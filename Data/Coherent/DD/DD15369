रविवार को उपराष्ट्रपति वैंकेया नायडू के आवास पर संक्राति मिलन समारोह का आयोजन किया गया. समारोह में प्रधानमंत्री नरेन्द्र मोदी, भाजपा अध्यक्ष अमित शाह, कई कैबिनेट मंत्रियों सहित गणमान्य लोगों ने शिरकत की.  संक्रांति मिलन समारोह में विभिन्न कलाकारों की ख़ास प्रस्तुतियां देखने को मिलीं. भरतनाट्यम को देश में प्रचलित कई विधाओं के सामंजस्य के साथ प्रस्तुत किया गया. त्रिशक्ति नृत्य की शानदार प्रस्तुति भी देखने को मिली. त्रिशक्ति नृत्य की खासियत है कि इसमें योग, नृत्य और मार्शल आर्ट का मिश्रण होता है. प्रधानमंत्री ने इस मौक़े पर इस ऊर्जावान पर्व के लिए ख़ासकर किसानों की समृद्धि की कामना की. 