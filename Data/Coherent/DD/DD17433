ग्लास्गो में आज से विश्व बैडमिंटन चैंपियनशिप की शुरूआत हो रही है।    चैंपियनशिप में भारतीय दल की अगुवाई दो बार की कांस्य पदक विजेता पी.वी. सिंधु और शानदार फॉर्म में चल रहे किदांबी श्रीकांत भारत के 21 सदस्यीय दल की अगुवाई करेंगे। भारतीय दल की नज़र प्रतियोगिता में स्वर्ण पदक जीतने पर होगी। इंडोनेशिया और ऑस्ट्रेलिया में लगातार ख़िताब जीतने के बाद किदांबी श्रीकांत की नज़र विश्व चैंपियनशिप में पहली बार पदक जीतने की रहेगी।  श्रीकांत का पहले दौर में सामना रूस के सर्गेई सीरेंट के ख़िलाफ़ होगा। वहीं इस प्रतियोगिता में साइना नेहवाल भी अपना दमख़म दिखाकर अपनी फिटनेस को परखना चाहेगी। साइना ने साल 2015 में इस प्रतियोगिता में रजत पदक अपने नाम किया था।ख़ास बात ये है कि साइना और सिंधू दोनो को ही पहले दौर में बाई मिला है।  