स्वच्छ भारत मिशन के तीन साल पूरे होने और महात्मा गांधी की जयंती पर प्रधानमंत्री मोदी ने उनको याद किया। स्वच्छता को लेकर विरोधियों की आलोचनाओं का जवाब भी ख़ास अंदाज में दिया। पीएम ने कहा पांच साल बाद जो गंदगी करेगा उसकी खबर बनेगी। पीएम ने स्वच्छता मिशन सरकारों से आगे का करार दिया। जनता का करार दिया। पीएम ने कहा देश को स्वराज्य मिला क्योंकि इसके मूल में सत्याग्रह था। अब श्रेष्ठ भारत का मंत्र स्वच्छता है।   प्रधानमंत्री नरेंद्र मोदी का ये बयान स्वच्छता अभियान में लोगों की भागीदारी के महत्व को दर्शा रहा है। तीन साल पहले जब इस बड़े बदलाव की शुरुआत हुई थी तो पीएम मोदी ने 125 करोड़ लोगों की जिस ताकत की बात की थी, आज वो ताकत अपना काम कर रही है। शानदार नतीजे सामने आ रहे है। महज तीन साल में 6 राज्य जहां पूरी तरह से खुले में शौच से मुक्त हुए हैं, तो करीब 70 प्रतिशत देश पूरी तरह से खुले में शौच से मुक्त होने के रास्ते पर है और संकल्प अगर सिद्धि की तरफ बढ़ा है तो उसके पीछे खड़े हैं, देश की शक्ति...स्वच्छाग्रही। 