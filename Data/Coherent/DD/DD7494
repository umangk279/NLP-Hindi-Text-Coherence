किसान और किसानी से जुड़ा पर्व बैसाखी की धूम आज हरियाणा और पंजाब समेत पूरे देश में देखने को मिल रही है। देश के  कई हिस्सों में बैसाखी को अलग -अलग नामों से जाना जाता है।     पंजाब और हरियाणा समेत देश कई कई हिस्सों में आज बैसाखी का त्यौहार  धूमधाम से मनाया रहा है । ये त्यौहार खासकर कृषि पर्व के तौर पर मनाया जाता है, क्योंकि इस दौरान पंजाब में रबी की फसल पककर तैयार हो जाती है । अमृतसर में आज के इस खास दिन बड़ी संख्या में श्रद्धालु पवित्र स्वर्ण मंदिर स्थित सरोवर में स्नान कर रहे हैं।  असम में इस पर्व को बिहू कहा जाता है, इस दौरान यहां फसल काटकर इसे मनाया जाता है । बंगाल में भी इसे पोइला बैसाख कहते हैं। पोइला बैसाख बंगालियों का नया साल होता है।  वैसाखी, विशू, मेसाडी, रोंगाली बिहू, नब बर्ष, वैसाखड़ी, पुतांदु पिरापू पर देशवासियों को बधाई। इन त्योहारों से हमारे देश में विविधता और बहु-विध परम्पराओं के बीच व्याप्त साझी विरासत की झलक मिलती है। ये त्योहार सभी के लिए खुशहाली, शांति और समृद्धि लाने वाले हों — राष्‍ट्रपति कोविन्द — President of India (@rashtrapatibhvn)  राष्ट्रपति कोविंंद ने देशवासियो को बैसाखी पर सदेश देते हुए कहा कि 'वैसाखी, विशू, मेसाडी, रोंगाली बिहू, नब बर्ष, वैसाखड़ी, पुतांदु पिरापू पर देशवासियों को बधाई। इन त्योहारों से हमारे देश में विविधता और बहु-विध परम्पराओं के बीच व्याप्त साझी विरासत की झलक मिलती है। ये त्योहार सभी के लिए खुशहाली, शांति और समृद्धि लाने वाले हों' अगर बैसाखी के इतिहास पर बात करें तो साल 1699 में सिखों के 10वें और अंतिम गुरु गोबिंद सिंह ने बैसाखी के दिन ही आनंदपुर साहिब में खालसा पंत की नींव रखी थी. इस दौरान खालसा पंथ की स्‍थापना का मकसद लोगों को तत्‍कालीन मुगल शासकों के अत्‍याचारों से मुक्‍त करना था। Baisakhi greetings to you all!  — Chowkidar Narendra Modi (@narendramodi)  पीएम मोदी ने भी देशवासियों को बैसाखी की बधाई दी। पंजाब और हरियाणा के अलावा भी पूरे उत्तर भारत में बैसाखी मनाई जाती है, लेकिन ज्यादातर जगह इसका संबंध फसल से ही है. असम में इस पर्व को बिहू कहा जाता है, इस दौरान यहां फसल काटकर इसे मनाया जाता है. बंगाल में भी इसे पोइला बैसाख कहते हैं. पोइला बैसाख बंगालियों का नया साल होता है. केरल में यह त्‍योहार विशु कहलाता है. बैसाखी के दिन ही सूर्य मेष राशि में संक्रमण करता है इसलिए इसे मेष संक्रांति भी कहते हैं.  बैसाखी के दिन पंजाब के लोग ढोल-नगाड़ों पर नाचते-गाते हैं. गुरुद्वारों को सजाया जाता है, भजन-कीर्तन कराए जाते हैं. लोग एक-दूसरे को नए साल की बधाई देते हें. घरों में कई तरह के पकवान बनते हैं और पूरा परिवार साथ बैठकर खाना खाता है.  