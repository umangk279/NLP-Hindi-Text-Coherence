प्रधानमंत्री नरेंद्र मोदी ने एकात्मवाद के प्रणेता पंडित दीनदयाल उपाध्याय की 63 फुट ऊंची प्रतिमा का अनावरण किया। पीएम ने आईआरसीटीसी की 'महाकाल एक्सप्रेस' को वीडियो लिंक के माध्यम से हरी झंडी दिखायी. यह ट्रेन 3 धार्मिक शहरों- वाराणसी, उज्जैन और ओमकारेश्वर को जोड़ेगी।  एकात्म मानववाद के प्रणेता पंडित दीनदयाल उपाध्याय को प्रधानमंत्री नरेंद्र मोदी की श्रद्धांजलि। उन्होंने पंडित दीनदयाल उपाध्याय की 63 फुट की प्रतिमा का अनावरण किया। यह देश में उनकी सबसे बड़ी प्रतिमा है। 200 से अधिक शिल्पकारों ने एक वर्ष तक दिन रात काम करके इस प्रतिमा को पूरा किया है। प्रधानमंत्री नरेंद्र मोदी ने पंडित दीनदयाल उपाध्याय स्मारक केंद्र राष्ट्र को समर्पित किया। इस स्मारक केंद्र में पंडित दीनदयाल उपाध्याय के जीवन और काल से संबंधित जानकारियों को संकलित किया गया है।  ओडिशा के लगभग 30 शिल्पकारों और दस्तकारों ने पिछले वर्ष के दौरान इस परियोजना पर कार्य किया है। पीएम मोदी ने परिसर में वृक्षारोपण भी किया। उन्होंने पंडित दीनदयाल के अंत्योदय के सिद्धांत को आगे बढ़ाते हुए 1250 करोड़ रुपए की लागत वाली परियोजनाओं का उद्घाटन और शिलान्यास किया। परियोजनाओं में काशी हिंदू विश्वविद्यालय में 430 बिस्तर का सुपर स्पेशिएलिटी सरकारी अस्पताल और बीएचयू में ही 70 बिस्तर वाला मनोरोग चिकित्सा अस्पताल शामिल हैं।  प्रधानमंत्री ने वीडियो लिंक के जरिए आईआरसीटीसी की महाकाल एक्सप्रेस को रवाना किया। यह ट्रेन 3 ज्योतिर्लिंग तीर्थस्थलों-वाराणसी, उज्जैन और ओंकारेश्वर को जोड़ेगी यह देश में पहली ओवरनाइट प्राइवेट ट्रेन है।    कार्यक्रम के दौरान कौशल विकास के लाभार्थियों को प्रमाणपत्र वितरित किए गए। पीएम ने कहा कि क्षेत्र में पर्यटन के विकास और बेहतर संपर्क से रोजगार का सृजन होगा। उन्होंने उत्तर प्रदेश को पर्यटन का विशेष केंद्र बताया। बाबा विश्वनाथ की धरती पर पीएम मोदी ने कहा कि महादेव के आशीर्वाद से सरकार अंतिम पायदान पर खड़े व्यक्ति को लाभ पहुंचा रही है। उन्होंने कहा कि सरकार उनके कल्याण के लिए निरंतर काम करती रहेगी। 