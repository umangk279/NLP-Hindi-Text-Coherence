सेना ने जम्‍मू कश्‍मीर में उत्‍तरी कश्‍मीर के सीमावर्ती कुपवाड़ा जिले के केरन सेक्‍टर में कल नियंत्रण रेखा पार से होने वाली घुसपैठ को विफल कर दिया।   नियंत्रण रेखा के निकट तैनात सेना के जवानों ने कल तड़के केरन सेक्‍टर के गोगलेदार क्षेत्र में सीमापार से घुसपैठ करने की कोशिश नाकाम कर दी। एक अन्य घटनाक्रम में आतंकियों ने कल जम्मू बस स्टैंड के पास पुलिस के वाहन पर ग्रेनेड हमला किया, जिसमें दो पुलिसकर्मी और एक नागरिक घायल हो गए।  इस बीच सेना प्रमुख जनरल बिपिन रावत ने कल कश्मीर में सुरक्षा स्थिति की समीक्षा करने तथा तैयारियों का जायजा लेने के लिए घाटी का दौरा किया। उन्होंने सेना के वरिष्ठ अधिकारियों के साथ सेना की इकाइयों का दौरा किया, जहां सेना के कमांडरों ने उन्हें सेना की संचालन तैयारियों से अवगत कराया। 