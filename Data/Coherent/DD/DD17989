बिहार के डिप्टी सीएम और लालू प्रसाद के बेटे तेजस्वी यादव का भ्रष्टाचार के मामले में नाम आने के बाद राज्य में राजनीतिक घमासान लगातार बढ़ता जा रहा है। मुख्यमंत्री नीतीश कुमार पर भ्रष्टाचार पर अपने बनाए गए मापदंड पर खरा उतरने का दबाव है।   यहां समस्या ये है कि नीतीश कुमार क्या अपने ही तथाकथित सुशासन के तौर-तरीके को कायम रख पाएंगे। क्योंकि जेडीयू का कहना है कि उसने कई बार आरोप लगने पर अपने मंत्रियों से इस्तीफ़े लिए हैं। 