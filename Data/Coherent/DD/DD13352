अमेरिका-भारत के बीच पहली 2+2 वार्ता की तारीखे तय,  नयी दिल्ली में आगामी 6 सितंबर को होगी यह अहम वार्ता, विदेश मंत्री सुषमा  स्वराज और रक्षा मंत्री निर्मला सीतारमण करेंगे  अमेरिकी विदेश और रक्षा मंत्री रक्षा और सामरिक विषयों पर वार्ता    भारत और अमेरिका के बीच पहली टू-प्लस-टू (2+2) वार्ता 6 सितंबर को दिल्ली में होगी। पिछले महीने दोनों देशों के बीच 2+2 वार्ता अपरिहार्य कारणों से स्थगित कर दिया गया था। अमेरिकी विदेश मंत्रालय ने बताया कि इस बातचीत के लिए अमेरिकी विदेश मंत्री माइक पोम्पिओ और अमेरिकी रक्षा मंत्री जेम्स मैटिस दिल्ली आएंगे।  भारत की ओर से इस बैठक में विदेश मंत्री सुषमा स्वराज और रक्षा मंत्री निर्मला सीतारमण हिस्सा लेंगी। इस वार्ता में दोनों देश रणनीतिक, सुरक्षा और रक्षा सहयोग को मजबूत बनाने पर चर्चा करेंगे। टू-प्लस-टू (2+2) वार्ता की घोषणा पिछले साल व्हाइट हाउस में राष्ट्रपति डोनाल्ड ट्रम्प और प्रधानमंत्री नरेंद्र मोदी की बैठक के बाद की गई थी। 