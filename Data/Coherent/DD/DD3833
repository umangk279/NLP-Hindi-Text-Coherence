63वीं राष्ट्रीय निशानेबाज़ी प्रतियोगिता में मनु भाकर और अनीश ने जीते स्वर्ण। महिला 10 मीटर एयर पिस्टल और पुरुषों की 25 मीटर रैपिड फायर पिस्टल स्पर्धाओं में स्वर्ण पदक अपने नाम किए।   राष्ट्रमंडल और युवा ओलम्पिक खेलों की स्वर्ण विजेता मनु भाकर और हरियाणा के उनके टीम साथी अनीश भनवाला ने 63वीं राष्ट्रीय राइफल और पिस्टल निशानेबाजी प्रतियोगिता में मंगलवार को महिला 10 मीटर एयर पिस्टल और पुरुषों की 25 मीटर रैपिड फायर पिस्टल स्पर्धाओं में स्वर्ण पदक अपने नाम किए। मनु ने अपनी खिताबी जीत के सफर में क्वालिफिकेशन राष्ट्रीय रिकॉर्ड की भी बराबरी की। उन्होंने महिला और जूनियर महिला वर्गों में व्यक्तिगत और टीम स्वर्ण जीते। वहीं एक अन्य निशानेबाज अनीश भनवाला ने भी पुरुष और जूनियर पुरुष वर्ग में व्यक्तिगत और टीम स्पर्धा का स्वर्ण पदक जीता। 