शनिवार को जीएसटी परिषद की हुई बैठक में कपड़ों की सिलाई से लेकर उनमें कशीदाकारी करने जैसे काम पर जीएसटी की दर को पांच फीसदी कर दिया गया है। ई-वे बिल के प्रावधानों को अंतिम रूप दिया गया, वहीं जीएसटी परिषद में उपभोक्ता हितों के संरक्षण पर चर्चा  हुई।   जीएसटी परिषद की शनिवार हुई बैठक में कपड़ों की सिलाई से लेकर उनमें कशीदाकारी करने जैसे काम पर जीएसटी दर को 18 प्रतिशत से घटाकर पांच प्रतिशत करने का फैसला किया गया है।  ट्रैक्टर के कुछ कलपुजों पर भी जीएसटी दर में कटौती की गई है।  इसके साथ ही माल का परिवहन करने से पूर्व उसके पंजीकरण संबंधी ई-वे बिल के प्रावधानों को भी अंतिम रूप दे दिया गया। परिषद ने 15 दिन के भीतर मुनाफाखोरी-रोधी उपायों और जांच समिति बनाने को भी सैद्धांतिक तौर पर मंजूरी दे दी।  यह समिति इस पर गौर करेगी कि जीएसटी दर में कमी किये जाने के बावजूद इसका लाभ उपभोक्ता तक पहुंचाया गया अथवा नहीं। 