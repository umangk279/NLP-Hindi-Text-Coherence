गुरुग्राम के रायन इंटरनेशनल स्कूल के सात वर्षीय छात्र प्रद्युम्न की हत्या के आरोपी 16 साल के छात्र को अदालत ने जमानत देने से किया इंकार।  गुरूग्राम की अदालत ने रेयान इंटरनेशनल स्कूल परिसर में सात वर्षीय प्रद्युम्न ठाकुर की हत्या के आरोपी 16 वर्षीय छात्र को जमानत देने से इनकार कर दिया है। साथ ही अब इस मामले की सुनवाई बंद कमरे में कैमरे के सामने होगी। आरोपी पर 21 हजार रुपए का जुर्माना भी लगाया गया है। गुरुग्राम किशोर न्याय बोर्ड ने पिछले वर्ष 20 दिसंबर को आदेश दिया था कि मामले में आरोपी किशोर पर वयस्क मानकर मुकदमा चलाया जाएगा। उसके बाद से तीन जनवरी को पहली बार आरोपी को सत्र न्यायालय के समक्ष पेश किया गया था। 