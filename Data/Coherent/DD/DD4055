दुनिया भर में मानव अधिकारों के संरक्षण के प्रति जागरूकता बढ़ाने के मकसद से आज मनाया जा रहा है अंतरराष्ट्रीय मानवाधिकार दिवस। राष्ट्रपति राम नाथ कोविंद आज राजधानी दिल्ली में मानवाधिकार संरक्षण से जुड़े कार्यक्रम में मुख्य अतिथि के रूप में हुए शामिल।  आज ‘अंतरराष्ट्रीय मानवाधिकार दिवस’ है। मानवाधिकार संरक्षण के लिहाज से इस दिन का खास महत्व है। संयुक्त राष्ट्र ने 1950 में दस दिसम्बर को मानवाधिकार दिवस घोषित किया था जिसका मकसद दुनिया भर के लोगों को मानवाधिकारों के महत्व के प्रति जागरूक करना और इसके पालन के प्रति सजग रहने का संदेश देना है। पूरी दुनिया में मानवता के खिलाफ हो रहे अत्याचार को रोकने के लिए इस दिवस की अहम भूमिका है। राष्ट्रपति राम नाथ कोविंद नई दिल्ली में होने वाले मानव अधिकार दिवस समारोह में मुख्य अतिथि के तौर पर शामिल हुए । 