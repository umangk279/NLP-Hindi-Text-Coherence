उत्तर कोरिया की राजधानी प्योंगयांग में लोगों ने शनिवार को कोरियाई आर्मिस्टिस समझौते पर हस्ताक्षर करने की 66 वीं वर्षगांठ मनायी।   आर्मिस्टिस समझौता तीन साल के कोरियाई युद्ध के अंत के लिए किया गया था। 27 जुलाई, 1953 को समझौते पर हस्ताक्षर किए गए थे और तब से डीपीआरके में इसे विजय दिवस के रूप में मनाया जाता है। डीपीआरके की राजधानी प्योंगयांग में सजावट की गई और मॉन्यूमेंट टू पार्टी फाउंडिंग के सामने, कॉलेज के हजारों छात्रों ने पारंपरिक वेशभूषा पहनी और संगीत के साथ नृत्य किया। प्योंगयांग के मंसुदे स्क्वायर में, लोगों ने दिवंगत डीपीआरके नेताओं, किम इल सुंग और किम जोंग इल की प्रतिमाओं को फूल भेंट किए।  