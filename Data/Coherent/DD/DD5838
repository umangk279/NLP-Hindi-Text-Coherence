जिब्राल्टर सरकार के प्रवक्ता ने की रिहाई की पुष्टि  जिब्राल्टर सरकार ने कल एक ईरानी तेल सुपरटैंकर को छोड़ दिया और उसके भारतीय कैप्टन एवं चालक दल के तीन अन्य भारतीय सदस्यों को रिहा कर दिया। ग्रेस 1 टैंकर के कैप्टन ने एक बयान में कहा कि उन्हें रिहा किए जाने के लिए वे शुक्रगुजार हैं। जिब्राल्टर सरकार के एक प्रवक्ता ने भी कहा है कि चालक दल के चार सदस्यों के खिलाफ कार्रवाई समाप्त हो गई है। जिब्राल्टर ने जुलाई में ब्रिटिश रॉयल मरीन की मदद से ग्रेस 1 सुपरटैंकर को इस संदेह पर जब्त कर लिया था कि यह यूरोपीय संघ के प्रतिबंधों का उल्लंघन करते हुए सीरिया को तेल पहुंचा रहा है। 