कोलंबो में निदाहास टी-20 त्रिकोणीय सीरीज के पहले मैच में श्रीलंका ने भारत को पांच विकेट से हराया, 66 रन की शानदार पारी खेलने के लिए कुसल परेरा मैन ऑफ द मैच  बने    श्रीलंका में खेली जा रही टी20 ट्राई सीरीज़ के पहले मुक़ाबले में श्रीलंका ने भारत को 5 विकेट से हरा दिया। कोलंबो में खेले गए मैच में मेजबान श्रीलंका ने 9 गेंद शेष रहते ही पांच विकेट खोकर 175 रन के जीत का लक्ष्‍य हासिल कर लिया। श्रीलंका की ओर से कुशाल परेरा ने केवल 37 गेंदों में 66 रन की धुंआधार पारी खेली। इससे पहले टॉस जीतकर भारत को पहले बल्‍लेबाजी के लिए भेजने पर शिखर धवन के उनचास गेंदों में शानदार 90 रन की मदद से भारत ने निर्धारित 20 ओवर में 5 विकेट पर 174 रन बनाए। 66 रन बनाने वाले कुसल परेरा मैन ऑफ द मैच रहे। तीन देशों की इस त्रिकोणीय श्रृंखला में तीसरी टीम बांग्‍लादेश की है। तीनों ही टीमें एक-दूसरे से दो-दो बार भिडेंगी और सबसे अधिक जीत हासिल करने वाली दो टीम फाइनल में पहुंचेगी। फाइनल इस महीने की 18 तारीख को खेला जाएगा 