संसद के शीतकालीन सत्र में हो रही देरी को लेकर कांग्रेस के आरोपों का वित्त मंत्री अरुण जेटली ने दिया करारा जवाब। कहा, चुनाव के चलते संसद सत्र की तारीखों में बदलाव की परंपरा रही है पुरानी।   वित्‍तमंत्री अरुण जेटली ने कहा है कि संसद सत्र की तारीखें पहले भी कई बार बदली गयी हैं ताकि चुनाव और संसद की बैठक साथ-साथ न हों। उन्‍होंने कहा कि कांग्रेस ने भी ऐसा किया है। जेटली ने लोकसभा के सत्र के संबंध में कांग्रेस द्वारा लगाए गए आरोप पर कहा कि लोकसभा का सत्र भी चलेगा और कांग्रेस को बेनकाब भी किया जाएगा। वित्त मंत्री ने कहा कि गुजरात के चुनाव में एक तरफ भाजपा है जो लगातार गुजरात में विकास की पक्षधर है तो दूसरी तरफ अराजक तत्व है जो जनता को एक जुट होते नहीं देखना चाहते। इस बार गुजरात की जनता चुनाव में उन्हें सबक सिखाएगी।  