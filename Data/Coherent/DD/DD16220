डोकलाम विवाद सुलझने के बाद भारत और चीन के बीच पहली सीमा वार्ता शुक्रवार को बीजिंग में संपन्न हुई. बातचीत में आपसी सीमा के सभी क्षेत्रों में स्थिति की समीक्षा की गई.   बैठक में इस बात पर सहमति भी जताई गई कि सीमावर्ती क्षेत्रों में शांति बनाए रखना संबंधों में निरंतर वृद्धि की एक महत्वरपूर्ण पूर्व शर्त है. दोनों पक्षों ने भरोसा बहाली के और अधिक उपायों पर विचारों का आदान-प्रदान किया. दोनों देशों की सेनाओं के बीच संपर्क बढ़ाने के उपायों पर भी  चर्चा की गई. 