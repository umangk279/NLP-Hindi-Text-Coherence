अवैध खनन मामले में फंसे पूर्व मंत्री गायत्री प्रसाद प्रजापति की मुश्किलें और बढ़ गई हैं. प्रवर्तन निदेशालय ने गायत्री प्रसाद प्रजापति के खिलाफ मनी लांड्रिंग एक्ट के तहत दो मुकदमे दर्ज किए हैं.  प्रजापति के अलावा पांच आईएएस अधिकारिओं समेत 16 लोगों के खिलाफ भी केस दर्ज किया गया है. 29 जून को तत्कालीन खनन मंत्री गायत्री प्रसाद प्रजापति और इन अधिकारियों के खिलाफ सीबीआई ने 2 एफआईआर दर्ज की थी. इसी के आधार पर अब प्रवर्तन निदेशालय ने भी 16 लोगों के खिलाफ एफआईआर दर्ज की है. सपा सरकार के दौरान ई टेंडर नीति लागू होने के बाद तत्कालीन खनन मंत्री गायत्री प्रसाद प्रजापति के कार्यकाल में  पट्टाधारक शिव सिंह ने वरिष्ठ अधिकारियों के साथ मिलीभगत करके अपनी समाप्त हो चुकी लीज को तीन वर्ष के लिए आवंटित करा लिया. 