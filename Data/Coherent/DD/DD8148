प्रधानमंत्री नरेंद्र मोदी ने कहा आज का भारत निडर, निर्भिक और निर्णायक भारत है, नया भारत नई नीति और रीति पर चल रहा है, कहा भारत को कोई आंख नहीं दिखा सकता   प्रधानमंत्री नरेंद्र मोदी ने एक टीवी चैनल के कार्यक्रम को संबोधित करते हुए देश के विदेश नीति की सराहना की। उन्होंने कहा कि आज का भारत नया भारत है और देश के एक-एक वीर जवान का खून अनमोल है प्रधानमंत्री ने कहा सरकार देशहित में कोई भी निर्णय लेने में सक्षम है। पीएम मोदी ने अपने ही लोगों द्वारा देश का विरोध करने की नीति पर हमला बोला। उन्होंने कहा कि आज जब पूरा देश सेना के साथ कंधे से कंधा मिलाकर खड़ा है तो कुछ लोग सेना पर ही संदेह कर रहे हैं। साथ ही उन्होंने कहा मोदी विरोध देश के दुश्मनों को दे रहा है ताकत। प्रधानमंत्री नरेंद्र मोदी ने आज की परिस्थितियों का जिक्र करते हुए कहा कि आज का भारत निर्भीक, निडर और निर्णायक है। उन्होंने कहा कि सवा सौ करोड़ भारतीयों के पुरुषार्थ के कारण ही देश आज आगे बढ़ रहा है। प्रधानमंत्री नरेंद्र मोदी ने कहा कि देश ने आज राफेल की कमी महसूस की है। साथ ही उन्होंने कहा कि राफेल पर पहले स्वार्थनीति के कारण और अब राजनीति के कारण काफी नुकसान हुआ है। 