जम्मू कश्मीर में पाकिस्तान की नापाक हरकतों का सेना की ओर से करारा जवाब , सूत्रों के मुताबिक भारत की जवाबी कार्रवाई में पाक के 10 सैनिक ढेर , कई चौकियां तबाह , पाक ने  मानी केवल तीन जवानों के मरने की बात , आज भी हुआ संघर्षविराम का उल्लंघन   पाकिस्तान की तरफ से लगातार संघर्ष विराम का उल्लंघन किए जाने पर भारतीय सेना ने मुंहतोड़ जवाब देते हुए 24 घंटों में उसके दस जवानों को मार गिराया है। राजौरी और पुंछ जिले में सीमावर्ती इलाकों को निशाना बनाने वाले पाकिस्तानी सैनिकों को मुंह तोड़ जवाब देते हुए भारतीय सैनिकों ने सीमा पार नियंत्रण रेखा से लगी पाकिस्तान की कई चौकियां तबाह कर दी। पाकिस्तान की तरफ से लगातार संघर्ष विराम का उल्लंघन किए जाने पर भारतीय सेना ने मुंहतोड़ जवाब देते हुए 24 घंटों में उसके दस जवानों को मार गिराया है। राजौरी और पुंछ जिले में सीमावर्ती इलाकों को निशाना बनाने वाले पाकिस्तानी सैनिकों को मुंह तोड़ जवाब देते हुए भारतीय सैनिकों ने सीमा पार नियंत्रण रेखा से लगी पाकिस्तान की कई चौकियां तबाह कर दी। इस दौरान पाकिस्तानी सेना के 10 जवान मारे गए और कई हताहत हुए हैं। हालांकि पाकिस्तान अपने जवानों की मौत को लेकर सच नहीं बोल रहा है। पाकिस्तान के मुताबिक उसके तीन जवान मारे गये हैं। पाकिस्तानी सेना ने मंगलवार को भी पुंछ के कई सेक्टर्स में गोलीबारी की। पाकिस्तान की इस नापाक हरकत का भारतीय सेना भी करारा जवाब दे रही है। पाकिस्तानी गोलीबारी के मद्देजनर एहतियाती तौर पर हालात तनावपूर्ण होते देख नियंत्रण रेखा से पांच किलोमीटर के दायरे में स्कूल बंद कर दिए गए हैं। इस बीच सीमा सुरक्षा बल (बीएसएफ) के महानिदेशक रजनीकांत मिश्रा ने कहा कि पाकिस्तान द्वारा जम्मू-कश्मीर में संघर्षविराम उल्लंघन से उत्पन्न चुनौतियों से निपटने के लिये बीएसएफ पूरी तरह तैयार है। सोमवार को पाक गोलीबारी में शहीद हुए बीएसएफ के इंस्पेक्टर को जम्मू में श्रद्धांजलि दी गयी। इससे पहले सोमवार को पुंछ जिले में नियंत्रण रेखा (एलओसी) पर पाकिस्तानी सेना की ओर से की गई भारी गोलाबारी में बीएसएफ इंस्पेक्टर शहीद हो गए थे। और पांच साल की बच्ची समेत दो लोगों की मौत हो गई जबकि कई अन्य घायल भी हुए। देर रात भी गोलीबारी हुई जिसमें कई लोग घायल हुए । इन लोगों को राजौरी के अस्पताल में भर्ती कराया गया है।  इस बीच उत्तरी कमान के सैन्य कमांडर लेफ्टिनेंट जनरल रणबीर सिंह ने आगामी लोकसभा चुनाव और कश्मीर की मौजूदा सुरक्षा स्थिति की समीक्षा के लिए मंगलवार को विभिन्न सुरक्षा एजेंसियों की एक संयुक्त बैठक की अध्यक्षता की। कश्मीर घाटी के दो दिवसीय दौरे पर पहुंचे लेफ्टिनेंट जनरल रणबीर सिंह ने बादामी बाग स्थित चिनार कोर के मुख्यालय में एक संयुक्त सुरक्षा बैठक की। इस बैठक में सेना, जम्मू कश्मीर पुलिस, सीआरपीएफ और बीएसएफ समेत विभिन्न सुरक्षा एजेंसियों के वरिष्ठ अधिकारियों ने भाग लिया। 