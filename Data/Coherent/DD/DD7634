सीबीडीटी ने साफ कहा कि आयकर रिटर्न दायर करने वालो की संख्या में कमी की जानाकरी पूरी तरह से गलत है और इसके डेटा आयकर विभाग से नहीं लिये गये हैं।  केंद्रीय प्रत्यक्ष कर बोर्ड ने साफ किया है कि  मीडिया में कुछ इस तरह की खबरें आ रही है कि रोजगार कम होने, विमुद्रीकरण के चलते कमज़ोर अर्थव्यवस्था के कारण आय कम होने से आयकर संग्रहण में कमी आई है, ऐसी सभी खबरें पूरी तरह से गलत औऱ बेबुनियाद हैं। सीबीडीटी ने कहा, विमुद्रीकरण ने आयकर और प्रत्यक्ष कर संग्रह के दायरे को और बढ़ाया है।  सीबीडीटी ने कहा कि वित्त वर्ष 2017-18 के दौरान 6.87 करोड़ आयकर रिटर्न दायर किए गए जबकि वित्त वर्ष 2016 17  के  दौरान  5.48  करोड़ आयकर रिटर्न दायर किए गए थे। इसके अलावा वित्त वर्ष 2017-18  के  दौरान  नए  आयकर  रिटर्न  दायर करने वालो की संख्या भी बढ़कर 1.07 करोड़ हो गई है।    