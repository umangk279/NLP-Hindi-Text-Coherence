लौहपुरुष देश के जननायक सरदार वल्लभभाई पटेल की जयंती को देशभर में राष्ट्रीय एकता दिवस के रूप में मनाया गया।  इस मौके पर प्रधानमंत्री नरेंद्र मोदी ने दिल्ली के नेशनल स्टेडियम में लोगों को एकता की शपथ दिलाई। पीएम ने कहा कि सरदार पटेल का व्यक्तित्व विशाल है यही वजह है कि वे लोगों के बीच आज भी मौजूद हैं।   पीएम मोदी ने युगदृष्टा और जननायक सरदार पटेल के बारे में कहा कि इतिहास ने और राजनीति के कुचक्र ने पटेल को भुलाने की कोशिश की लेकिन वे हमेशा लोगों के बीच देश के हर कोने में ज़िंदा रहे। प्रधानमंत्री ने कहा कि अगर सरदार पटेल न होते तो अंग्रेज़ों की देश को खंड-खंड करने की मंशा सफल हो गई होती। 