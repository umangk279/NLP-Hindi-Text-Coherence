प्रधानमंत्री नरेंद्र मोदी ने रविवार को रेडियो कार्यक्रम मन की बात के 50वें संस्करण के माध्यम से विभिन्न मुद्दों पर जनता से विचार साझा किए. मन की बात के 50वें संस्करण के सफर का जिक्र करते हुए पीएम मोदी ने लोगों के साथ-साथ इस सफर को पूरा करने के लिए मीडिया का भी शुक्रिया अदा किया.   प्रधानमंत्री नरेंद्र मोदी ने नए भारत के निर्माण में युवाओं की भूमिका की सराहना की. मन की बात कार्यक्रम में पीएम मोदी ने कहा कि आज का युवा बहुत महत्वकांक्षी है और वह बड़ी सोच और बड़े सपनों के साथ बड़ी उपलब्धि हासिल करना चाहता है. देश और दुनिया में अपनी अलग पहचान बना चुके प्रधानमंत्री नरेंद्र मोदी के मासिक कार्यक्रम मन की बात ने 50 संस्करण पूरे कर लिए हैं. अक्टूबर 2014 में  प्रधानमंत्री नरेंद्र मोदी ने जनता से सीधे संवाद करने के लिए आकाशवाणी को चुना जो दो तरफा संवाद करने की दृष्टि से सबसे बड़ा मंच साबित हुआ.  प्रधानमंत्री नरेंद्र मोदी ने लोगों से मन की बात कार्यक्रम से जुड़ने के लिए उनका अभिवादन किया. मीडिया का तहे दिल से शुक्रिया अदा करते हुए प्रधानमंत्री ने कहा कि यह सफर उन्हीं के सहयोग से पूरा हो पाया है. पीएम मोदी के मन की बात कार्यक्रम से देशवासियों में सामाजिक बदलाव देखने को मिला है. 2014 में शुरू किए गए इस कार्यक्रम के कई असरदार परिणाम देखने को मिले हैं. अगर हम इस कार्यक्रम की उपल्धियों का जिक्र करें तो तमाम ऐसे उदाहरण है जो अपने आप में एक मिसाल बने.   'मन की बात' की अहम उपलब्धियां  - 2014 में कार्यक्रम के जरिये खादी पहनने का किया आग्रह, महीने भर में खादी की बिक्री में 125 फीसदी की बढ़ोतरी हुई - 2015 में भारत-पाकिस्तान युद्ध के 40 साल पूरा होने पर वीर सैनिकों को शौर्यांजलि देने की उनकी अपील भी बहुत लोकप्रिय हुई थी.  - सेल्फी विद डॉटर: बेटी बचाओ आंदोलन के तहत पीएम मोदी ने 'सेल्फी विद डॉटर' अभियान चलाने का आह्वान किया, जो वायरल हुआ था.  - एलपीजी सब्सिडी छोड़ें: पीएम की एलपीजी सब्सिडी छोड़ने की अपील भी कारगर रही. इससे करोड़ों रुपये की बचत हुई.  - 'एग्जाम वॉरियर': परीक्षा से पहले तनाव कम करने का पीएम का फॉर्म्यूला बच्चों और पैरंट्स के बीच बहुत सराहा गया. बाद में पीएम ने इसी पर आधारित     'एग्जाम वॉरियर' नाम की किताब भी लिखी. - पॉलिसी बनाने में रोल: स्वच्छता, सड़क सुरक्षा और ड्रग्स से लड़ने की दिशा में नई नीति को सामने लाने में भी मन की बात का अहम योगदान रहा.  - बराक ओबामा के साथ पीएम मोदी की संयुक्त मन की बात विश्व में करोड़ों लोगों ने सुनी. - सचिन तेंडुलकर के साथ भी पीएम ने मन की बात की थी, जो काफी चर्चा में रहा.     