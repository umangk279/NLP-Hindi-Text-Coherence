बिहार सरकार द्वारा दिल्ली में दस केंद्रों पर भोजन उपलब्ध कराया जा रहा है. बिहार के हज़ारों लोग हो रहे लाभान्वित. प्रवासी श्रमिकों की सहायता के लिए बिहार सरकार प्रतिबद्ध.    आपदा प्रबंधन विभाग, बिहार सरकार द्वारा कोरोना वायरस संक्रमण के रोकथाम हेतु लॉकडाउन के कारण दिल्ली में बिहार राज्य के श्रमिकों के लिए दस केंद्रों पर भोजन उपलब्ध कराया जा रहा है। दोपहर का भोजन 12 बजे से 2 बजे और रात्रि भोजन संध्या 7 बजे से 9 बजे तक की व्यवस्था की गयी है। निम्न केंद्रों पर भोजन की विशेष व्यवस्था की गयी है। 1- बदरपुर- मीठापुर चौक, पुलिस चौकी के पास, गोल चक्कर पर, परशुराम मंदिर के सामने दिल्ली-110044 2- सोनिया विहार- E3/47 गली न 3, चौथा पुस्ता, दिल्ली-110090 3- पालम कॉलोनी- F ब्लॉक, शास्त्री पार्क, राज नगर-2, न्यू दिल्ली-110007 4- आया नगर- C-1 ब्लॉक, फेज़-4, कलिंगा स्कूल, H ब्लॉक, हेरिटेज पब्लिक स्कूल के पास, ज़िला-महरौली- 110047 5- किरारी- T ब्लॉक G ब्लॉक प्रेम नगर, नई दिल्ली 110086 6- शकरपुर- B-56, साउथ गणेश नगर 7- शकरपुर- काली मंदिर, गणेश नगर काम्प्लेक्स 8- बुरारी- हाउस न 707, G-3, B- ब्लॉक, जनता विहार, मुकुंदपुर Extn, पार्ट 1 9- बुरारी- हाउस न.4, गली न.29, बंगाली कॉलोनी 10- गोविंदपुरी- गली न.1308/2, गोविन्दपुरी, नई दिल्ली, 110019 प्राप्त सूचना के अनुसार आज दोपहर के भोजन की व्यवस्था का लगभग 5,000 (पाँच हज़ार) लोगों ने लाभ उठाया। कल दिनांक 02.04.2020 को दोपहर एवं रात्रि के भोजन से लगभग 6,400 (छः हज़ार चार सौ) लोग लाभान्वित हुए। राहत वितरण केंद्रों पर सामाजिक दूरी एवं स्वच्छता के मापदंडों का पालन किया जा रहा है। सूचना प्रदान एवं प्राप्त करने के लिए हेल्पलाइन नंबर (011-23792009, 011-23014326, 011-23013884) एवं आपदा प्रबंधन विभाग के कंट्रोल रूम न. 0612-2294204, 2294205 पर कॉल किया जा सकता है। डीडी न्यूज़ के लिए राजेश राज की रिपोर्ट। 