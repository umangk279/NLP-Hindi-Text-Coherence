केंद्रीय मानव संसाधन विकास मंत्री रमेश पोखरियाल निशंक ने कल देशभर के छात्रों से वेबिनार के माध्यम से बातचीत की। इस दौरान उन्होंने जेईई परीक्षा की तिथियों की घोषणा की।  इंजीनियरिंग में प्रवेश के लिए जेईई मुख्‍य परीक्षा 18 से 23 जुलाई तक आयोजित की जायेंगी। मानव संसाधन विकास मंत्री रमेश पोखरियाल निशंक ने यह घोषणा की। देशभर के विद्यार्थियों के साथ चर्चा के दौरान उन्‍होंने कहा कि जेईई. -एडवान्‍स की परीक्षा अगस्‍त में होगी। केंद्रीय मंत्री ने कहा कि नीट यानी राष्‍ट्रीय पात्रता और प्रवेश परीक्षा 26 जुलाई को होगी। उन्‍होंने कहा कि केन्‍द्रीय माध्‍यमिक शिक्षा बोर्ड की दसवीं और बारहवीं की लंबित बोर्ड परीक्षाओं के संबंध में भी जल्‍दी ही निर्णय लिया जाएगा। परीक्षा का टाइम-टेबल विद्यार्थी सीबीएसई की ऑफिशियल वेबसाइट पर जाकर देख सकेंगे।  