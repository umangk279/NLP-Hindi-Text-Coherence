रक्षामंत्री निर्मला सीतारामन और उत्तर प्रदेश के मुख्यमंत्री योगी आदित्यनाथ ने अलीगढ़ में रक्षा उत्पादन गलियारे से संबंधित बैठक की अध्यक्षता की। सीतारमण ने कहा इस कदम से उत्तर प्रदेश में निवेश और रोज़गार के अवसर को मिलेगा प्रोत्साहन   उत्तर प्रदेश की राजधानी लखनऊ में इस साल 20 फरवरी को यूपी इंवेस्टर्स सम्मिट 2018 में 20 हजार करोड़ रुपये के डिफेंस इंडस्ट्रियल कोरिडोर की घोषणा हुई थी। इसमें उत्तर प्रदेश के छह जिले लखनऊ, कानपुर, झांसी, आगरा, चित्रकूट और अलीगढ़ शामिल हैं । इस कोरिडोर के संबंध में आज अलीगढ़ में बैठक हुई जिसमें रक्षा मंत्री निर्मला सीतारमण और उत्तर प्रदेश के मुख्यमंत्री योगी आदित्यनाथ ने शिरकत की। इस अवसर पर रक्षा मंत्री ने निवेशकों को उत्पादन की गुणवत्ता पर ध्यान देने की सलाह देते हुए कहा कि अगले दस साल तक सरकार उत्पादन को खरीदने के लिए तैयार है। 