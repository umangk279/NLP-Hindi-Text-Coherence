देशभर में आवश्‍यक वस्‍तुओं और चिकित्‍सा आपूर्ति सुनिश्चित करने के लिए 403 लाइफलाइन उड़ान संचालित की गई, 748 टन से अधिक आवश्‍यक वस्‍तुओं तथा दवाओं की आपूर्ति की।  नागरिक उड्डयन मंत्रालय के प्रवक्‍ता ने बताया कि कोविड-19 महामारी से लड़ाई में मदद के लिए लाइफलाइन उड़ान के जरिए देश के दूर दराज के क्षेत्रों में आवश्‍यक दवाएं और चिकित्‍सा उपकरण पहुंचाएं जा रहे हैं। इन उड़ानें ने मंगलवार तक तीन लाख 97 हजार किलोमीटर तक का फासला तैयार किया और 748 टन से अधिक आवश्‍यक वस्‍तुओं तथा दवाओं की आपूर्ति की। स्‍पाइस जेट, ब्‍लू डार्ट, इंडिगो और विस्‍तारा जैसी निजी एयर लाइंस वाणिज्यिक आधार पर सामान वाहक विमान सेवाएं दे रही हैं। अंतरराष्‍ट्रीय स्‍तर पर पूर्वी एशियाई देशों के साथ दवाओं, चिकित्‍सा उपकरणों और कोविड-19 से संबंधित राहत सामग्री लाने ले जाने के लिए वायु मार्ग विकसित किया गया है। 