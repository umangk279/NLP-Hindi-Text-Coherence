पिछले साल शानदार प्रदर्शन करने वाली भारतीय टीम 2020 में अपने जीत के सिलसिले को बरकरार रखने के उद्देश्य से श्रीलंका के खिलाफ आगामी टी20 सीरीज में मैदान पर उतरेगी। दोनो देशो के बीच पहला मुकाबला रविवार को गुवाहाटी खेला जाएगा। भारतीय टीम ने 12 साल से श्रीलंका के खिलाफ कोई टी-20 सीरीज नहीं गंवाई है। ऐसे में कोहली एंड कंपनी अपने इस रिकॉर्ड को बरकरार रखना चाहेगी।   भारतीय क्रिकेट टीम नए साल का आगाज श्रीलंका के खिलाफ टी-20 सीरीज के साथ करने जा रही है। तीन मैचो की सीरीज का पहला मुकाबला रविवार को गुवाहाटी के बारसपारा क्रिकेट स्टेडियम में खेला जाना है। इस साल अक्तूबर में ऑस्ट्रेलियाई जमीन पर होने वाले टी-20 विश्व कप के लिहाज से यह सीरीज काफी अहम मानी जा रही है। दोनों ही टीम इस सीरीज से मिशन टी-20 विश्व कप के लिए अपनी तैयारियों को और मजबूत करेंगी। दोनों ने अब तक छह सीरीज खेली हैं जिसमें से पांच जीती जबकि एक ड्रॉ रही है। भारत और श्रीलंका के बीच अब तक 16 अंतरराष्ट्रीय टी-20 मुकाबले हुए है। इसमे भारत ने 11 में जीत हासिल की है तो वही 5 में उन्हे हार का सामना करना पड़ा है। विराट कोहली के नेतृत्व में टीम इंडिया नए साल का आगाज बेहतरीन अंदाज में करने उतरेगी। रोहित शर्मा की अनुपस्थिती में केएल राहुल के साथ शिखर धवन पारी की शुरुआत करेंगे। धवन घुटने की चोट से उबर कर टीम में वापसी कर रहे है। रोहित के न होने पर कप्तान विराट कोहली के कंधो पर अतिरिक्त जिम्मेदारी होगी। वो पिछले साल सभी प्रारूपों में सर्वाधिक रन बनाने वाले बल्लेबाज रहे। अपने इस शानदार प्रदशन को वो इस साल भी जारी रखना चाहेंगे। इसके अलावा श्रेयस अय्यर और रिषभ पंत पर मध्यक्रम में अच्छी बल्लेबाजी करने का दबाव होगा। गेंदबाजी में जसप्रीत बुमराह के आने से भारतीय टीम काफी मजबूत हुई है। वो चोट के कारण पिछले काफी समय से टीम से बाहर थे। नई गेंद से बुमराह का साथ देने के लिए युवा नवदीप सैनी और शार्दुल ठाकुर में से किसी एक को चुना जा सकता है। दूसरी तरफ बात अगर श्रीलंका की करे तो अनुभनी लसिथ मलिंगा की के नेतृत्तव में मेहमान टीम भारत के खिलाफ टी20 रिकॉर्ड को सुधारने के उद्देश्य से मैदान पर उतरेगी। श्रीलंका ने हाल ही में टी20 इंटरनेशनल क्रिकेट की नंबर वन टीम पाकिस्तान को उसी के घर में 3-0 से हराया था। लम्बे समय से टीम से बाहर चल रहे अनुभवी एंजलों मैथ्यूज की वापसी से टीम को मजबूती मिलेगी। श्रीलंकाई बल्लेबाजी बहुत हद तक कुसल परेरा, दनुश्का गुणातिलका, अविष्का फर्नांडो, और विकेट कीपर बल्लेबाज कुसल मेंडिस पर निर्भर करेगी। गेंदबाजी में मलिंगा का साथ लाहिरु कुमारा दे सकते है।  भारत और श्रीलंका लगभग एक साल बाद द्विपक्षीय सीरीज में आमने-सामने होंगे। इससे पहले 2017-18 में श्रीलंकाई टीम तीन टी-20 मैचों की सीरीज के लिए भारत आई थी। भारतीय टीम ने यह सीरीज 3-0 से जीती थी। भारतीय टीम ने 12 साल से श्रीलंका के खिलाफ कोई टी-20 सीरीज नहीं गंवाई है।  