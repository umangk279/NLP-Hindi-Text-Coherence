8 मार्च को पूरी दुनिया में मनाए जाने वाले अंतरराष्ट्रीय महिला दिवस पर राष्ट्रपति नारी शक्ति पुरस्कार प्रदान करते हैं ,इस पुरस्कार को देश में महिलाओं के लिये सर्वोच्च सम्मान का दर्ज़ा हासिल है  महिला एवं बाल विकास मंत्रालय ने साल 2018 के नारी शक्ति पुरस्कारों के लिए नामांकन आमंत्रित किये हैं। ये प्रतिष्ठित पुरस्कार उन महिलाओं और संस्थाओं को दिये जाते हैं जो महिला सशक्तिकरण के क्षेत्र में अनवरत कार्य कर रहे हैं। हर साल भारत के राष्ट्रपति अंतरराष्ट्रीय महिला दिवस के अवसर पर नारी शक्ति पुरस्कार प्रदान करते हैं। साल 2018 के नारी शक्ति पुरस्कारों के लिये नामांकन 31 अक्टूबर 2018 तक भरे जा सकते हैं। 