प्रधानमंत्री नरेंद्र मोदी ने 2024 तक देश को 5 ट्रिलियन डॉलर की अर्थव्यवस्था बनाने का लक्ष्य तय किया। प्रधानमंत्री ने कहा कि रोज़गार और आय बढ़ाने में निर्यात क्षेत्र अहम है, राज्य सरकारें निर्यात बढ़ाने पर ध्यान दें । जल शक्ति मंत्रालय अहम, जल संरक्षण और प्रबंधन में राज्यों के प्रयासों के साथ मिलकर काम हो। उन्होंने सबका साथ, सबका विकास, सबका विश्वास के मंत्र को पूरा करने में नीति आयोग की महत्वपूर्ण भूमिका है।  नीति आयोग संचालन परिषद की पांचवीं बैठक को संबोधित करते हुए प्रधानमंत्री नरेंद्र मोदी ने कहा कि देश को 2024 तक 5,000 अरब डॉलर की अर्थव्यवस्था बनाना चुनौतीपूर्ण है, लेकिन निश्चित रूप से राज्यों के संयुक्त प्रयास से इसे हासिल किया जा सकता है। पीएम ने कहा कि राज्य सरकारें निर्यात संवर्द्धन पर ध्यान दें क्योंकि लोगों की आय और रोजगार के अवसर बढ़ाने में निर्यात क्षेत्र की महत्वपूर्ण भूमिका है। पीएम ने कहा कि सबका साथ, सबका विकास, सबका विश्वास के मंत्र को पूरा करने में नीति आयोग की महत्वपूर्ण भूमिका है। प्रधानमंत्री ने कहा कि  हम कार्य-प्रदर्शन, पारदर्शिता और प्रतिपादन की विशेषता वाली शासन व्यवस्था की ओर बढ़ रहे है। बैठक में प्रधानमंत्री ने कहा कि नवगठित जल शक्ति मंत्रालय जल प्रबंधन के विषय में एक समन्वित दृष्टिकोण अपनाने में मदद करेगा। राज्यों को भी जल संरक्षण और प्रबंधन के क्षेत्र में अपने विभिन्न प्रयासों को समन्वित करना चाहिए।  इस बैठक में पश्चिम बंगाल की मुख्यमंत्री ममता बनर्जी और तेलंगाना के मुख्यमंत्री के चंद्रशेखर राव को छोड़कर सभी राज्यों के मुख्यमंत्री, केंद्र शासित प्रदेशों के उपराज्यपाल और सभी वरिष्ठ केंद्रीय मंत्री हिस्सा ले रहे हैं। प्रधानमंत्री नरेंद्र मोदी ने कहा कि सबका साथ, सबका विकास, सबका विश्वास के मंत्र को पूरा करने में नीति आयोग की महत्वपूर्ण भूमिका है। शनिवार को राजधानी दिल्ली में नीति आयोग संचालन परिषद की बैठक में प्रधानमंत्री ने कहा कि अब जबकि आम चुनाव खत्म हो चुके हैं, सबको मिलकर देश के विकास में जुट जाना चाहिये। नीति आयोग की बैठक में पीएम ने राज्यों के सामने देश को साल 2024 तक 5 ट्रिलियन डॉलर की अर्थव्यवस्था बनाने का लक्ष्य रखा।  प्रधानमंत्री ने कहा, सबका साथ, सबका विकास और सबका विश्वास के मंत्र को पूरा करने में नीति आयोग की अहम भूमिका है। इस ऐलान के साथ प्रधानमंत्री ने टीम इंडिया की सबसे बड़ी बैठक में साल 2022 तक नया भारत बनाने का रोडमैप राज्यों के सामने रखा। उन्होंने कहा कि योजनाओं को सही तरीके से लागू होना और फैसले लेना अहम है। पीएम ने राज्य के मुख्यमंत्रियों को संबोधित करते हुए कहा कि ये लक्ष्य चुनौतीपूर्ण भले ही है, लेकिन इसे राज्य सरकारों की मेहनत से हासिल किया जा सकता है.देश के विकास में निर्यात की अहमियत को रेखांकित करते हुए उन्होंने कहा कि प्रति व्यक्ति आय बढ़ाने के लिये केंद्र तथा राज्यों दोनों को निर्यात में वृद्धि की दिशा में काम करना चाहिए।  पीएम ने कहा कि नवगठित जल शक्ति मंत्रालय पानी के उचित इस्तेमाल का व्यापक दृष्टिकोण विकसित करेगा. उन्होंने राज्यों से अपील की कि वे भी जल संरक्षण और जल प्रबंधन से जुड़ी कई कोशिशों को एक प्लेटफॉर्म पर ला सकते हैं.  उन्होंने कहा कि सरकार का लक्ष्य है कि 2024 तक देश के हर ग्रामीण घर तक पाइप से पानी पहुंचाया जाए। प्रधानमंत्री ने कहा कि केंद्र सरकार साल 2022 तक किसानों की आय दोगुनी करने के लिए प्रतिबद्ध है। सरकार मछली पालन, पशुपालन, फल और सब्जी उत्पादन पर जोर दे रही है। उन्होंने कहा कि किसानों से जुड़ी योजनाओं का लाभ किसानों को समय पर पहुंचाना सुनिश्चित किया जाए।  आकांक्षी जिलों को लेकर पीएम मोदी ने कहा कि फोकस इस बात पर होना चाहिए कि वहां कैसे सुशासन स्थापित हो। प्रधानमंत्री ने वामपंथी उग्रवाद की चुनौती का जिक्र करते हुए कहा कि नक्सल हिंसा से लड़ाई अब अपने निर्णायक चरण में है। उन्होने कहा कि हिंसा से सख्ती से निपटा जायेगा और संतुलित तरीके से विकास प्रकिया की गति को और तेज किया जायेगा। हेल्थ सेक्टर के बारे में पीएम मोदी ने कहा कि 2022 को ध्यान में रखकर कई लक्ष्यों पर काम हो रहा है। उन्होंने 2025 तक टीबी की बीमारी का समूल नाश करने का खासतौर पर जिक्र किया। पीएम ने आयुष्मान भारत योजना को लागू न करने वाले राज्यों से जल्द से जल्द इसे लागू करने की अपील भी की।   