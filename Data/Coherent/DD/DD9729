मुख्य चुनाव आयुक्त की अगुवाई में केंद्रीय चुनाव आयोग का एक दल तेलंगाना में आगामी विधानसभा चुनावों की तैयारियों की समीक्षा के लिए राज्य के तीन दिन के दौरे पर है.  सोमवार को पहले दिन आयोग की टीम ने हैदराबाद पहुंचकर चुनाव से संबंधित अधिकारियों और विभिन्न पक्षों से जानकारी ली और मतदान के दौरान अधिक से अधिक लोगों को पोलिंग बूथ तक पहुंचाने और उन्हें पर्याप्त सुरक्षा मुहैया कराने के लिए तैयारियों की समीक्षा की. आयोग मंगलवार को अन्य पक्षों के साथ भी मुलाकात करेगा, जिसमें मतदाता सूची की समीक्षा, सोशल मीडिया की निगरानी,  ईवीएम और वीवीपैट की पर्याप्त उपलब्धता सुनिश्चित करने संबंधी तैयारियों का जायज़ा लिया जाएगा. चुनाव आयोग अपने दौरे के तीसरे दिन एक संवाददाता सम्मेलन के ज़रिए चुनाव तैयारियों की जानकारी देगा. 