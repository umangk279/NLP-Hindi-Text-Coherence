ओबामा काल के स्वास्थ्य सुविधा अधिनियम को खत्म करने के रिपब्लिकन पार्टी और ट्रम्प प्रशासन के प्रयासों को करारा झटका लगा है।   ओबामा केयर को निष्प्रभावी करने के लिए ट्रम्प सरकार द्वारा प्रस्तावित विधेयक का अमेरिका की प्रतिनिधि सभा में मतदान से ऐन पहले वापस ले लिया गया। अपने विधेयक को पारित करने के लिए ज़रूरी 216 सांसदों का समर्थन न जुटा पाने की वजह से इसे वापस लिया गया। दिलचस्प बात ये है की प्रतिनिधि सभा में रिपब्लिकन पार्टी ही बहुमत में है, लेकिन पार्टी के अपने ही कई सांसद नए विधेयक के समर्थन में नहीं थे। मजबूरन इस विधेयक को मतदान से पहले वापस ले लिया गया। ऐसा करने से ट्रम्प प्रशासन सदन में एक औपचारिक करारी हार से तो कम से कम बच ही गया। ओबामा केअर को ख़त्म करना डोनाल्ड ट्रम्प के चुनाव अभियान का एक प्रमुख वादा था। (NN)  