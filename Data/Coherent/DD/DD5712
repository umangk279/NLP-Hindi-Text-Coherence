एंटीगा टेस्ट में भारत ने वेस्टइंडीज़ को दी करारी शिकस्त, बुमरा के पांच विकेट की बदौलत भारत ने हासिल की 318 रन से जीत, विदेशी ज़मीन पर भारत की ये सबसे बडी टेस्ट जीत.  अजिंक्य रहाणे के शतक के बाद जसप्रीत बुमराह की स्विंग गेंदबाजी की बदौलत भारत ने  वेस्ट इंडीज को पहले टेस्ट मैच में 318 रनों से शिकस्त दी। वेस्ट इंडीज के सामने भारत ने जीत के लिए 419 रनों का लक्ष्य रखा था। लेकिन कैरिबियाई टीम चौथे दिन चायकाल के बाद 100 रन पर आउट हो गई। यह विदशी मैदान पर भारत की सबसे बड़ी जीत है। इससे पहले भारत ने 2017 में श्रीलंका को 304 रनों से हराया था। इसके साथ ही भारत ने टेस्ट चैंपियनशिप में अपनी शुरुआत जीत के साथ की है।भारत की ओर से जसप्रीत बुमराह ने 8 ओवर में 7 रन देकर 5 विकेट लिए। दोनो टीमों के बीच अब अगला टेस्ट शुक्रवार से किंग्सटन मैदान में खेला जाएगा।   