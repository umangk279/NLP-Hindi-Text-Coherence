प्रधानमंत्री नरेंद्र मोदी ने कहा है कि सबको किफायती और प्रभावी स्वास्थ्य सुरक्षा और देखभाल मुहैया कराने के लिए उनकी सरकार चार बिन्दुओं को केंद्र में रखकर आगे बढ़ रही है.  सबके लिए स्वास्थ्य सुरक्षा के विषय पर संयुक्त राष्ट्र द्वारा न्यूयॉर्क में आयोजित एक सत्र को संबोधित करते हुए प्रधानमंत्री ने कहा कि उनकी सरकार ने इस दिशा में कई ऐतिहासिक क़दम उठाए हैं. इस दौरान प्रधानमंत्री ने आयुष्मान भारत योजना का विशेष रूप से उल्लेख किया. 