केन्‍द्रीय मंत्रिमंडल ने महिलाओं के कल्‍याण के लिए प्रजनन संबंधी अधिकार विधेयक लाने को मंजूरी दे दी। किसानों के लिए प्रधानमंत्री फसल बीमा योजना स्‍वैच्छिक हुई। एक अन्‍य बड़े फैसले के तहत केन्द्रीय मंत्री ने बताया कि पूर्वोत्‍तर राज्‍यों को विशेष सहायता के लिए वहां के किसानों की बीमा किस्‍त का 90 प्रतिशत हिस्‍सा केन्‍द्र सरकार वहन करेगी। साथ ही स्वच्छ भारत मिशन- ग्रामीण के दूसरे चरण को मंजूरी दे दी है। इसमें खुले में शौच से मुक्ति पर ध्‍यान केंद्रित किया गया है।  केन्‍द्रीय मंत्रिमंडल ने कल कई महत्‍वपूर्ण फैसले लिए। एक बड़े फैसले के तहत अब प्रधानमंत्री फसल बीमा योजना को स्‍वैच्छिक बना दिया गया है। आर्थिक मामलों की मंत्रिमंडल समिति की बैठक में दस हजार नये कृषि उत्‍पादक संगठनों की स्‍थापना का फैसला किया गया, जिससे ग्रामीण क्षेत्रों में रोजगार के डेढ़ लाख अवसर उपलब्‍ध होंगे। सरकार महिलाओं के कल्‍याण के लिए प्रजनन प्रौद्योगिकी नियमन से संबंधित एक विधेयक लायेगी।  केन्‍द्रीय मंत्रिमंडल की बैठक में लिए गये फैसलों की जानकारी देते हुए केन्‍द्रीय मंत्री प्रकाश जावड़ेकर ने बताया कि इस विधेयक का उद्देश्‍य देश की प्रत्‍येक महिला के प्रजनन संबंधी अधिकार को सुनिश्चित करना है। उन्‍होंने कहा कि इस विधेयक के जरिए एक राष्‍ट्रीय बोर्ड का गठन किया जायेगा जो इस क्षेत्र से जुड़े विभिन्‍न क्लिनिकों में कार्यरत लोगों के लिए एक आचार संहिता तैयार करेगा। एक अन्‍य बड़े फैसले के तहत केन्द्रीय मंत्री ने बताया कि अब प्रधानमंत्री फसल बीमा योजना को स्‍वैच्छिक बना दिया गया है। पूर्वोत्‍तर राज्‍यों को विशेष सहायता के लिए वहां के किसानों की बीमा किस्‍त का 90 प्रतिशत हिस्‍सा केन्‍द्र सरकार वहन करेगी। प्रधानमंत्री की अध्‍यक्षता में हुई आर्थिक मामलों की मंत्रिमंडल समिति की बैठक में दस हजार नये किसान उत्‍पादक संगठनों की स्‍थापना का फैसला किया गया, जिससे ग्रामीण क्षेत्रों में रोजगार के डेढ़ लाख अवसर उपलब्‍ध होंगे।साथ ही जावड़ेकर ने यह भी बताया कि आर्थिक मामलों की मंत्रिमंडल समिति ने डेयरी क्षेत्र से जुड़े 95 लाख किसानों को कर्ज की दर में ढाई प्रतिशत की छूट देने का फैसला किया है।  श्‍वेत क्रांति को प्रोत्‍साहन देने के लिए विभिन्‍न सरकारी परियोजनाओं के जरिए इस क्षेत्र में 40 अरब रूपये से अधिक की धनराशि खर्च की जायेगी। केंद्रीय मंत्रिमंडल ने स्वच्छ भारत मिशन- ग्रामीण के दूसरे चरण को मंजूरी दे दी है। इसमें खुले में शौच से मुक्ति पर ध्‍यान केंद्रित किया गया है। इस चरण का कुल अनुमानित बजट 52 हजार 497 करोड़ रुपये का है। मृदा स्वास्थ्य कार्ड दिवस के अवसर पर आयोजित एक समारोह को संबोधित करते हुए कृषि मंत्री नरेंद्र सिंह तोमर ने कहा कि सरकार देश में तिलहन उत्पादन को बढ़ाने के लिए गंभीरता से काम कर रही है। श्री तोमर ने कहा कि 2015 में मृदा स्वास्थ्य कार्ड योजना शुरू होने के बाद मिट्टी की उर्वरकता में सुधार होने से फसलों का उत्पादन बढ़ा है। इस अवसर पर श्री तोमर ने कहा कि प्रधानमंत्री कृषि बीमा योजना किसानों के लिए अनिवार्य नहीं, बल्कि स्वैच्छिक होगी। 