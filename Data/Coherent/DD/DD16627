सॉलिसीटर जनरल रंजीत कुमार ने अपने पद से इस्तीफा दे दिया है। रंजीत कुमार ने पारिवारिक कारणों का हवाला देते हुए आज कानून मंत्रालय को इस्तीफा भेजा।    संवैधानिक कानूनों के विशेषज्ञ माने जाने वाले सुप्रीम कोर्ट के वरिष्ठ वकील रंजीत कुमार को जून, 2014 में सलिसिटर जनरल नियुक्त किया गया था। वह कई मुकदमों में गुजरात सरकार की पैरवी कर चुके हैं। अटॉर्नी जनरल, सॉलिसीटर जनरल और अडिशनल सॉलिसीटर जनरल विभिन्न अदालतों में सरकार की पैरवी करते हैं और पेचीदा मसलों पर कानूनी सलाह देते हैं। 