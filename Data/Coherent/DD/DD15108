केपी शर्मा ओली ने नेपाल के नए प्रधानमंत्री के रूप में शपथ ली है. शेर बहादुर देउबा के पीएम पद से इस्तीफ़ा देने के बाद सीपीएन-यूएमएल के प्रमुख केपी शर्मा ओली ने प्रधानमंत्री पद के लिए दावा पेश किया था.  चुनावों में मिली हार के बाद टेलीविजन में देश की जनता को संबोधित करते हुए शेर बहादुर देउबा ने अपने इस्तीफे की घोषणा की. वहीं सीपीएन-यूएमएल की स्थायी समिति की बैठक में के पी शर्मा ओली को प्रधानमंत्री पद का उम्मीदवार नामित किया गया और उन्होंने इसके बाद राष्ट्रपति विद्या देवी भंडारी के समक्ष सरकार बनाने का दावा पेश किया. पिछले साल 26 नवंबर और 7 दिसंबर को हुए आम चुनावों में वामपंथी गठबंधन सीपीएन (यूएमएल) और सीपीएन (माओवादी सेंटर) ने चुनावों में बड़ी जीत हासिल करते हुए 245 सदस्यीय संसद में 174 सीटें हासिल की थीं. सत्तारूढ़ नेपाली कांग्रेस के खाते में केवल 63 सीटें ही आईं. 