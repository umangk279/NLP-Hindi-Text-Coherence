भारत ने न्यूज़ीलैंड के ख़िलाफ़ पांच मैचों की एकदिवसीय सीरीज़ को 4-1 से अपने नाम कर लिया। भारत ने पांचवें और आख़िरी वनडे मु़क़ाबले में न्यूज़ीलैंड की टीम को 35 रन से हरा दिया।  भारत और न्यूज़ीलैंड के बीच खेले जा रहे सीरीज़ के आखरी मुकाबले में भारत ने टॉस जीतकर पहले बल्लेबाज़ी करने का फैसला किया। भारत ने न्यूज़ीलैंड के सामने जीत के लिए 253 रन का लक्ष्य रखा था लेकिन कीवी टीम 44.1 ओवर में 217 रन पर सिमट गई।भारत की ओर से सबसे ज्यादा 3 विकेट युजवेंद्र चहल ने लिए। इससे पहले भारत ने टॉस जीतकर बल्लेबाज़ी करते हुए 253 रन का स्कोर किया। भारत को पहला झटका कप्तान रोहित शर्मा के रूप में लगा जिन्हें 2 रन पर  मैट हैनरी ने बोल्ड कर दिया। शिखर धवन को ट्रेंट बोल्ट ने हैनरी के हाथों कैच कराकर उनकी पारी का अंत किया। शुभमन गिल के पास खुद को साबित करने का एक अच्छा मौका था लेकिन उन्हें 7 रन पर मैट हैनरी ने सैंटनर के हाथों कैच कराया। महेंद्र सिंह धोनी केवल एक रन पर बोल्ड हो गए। विजय शंकर औऱ राडयु के बीच अच्छी साझेदारी बन रही थी  लेकिन विजय 45 रन पर रनआउट हो गए। रायडु दूसरे छोर पर डटे रहे और भारतीय पारी को आगे बढाते रहे, लेकिन वो अपने शतक से चूक गए और 90 रन पर हैनरी की गेंद पर मुनरो द्वारा लपके गए। केदार जाधव ने 34 रन का योगदान दिया। आखिर में हार्दिक पांड्या ने तेज़ी से 45 रन जोडे और भारतीय टीम एक गेंद शेष रहते 252 रन पर ऑलआउट हुई।    