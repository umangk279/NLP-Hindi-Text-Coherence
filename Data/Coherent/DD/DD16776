दिल्ली मेट्रो में मंगलवार से सफर महंगा हो गया है, अधिकतम किराया 50 रुपये से बढ़कर 60 रुपया हो गया है। केंद्र ने कहा कि परिचालन के घाटे से उबरने के लिए 8 साल में दूसरी बार किराये में बढ़ोतरी जरूरी थी।   दिल्ली मेट्रो में यात्रा करना मंगलवार से महंगा हो गया है। मेट्रो के किराये में वृद्धि का रास्ता साफ होने के साथ ही पांच किलोमीटर से ज्यादा दूरी की यात्रा के लिए 10 रुपये तक की बढ़ोतरी की गई है। पिछली बार किराये में बढ़ोतरी के महज पांच महीने के भीतर फिर से किराया बढ़ने से पांच किमी से ज्यादा का सफर तय करने वाला हर यात्री प्रभावित होगा। 32 किमी से ज्यादा की यात्रा के लिए अधिकतम किराया अब 60 रुपये होगा। 