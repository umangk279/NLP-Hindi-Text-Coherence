श्रीलंका में राजनीतिक घमासान के बीच मंहिदा राजपक्षे मंत्रीमंडल ने ली शपथ, रानिल विक्रमसिंघे और संसद के 126 सदस्यों ने अध्यक्ष से तत्काल संसद का आपातकालीन सत्र बुलाए जाने की मांग की।  श्रीलंका में जारी राजनीतिक घमासान के बीच प्रधानमंत्री मंहिदा राजपक्षे ने शपथ ग्रहण कर ली है। उनके कैबिनेट ने भी शपथ ले ली है। राजपक्षे ने वित्त मंत्रालय अपने पास रखा है। इस बीच बर्खास्त प्रधानमंत्री रानिल विक्रमसिंघे का दावा है कि बहुमत अभी भी उनके पास है और वे अब भी प्रधानमंत्री हैं। उन्होंने अपने समर्थकों से आज कोलंबो पहुचने की आह्वान किया है ताकि उनकी बर्खास्तगी का विरोध किया जा सके। इस बीच 225 सदस्यीय संसद के 126 सदस्यों ने एक याचिका पर दस्तखत कर अध्यक्ष से संसद का सत्र तत्काल बुलाए जाने की मांग की है। श्रीलंका के राष्ट्रपति सिरिसेना ने सत्तारूढ़ यूनिटी पार्टी के प्रधानमंत्री रानिल विक्रमसिंघे को बर्खास्त करते हुए पूर्व राष्ट्रपति महिंदा राजपक्षे को देश का नया प्रधानमंत्री नियुक्त कर दिया है। इसके बाद से ही देश में राजनीतिक संकट बना हुआ है।  