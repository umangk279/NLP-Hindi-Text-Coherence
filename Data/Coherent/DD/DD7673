देश की पारंपरिक खेलों को अब एक नई पेहचान मिलने लगी है इसी कड़ी में खो-खो लीग की शुरूआत हो रही है मंगलवार को इसकी आधिकारिक घोषणा की गई। अक्टूबर-नवंबर में इस लीग को खेला जाएगा।   देश की पारंपरिक खेल कबड्डी लीग के बाद अब खो खो लीग की शुरूआत भी हो रही है खो-खो फेडरेशन ऑफ इंडिया अब इस मुहिम में जोर शोर से लगा हुआ है। जिसका नाम अल्टिमेट खो खो नाम दिया गया है। अक्टूबर-नवंबर में होने वाली लीग में 8 टीमें शामिल होंगी। इसमें देशी और विदेशी खिलाड़ी उतरेंगे। केंद्रीय खेल मंत्री राज्यवर्धन राठौड़ ने वीडियो कोंफ्रेंसिंग के जरिए खो खो लीग की घोषणा की। 2021 में इसे इंडोर गेम में प्रतिनिधि खेल के तौर पर शामिल किया जाएगा फिर 2022 एशियाई खेलों में इसे शामिल किए जाने की संभावना है। खो-खो की टीम में 12 खिलाड़ी होते हैं। 9 को खेलने का मौका मिलता हैं। लीग के लिए खो-खो फेडरेशन ऑफ इंडिया ने एक निजी कंपनी से करार किया गया है। लीग में उतर रही टीमों के नाम की घोषणा नहीं की गई है। लीग में भारत के अलावा अन्य 8 से 10 देशों के खिलाड़ी उतर सकते हैं। हर टीम में 10 फीसदी विदेशी खिलाड़ियों को शामिल किया जाना अनिवार्य होगा।  खेलो इंडिया के आपार सफलता की वजह से अब देश की पारंपरिक खेलों को नई पेहचान मिल रही है यही वजह है कि खो खो आज दुनिया के 20 देशों खेला जाता है यहां तक की लेटिन अमेरिकन देशों में अब यह खेल काफी लोकप्रिय हो गया है। अब उम्मीद है कि पेशेवर लीग से इसे एक नई ऊर्जा मिलेगी। 