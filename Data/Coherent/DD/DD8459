इसरो ने 40वें संचार उपग्रह जीसैट-31 का सफलतापूर्वक किया प्रक्षेपण, 2535 किलोग्राम वजनी उपग्रह एरिएन-5 के ज़रिए हुआ प्रक्षेपित, इस उपग्रह से जियोस्टेशनरी कक्षा में केयू-बैंड ट्रांसपोंडर की बढ़ेगी क्षमता।  भारतीय अंतरिक्ष अनुसंधान संगठन- इसरो ने आज फ्रेंच ग्‍याना के अंतरिक्ष स्‍थल से 40वां संचार उपग्रह जीसैट-31 का सफलतापूर्वक प्रक्षेपण किया। इस उपग्रह के काम करने की अवधि 15 वर्ष होगी और यह कक्षा में स्थित उपग्रहों में से कुछ को अपना काम जारी रखने की सुविधा उपलब्‍ध करायेगा। साथ ही यह भू स्थिर कक्षा में  के.यू. बैंड़ ट्रांसपोंडर क्षमता को भी बढ़ावा देगा। जीसैट-31 देश के विशाल महासागरीय क्षेत्र में संचार सेवाओं का आधार बनेगा। रॉकेट एरियन 5 अपने साथ दो अन्य उपग्रह सऊदी जियोस्टेशनरी सैटेलाइट 1 और हेलास सैट 4 को भी सफलतापूर्वक प्रक्षेपित किया। इसरो वैज्ञानिक ने सफलतापूर्वक प्रक्षेपण के लिए अपनी और एरियन 5 की टीम को बधाई दी। 