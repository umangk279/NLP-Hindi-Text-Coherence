दुनियां की सबसे बड़ी पार्टी का तमगा हासिल कर चुकी भारतीय जनता पार्टी इन दिनो 'संपर्क फॉर समर्थन' अभियान में जुटी है, जिसके तहत समाज के प्रबुद्ध लोगों तक पार्टी अपना काम पहुचा रही है। इस कड़ी में भाजपा अध्यक्ष अमित शाह आज मुंबई के दौरे पर थे जहां उन्होने कई लोगों से मुलाकात की।  'संपर्क फॉर समर्थन' अभियान के तहत देश के लोगों से मिलकर केंद्र सरकार की उपलब्धियां पहुंचाने के कार्यक्रम के तहत बीजेपी अध्यक्ष अमित शाह ने बुधवार को मुंबई में माधुरी दीक्षित और रतन टाटा से मुलाकात की ।   बीजेपी  के राष्ट्रीय अध्यक्ष अमित शाह अपने महाराष्ट्र दौरे में  पार्टी के ' संपर्क से समर्थन ' अभियान के तहत सबसे पहले बॉलीवुड एक्ट्रेस माधुरी दीक्षित से मिलने पहुंचे । करीब 40 मिनट चली मुलाकात में अमित शाह ने माधुरी और उनके पति श्रीराम नेने को पिछले चार सालों में बीजेपी के नेतृत्व वाली केंद्र सरकार की उपलब्धियां गिनाने वाली एक बुकलेट भी भेंट की। मुलाकात के बाद अमित शाह ने ट्विटर पर लिखा-  इसके बाद अमित शाह मशहूर उद्योगपति रतन टाटा से मुलाकात करने पहुंचे। शाह ने इस दौरान उसने विभिन्न मसलों पर बातें की और  मोदी सरकार की उपलब्धियां भी गिनाईं। अमित शाह के साथ  महाराष्ट्र के मुख्यमंत्री देवेंद्र फडनवीस और दूसरे बीजेपी नेता भी मौजूद थे। अमित शाह को मशहूर गायिका लता मंगेशकर से भी मुलाकात करनी थी लेकिन लता मंगेशकर को फूड प्वाइजनिंग होने के चलते ये मुलाकात नहीं हो सकी। इसके भाजपा अध्यक्ष अमित शाह ने मुंबई में शिवसेना अध्यक्ष उद्दव ठाकरे से उनके आवास मातोश्री पर मुलाकात की।   गौरतलब है कि शिवसेना एनडीए की सबसे पुरानी सहयोगियों में से एक है और वो केंद्र और महाराष्ट्र दोनों जगहों पर सरकार में साझीदार है। हालांकि वो 2019 का चुनाव अलग लडने का एलान कर चुकी है।  