कोविड-19 लॉकडाउन के दौरान लाइफलाइन उड़ान के अंतर्गत देशभर में 684 टन से अधिक आवश्‍यक और चिकित्‍सा संबंधी वस्‍तुओं की आपूर्ति की गई है।  नागरिक उड्डयन मंत्रालय कोविड-19 के विरूद्ध देश के संघर्ष में योगदान देने के लिए आवश्‍यक चिकित्‍सा उपकरणों को दूर-दराज के इलाकों में पहुंचा रहा है। लाइफलाइन उड़ान के तहत एयर इंडिया, एलाइंस एयर, भारतीय वायु सेना और निजी विमान सेवा कंपनियों ने 383 उड़ान संचालित की हैं। अभी तक तीन लाख 76 हजार किलोमीटर से ज्‍यादा दूरी तय की जा चुकी है। कुल उड़ानों में से 223 एयर इंडिया और अलाइंस एयर ने संचालित किये हैं। पवन हंस ने एक दशमलव नौ नौ टन माल पहुंचाया है और छह हजार 885 किलो‍मीटर की दूरी तय की है। पवन हंस लिमिटेड सहित हेलीकाप्‍टर सेवा जम्‍मू-कश्‍मीर, लद्दाख, द्वीपीय क्षेत्र तथा पूर्वोत्‍तर में संचालित की जा रही है। घरेलू स्‍पाइस जेट, ब्‍लू डॉर्ट और इंडिको की सेवाएं वाणिज्यिक आधार पर ली गई हैं। इसके अलावा ब्‍लू डॉर्ट ने इस महीने की 14 तारीख से लेकर 25 तारीख तक ग्‍वांगझू से 90 टन से अधिक चिकित्‍सा सामग्री की आपूर्ति की है। 