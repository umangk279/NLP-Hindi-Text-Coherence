केरल के कांग्रेस विधायक एम विंसेट को पुलिस ने एक 51 वर्षीय महिला से बलात्कार और आत्महत्या के लिए उकसाने के आरोप में गिरफ्तार किया है। विंसेट को 14 दिन की न्यायिक हिरासत में भेजा गया है।     केरल के कांग्रेस विधायक एम विंसेट को पुलिस ने कल गिरफ्तार कर लिया। उन पर बलात्कार और आत्महत्या के लिए उकसाने का केस दर्ज किया गया है। इसके साथ ही उन्हें 14 दिन की न्यायिक हिरासत में भी भेजा गया। विंसेट कोवालम से कांग्रेस के विधायक हैं। इससे पहले बुधवार को एक 51 वर्षीय महिला ने कांग्रेस विधायक पर बलात्कार का आरोप लगाने के बाद नींद की गोलियां खाकर आत्महत्या की कोशिश की थी। पुलिस ने पीड़ित महिला के पति की शिकायत पर शुक्रवार को विधायक के खिलाफ कई धाराओं के तहत मामला दर्ज किया था। हालांकि विधायक ने खुद को बेकसूर बताते हुए इस मामले को राजनीतिक षडयंत्र बताया है। 