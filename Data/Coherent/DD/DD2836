अमरीकी राष्ट्रपति ट्रंप के भारत दौरे पर व्हाइट हाउस ने कहा, कि ये दौरा भारत और अमेरिका के बीच मज़बूत होते रिश्तों की बानग़ी है। व्हाइट हाउस ने कहा कि पाकिस्तान अगर आतंकियों के खिलाफ कड़ी कार्रवाई करता है, तभी  भारत और पाकिस्तान के बीच सफल वार्ता हो सकती है।  अमेरिकी राष्ट्रपति डोनाल्ड ट्रंप के भारत दौरे पर उनके साथ 12 सदस्यीय प्रतिनिधिमंडल भी आएगा। ट्रंप के साथ 12 सदस्यीय प्रतिनिधिमंडल में होगा। इसमें डोनाल्ड ट्रम्प की बेटी और सहायक और सलाहकार इवांका ट्रंप और दामाद वरिष्ठ सलाहकार जेरेड कुशनर शामिल हैं।राष्ट्रपति और प्रथम महिला की प्रसे सचिव स्टेफनी ग्रिशम, भारत में अमेरिका के राजदूत केनेथ जस्टर, राष्ट्रीय सुरक्षा सलाहकार रॉबर्ट ओ ब्रायन और ऊर्जा सचिव डैन ब्रोइलेट भी प्रतिनिधिमंडल के हिस्सा होंगे।    इस बीच व्हाइट हाउस ने यात्रा के प्रमुख एजेंडे को बताते हुए कहा कि दोनों देशों के बीच आर्थिक और ऊर्जा संबंध को मज़बूत बनाना,  आतंकवाद से लड़ने के लिए रक्षा और सुरक्षा क्षेत्र में सहयोग, मुक्त और खुले भारत-प्रशांत के बढ़ावा को प्रोत्साहन, भारत हिंद-प्रशांत रणनीति का एक स्तंभ, अफगानिस्तान की शांति बहाली में भारत से सहयोग की उम्मीद और भारत-पाकिस्तान को द्विपक्षीय वार्ता के लिए प्रोत्साहित करना जैसे मुद्दों पर चर्चा हो सकती है। 