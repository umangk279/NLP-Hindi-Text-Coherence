उपराष्‍ट्रपति एम वेंकैया नायडू तीन देशों-ग्‍वाटेमाला, पनामा और पेरू की यात्रा पर हैं। उपराष्‍ट्रपति की इस यात्रा के दौरान जैव प्रौद्योगिकी, अंतरिक्ष, टैली-मैट्रिक ट्रैकिंग, उपग्रह निर्माण, विज्ञान और प्रौद्योगिकी सहित कई क्षेत्रों में सहयोग पर विचार विमर्श होगा।  भारत वाणिज्यिक और आर्थिक जिसमें विशेष रूप से फार्मा, चिकित्‍सा उपकरण, खनन, इंजीनियरिंग और ऑटोमोबाइल तथा बुनियादी ढांचे जैसे क्षेत्रों में विकास को बढ़ावा देने की बात करेगा। यात्रा के दौरान उपराष्‍ट्रपति इन देशों के शीर्ष नेताओं से भी मुलाकात करेंगे। 