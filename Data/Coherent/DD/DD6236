बीजेपी संसदीय दल की बैठक में जल शक्ति मंत्री गजेंद्र सिंह शेखावत ने जल संचय के लिए अपने विभाग का रोड मैप पेश किया। पीएम मोदी ने सांसदों को जल संचय पर खास ध्यान देने को कहा, साथ ही महात्मा गांधी की 150वीं जयंती और वृक्षारोपण में सांसदों की भागीदारी सुनिश्चित करने का आह्वान किया।  आज सुबह संसद भवन परिसर में भारतीय जनता पार्टी संसदीय दल की बैठक हुई। प्रधानमंत्री नरेंद्र मोदी और भाजपा अध्यक्ष अमित शाह की मौजूदगी में आयोजित बैठक में जल शक्ति मंत्री गजेंद्र सिंह शेखावत में जल संचय के लिए अपने विभाग का पूरा रोड मैप प्रस्तुत किया। इस मौके पर प्रधानमंत्री नरेंद्र मोदी ने सांसदों को जल संचय के लिए कई मंत्र दिए। साथ ही आकांक्षी जिलों के विकास में सांसदों की भागीदारी पर भी जोर दिया। प्रधानमंत्री नरेंद्र मोदी की मौजूदगी में संसद भवन परिसर में आयोजित बीजेपी संसदीय दल की बैठक में जल शक्ति मंत्री गजेंद्र सिंह शेखावत ने हर घर को जल पहुंचाने की सरकार की प्रतिबद्धता को सरजमी पर उतारने के लिए एक प्रेजेंटेशन प्रस्तुत किया। पेयजल की उपलब्धता को सुनिश्चित करने के लिए सांसदों की भागीदारी और भूमिका को भी इसमें रेखांकित करने की कोशिश की गई। बैठक में प्रधानमंत्री नरेन्द्र मोदी ने जल संचय पर सांसदों को खास ध्यान ध्यान देने पर ज़ोर दिया और साथ ही साथ महात्मा गांधी की 150वीं जयंती और वृक्षारोपण में सांसदों की भागीदारी सुनिश्चित करने का भी आह्वान किया। जल शक्ति मंत्रालय के प्रेजेंटेशन में जल संचय को लेकर राज्यों के बीच स्वस्थ प्रतियोगिता कराने का भी खाका प्रस्तुत किया गया ,जिसमें राज्यों के अच्छे प्रदर्शन पर मदद का भी भरोसा दिया गया है। साथ ही देश के आकांक्षी जिलों के विकास में सांसदों की भागीदारी सुनिश्चित कराने के भी निर्देश दिए गए। 