उत्तर कोरिया ने बैलिस्टिक मिसाइल का सफल परीक्षण किया  उत्तर कोरिया ने एक बार फिर मध्यम दूरी की बैलिस्टिक मिसाइल का परीक्षण किया है, जापान के विशेष आर्थिक क्षेत्र में गिरने से पहले मिसाइल ने 930 किलोमीटर की दूरी तय की,  जापान ने इस कदम को गंभीर ख़तरा बताया है। उत्तर कोरिया ने अंतरमहाद्वीपीय मारक क्षमता वाली बैलिस्टिक मिसाइल का सफल परीक्षण किया है। कोरिया के सरकारी टेलीविजन के अनुसार उत्तर कोरिया ने हावासोंग-14 मिसाइल का सफल परीक्षण किया। जो जापान के विशेष आर्थिक क्षेत्र में गिरा।  इस मिसाइल के परीक्षण के दौरान उत्तर कोरिया के नेता किम जोंग-उन मौजूद थे। उत्तर कोरिय़ा ने इस परीक्षण को मील का पत्थर बताया है। वहीँ जापान ने उत्तर कोरिया के इस कदम की निंदा की है। जापान के प्रधानमंत्री शिंजो अबे ने कहा कि ख़तरा निश्चित रूप से बड़ा हो गया है। जी-20 की बैठक में भी इस मुद्दे पर चर्चा होगी। 