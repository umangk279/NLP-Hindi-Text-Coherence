शीर्ष भारतीय निशानेबाज़ जीतू राय और तीन अन्य निशानेबाज़ों को उनके हालिया ख़राब फॉर्म को देखते हुए टारगेट ओलिंपिक पोडियम स्कीम से बाहर कर दिया गया है।   जीतू राय को ख़राब फॉर्म के चलते एशियाई खेलों की भारतीय निशानेबाज़ी टीम में भी जगह नहीं मिल पाई। यहीं नहीं ट्रैक एंड फील्ड के तीन एथलीटों को भी ख़राब फॉर्म के चलते इस स्कीम से बाहर का रास्ता दिखाया गया है।गौरतलब है कि जीतू राय ने गोल्ड कोस्ट कॉमनवेल्थ गेम्स में 10मी.एयर पिस्टल इवेंट में स्वर्ण पदक हासिल किया था लेकिन इसके बाद से उनका फॉर्म ख़राब होता चला गया जिसके चलते उन्हे एशियन गेम्स के लिए चुनी गई भारतीय निशानेबाज़ी टीम में भी जगह नहीं मिल पाई। 