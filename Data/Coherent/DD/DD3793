प्रधानमंत्री नरेंद्र मोदी आज मन की बात कार्यक्रम के 2019 के अंतिम और 60वें एपिसोड में जनता को संबोधित किया। पीएम ने कहा कि भारत के लिए आने वाला दशक केवल युवाओं के विकास के लिए नहीं होगा, बल्कि युवाओं की क्षमताओं से प्रेरित राष्ट्र का विकास भी होगा।     प्रधानमंत्री नरेंद्र मोदी ने  इस साल यानि 2019 की आखिरी मन की बात देशवासियों के साथ साझा की। कार्यक्रम की शुरुआत में पीएम ने 21वीं सदी के तीसरे दशक में प्रवेश करने के लिए और 2020 के आगमन की देश की जनता को शुभकामनाएं दी।  प्रधानमंत्री ने कहा - "मेरे प्यारे देशवासियो, नमस्कार ..  2019 की विदाई का पल हमारे सामने है । 3 दिन के भीतर-भीतर 2019 विदाई ले लेगा और हम, ना सिर्फ 2020 में प्रवेश करेंगे, नए साल में प्रवेश करेंगे, नये दशक में प्रवेश करेंगे, 21वीं सदी के तीसरे दशक में प्रवेश करेंगे। मैं, सभी देशवासियों को 2020 के लिए हार्दिक शुभकामनायें देता हूँ ।"  21वीं सदि में जन्म लेनेवाले युवा देश के विकास में सक्रिय भूमिका निभाने जा रहे है। पीएम ने कहा कि हमारी युवा पीढ़ी बहुत ही अनुभवी है और कुछ नया और अलग करने का हमेशा उनका सपना होता है। पीएम ने कहा कि आज का युवा सोशल मीडिया जेनरेशन है। युवा व्यवस्था को पसंद करते है और अच्छा नही लगने पर सवाल भी उठाते है और मैं इसे अच्छा मानता हूं।  पीएम मोदी ने कहा कि इस दशक के बारे में एक बात तो निश्चित है, इसमें, देश के विकास को गति देने में वो लोग सक्रिय भूमिका निभायेंगे जिनका जन्म 21वीं सदी में हुआ है - जो इस सदी के महत्वपूर्ण मुद्दों को समझते हुये बड़े हो रहे हैं । एक बात तो लोगों के दिमाग में फिट हो गई है कि ये Social Media Generation है । हम सब अनुभव करते हैं कि हमारी ये पीढ़ी बहुत ही प्रतिभाशाली है । कुछ नया करने का, अलग करने का, उसका ख्वाब रहता है । उसके अपने opinion भी होते हैं और सबसे बड़ी खुशी की बात ये है, और विशेष करके, मैं, भारत के बारे में कहना चाहूँगा, कि, इन दिनों युवाओं को हम देखते हैं, तो वो, व्यवस्था को पसंद करते हैं, system को पसंद करते हैं । इतना ही नहीं, वे system को, follow भी करना पसंद करते हैं । और कभी, कहीं system, properly respond ना करें तो वे बैचेन भी हो जाते हैं और हिम्मत के साथ, system को, सवाल भी करते हैं । मैं इसे अच्छा मानता हूँ।"  12 जनवरी को देश विवेकानंद जयंती है। पीएम ने युवाओं 12 जनवरी विवेकानंद जयंती इस दशक में, अपने इस दायित्व पर जरुर चिंतन करने और कोई संकल्प लेने का संदेश दिया। पीएम ने विवेकानंद रॉक मेमोरियल के पचास साल पूरे होने पर कहा कि  इस स्थान ने हर वर्ग के लोगों को राष्ट्रभक्ति के लिए प्रेरित किया है।  प्रधानमंत्री ने कहा - मेरे प्यारे देशवासियो, आप में से कई लोगों को कन्याकुमारी में जिस rock पर स्वामी विवेकानंद जी ने अंतर्ध्यान किया था, वहां पर जो विवेकानंद rock memorial  बना है, उसके पचास वर्ष पूरे हो रहे हैं । स्वामीजी के स्मारक ने, हर पन्थ, हर आयु के, वर्ग के लोगों को, राष्ट्रभक्ति के लिए प्रेरित किया है । 'दरिद्र नारायण की सेवा', इस मन्त्र को जीने का रास्ता दिखाया है । जो भी वहां गया, उसके अन्दर शक्ति का संचार हो, सकरात्मकता का भाव जगे, देश के लिए कुछ करने का जज्बा पैदा हो - ये बहुत स्वाभाविक है ।"   प्रधानमंत्री ने कहा - "साथियो, भारत में Astronomy  यानि खगोल-विज्ञान का बहुत ही प्राचीन और गौरवशाली इतिहास रहा है । आकाश में टिमटिमाते तारों के साथ हमारा संबंध, उतना ही पुराना है जितनी पुरानी हमारी सभ्यता है । आप में से बहुत लोगों को पता होगा कि भारत के अलग-अलग स्थानों में बहुत ही भव्य जंतर-मंतर हैं , देखने योग्य हैं । और, इस जंतर-मंतर का Astronomy से गहरा संबंध है । आधुनिक युग में उसी मालम   की पोथी को और वो भी गुजराती पांडुलिपियों का संग्रह, जिसमें, प्राचीन navigation technology का वर्णन करती है और उसमें बार-बार 'मालम नी पोथी' में आसमान का, तारों का, तारों की गति का, वर्णन किया है, और ये, साफ बताया है कि समन्दर में यात्रा करते समय, तारों के सहारे, दिशा तय की जाती है । Destination पर पहुँचने का रास्ता, तारे दिखाते हैं । Astronomy  के क्षेत्र में भारत काफी आगे है और हमारे  initiatives , path breaking भी हैं । हमारे पास, पुणे के निकट विशालकाय Meter Wave Telescope है । इतना ही नहीं, Kodaikanal , Udaghmandalam ,Guru shikhar और Hanle Ladakh में भी powerful telescope हैं ISRO के पास ASTROSAT नाम का एक Astronomical satellite है । आज हमारे युवा वैज्ञानिकों में' न केवल अपने वैज्ञानिक इतिहास को जानने की ललक दिखाई पड़ती है बल्कि वे, Astronomy के भविष्य को लेकर भी एक दृढ़ इच्छाशक्ति रखते हैं ।" 2019 के अंतिम मन की बात कार्यक्रम में प्रधानमंत्री नरेंद्र मोदी ने देश में युवाओं के रोल, विवेकानंद रॉक मेमोरियल के 50 साल पूरे होने , खगोल विज्ञान, टेलीस्कोप समेत विभिन्न विषयो पर लोगों के विचारों को जाना और अपने विचारों का आदान-प्रदान किया । 