 राष्ट्रपति राम नाथ कोविंद ने एथेंस में द्वितीय विश्व युद्ध के दौरान मारे गये भारतीय सैनिकों और अज्ञात सैनिकों के स्मारक पर श्रद्धांजलि अर्पित की। ग्रीस के राष्ट्रपति के साथ की प्रतिनिधिमंडल स्तर की वार्ता।  राष्ट्रपति राम नाथ कोविंद तीन देशों की यात्रा के पहले चरण में ग्रीस में हैं। सोमवार को राष्ट्रपति का एथेंस में स्वागत किया गया। राष्ट्रपति ने ग्रीस के राष्ट्रपति प्रोकोपिस पावलोपोलस के साथ प्रतिनिधिमंडल स्तर की वार्ता की। दोनों नेताओं ने आर्थिक, सांस्कृतिक और राजनीतिक महत्व के मुद्दों पर विचार विमर्श किया।  राष्ट्रपति रामनाथ कोविंद ने ग्रीस के प्रधानमंत्री एलेक्सिस सिप्रास से भी मुलाकात की। इस अहम मुलाकात के दौरान द्विपक्षीय महत्व के मुद्दों पर चर्चा की गई। राष्ट्रपति ने एथेंस में द्वतीय विश्वयुद्ध में शहीद हुए 74 भारतीय सैनिकों को श्रृद्धांजलि अर्पित की। राष्ट्रपति एथेंस में The Unknown Soldier स्मारक पर भी गए और श्रद्धासुमन अर्पित किये। ग्रीस के बाद राष्ट्रपति सूरीनाम और क्यूबा जाएंगे। 21 जून को अंतरराष्ट्रीय योग दिवस पर वह सूरीनाम के राष्ट्रपति के साथ योग करेंगे। 