असम एनआरसी के मुद्दे पर राज्यसभा में विपक्ष का हंगामा। भाजपा अध्यक्ष अमित शाह के बाद संसदीय कार्यमंत्री अनंत कुमार ने कहा- बांग्लादेशी घुसपैठियों पर अपना रूख साफ करे विपक्ष।    असम में वैध और अवैध नागरिकों की पहचान के लिए चल रही प्रक्रिया पर इस समय सियासी बयानबाजी का दौर चल रहा है। विपक्ष की ओर से इस मुद्दे पर दोहरा मापदंड अपनाने का आरोप लगाते हुए सत्तारूढ़ दल ने उसे सवालों के घेरे में खड़ा किया है। संसदीय कार्य मंत्री अनंत कुमार ने आज कहा कि विपक्ष बांग्लादेशी घुसपैठियों पर अपनी राय साफ करे। इससे पहले भाजपा अध्यक्ष अमित शाह ने इस संवेदनशील मसले पर सियायत करने के लिए कल विपक्ष को आड़े हाथों लेते हुए कहा कि राष्ट्रीय सुरक्षा के मसलों को वोट बैंक की राजनीति से ऊपर रखा जाना चाहिए, एनआरसी पर पश्चिम बंगाल की मुख्यमंत्री ममता बनर्जी के बयान पर गृह राज्य मंत्री किरेन रिजिजू ने आपत्ति जताते हुए कहा कि एक राज्य के मुख्यमंत्री की जुबान से गृह युद्ध जैसे शब्द शोभा नही देते। 