कांग्रेस नेताओ द्दारा विवादित बयान देने के सिलसिले में एक नया नाम जुड़ गया है गुलाम नबी आजाद का... कांग्रेस नेता आजाद ने सामाजिक सौहार्द के बिगड़ने की बात कही है जिसपर भाजपा ने हिन्दुओ के अपमान का आरोप लगाया है। हालांकि कांग्रेस पार्टी ने आजाद के बयान का समर्थन किया है।  कांग्रेस के वरिष्ठ नेता गुलाम नबी आजाद के इस बयान पर विवाद हो गया है। आजाद ने बुधवार को कहा कि कांग्रेस के हिंदू उम्मीदवार उन्हें चुनाव प्रचार के लिए नहीं बुलाते। कांग्रेस नेता ने कहा कि चुनाव प्रचार के लिए बुलाने से लोग 'डरते' हैं।  गुलाम नबी आज़ाद के इस बयान पर भाजपा ने आलोचना की है और कहा है कि आजाद का ये बयान हिंदुओं का अपमान करने का प्रयास है। संबित पात्रा ने कहा कि आजाद के इस बयान से कांग्रेस के 'छद्म धर्मनिरपेक्षता' का चेहरा सामने आ गया है उन्होने कहा कि कांग्रेस पार्टी अपने बयानों से हिंदुओं को कमजोर आंकने और उनका मनोबल तोड़ने का काम करती रही है। पात्रा ने कहा कि कांग्रेस नेता 'भगवा आतंकवाद, हिंदू तालिबान औऱ अच्छा हिंदू' जैसी भाषा बोल कर हिन्दुओं का अपमान करती रही है। लखनऊ में एक कार्यक्रम में बोलते हुए कांग्रेस नेता गुलाम नबी आजाद के इस बयान पर कांग्रेस पार्टी उनका बचाव करती नज़र आ रही है तो कही अन्य दलों ने उनके इस बयान को सच्चाई से परे बताया है। कांग्रेस नेता गुलाम नबी आजाद के हालिया बयान ही नही बल्कि पहले भी कई दिग्गज कांग्रेसी नेता इस प्रकार के विबादित बयान देते रहे है जिसका पार्टी को खामियाजा भी उठाना पड़ा है। 