देश के 15 उत्तरी और पूर्वोत्तर राज्यों में  अगले 24 घंटों में तेज़ आंधी तूफान औऱ बारिश  की चेतावनी दी गई है। खराब मौसम की आशँका से हरियाणा में आज और कल के लिए सभी स्कूल बंद कर दिए गए हैं।  देश के कई राज्यों में लोगों को मौसम की मार झेलनी पड़ सकती है। मौसम विभाग ने अगले 24 घंटों के लिए उत्तरी और पूर्वोत्तर सहित लगभग 15 राज्यों के लिए भारी आंधी तूफान की संभावना जताई है, इन राज्यों में   कि जम्मू-कश्मीर,  हिमाचल प्रदेश , उत्तराखंड , पंजाब , हरयाणा,  पश्चिमी उत्तर प्रदेश , असम, नगालैंड, अरुणाचल प्रदेश , मिजोरम शामिल हैं। पिछले सप्ताह भी पांच राज्यों में धूल भरी आंधी और तेज बारिश हुई थी जिसके कारण 124 लोगों की मौत हो गई थी और 300 से अधिक लोग घायल हो गए थे। उत्तर प्रदेश सरकार ने आंधी और भारी वर्षा से प्रभावित जिलों में किसानों से राजस्व और बकाया बिजली बिलों की वसूली रोकने का फैसला किया है।  भयंकर तूफान और बारिश की आशंकाओं के चलते हरियाणा सरकार ने आज औऱ कल दोनों दिनों के लिए प्रदेश के सभी सरकारी और प्राइवेट स्कूलों की छुट्टियां घोषित कर दी हैं। 