अपना लोगो लॉन्च करने वाला देश का पहला शहर बना बेंगलुरू। कर्नाटक के पर्यटन मंत्री ने कहा लोगो लॉन्च करने का मकसद पर्यटन को बढ़ावा देना है। इस लोगो का कांसेप्ट बी एंड यू के आधार पर तय किया गया।  अब बेंगलुरू न्यूयॉर्क, पेरिस और मेनचेस्टर जैसे शहरों के कल्ब में शामिल हो गया है जिनके पास अपना लोगो है। शहर का नया लोगों रविवार को बेंगलुरू हब्बा स्ट्रीट फेस्टिवल के दौरान जारी किया गया। माना जाता है कि ब्रांड आइडेंटीटी के चलते शहरों को अपने लोगों से सकारात्मक लिंक जोड़ने में मदद मिलती है। बेंगलुरु के लोगों में जहां अंग्रेजी में बी और ई शुरू में लिखा है वहीं अंत में यू लाल रंग में लिखा है। लाल रंग में लिखे पहले और आखिरी शब्द 'बीयू' की तरह नजर आते हैं। शहर के लोगो को लेकर राज्य की पर्यटन मंत्री प्रियंका खड़गे ने कहा कि यह लोगो शहर और यहां के लाखों लोगों की भावनाओं को दर्शाता है। यह शहर कईं संस्कृतियों, रंगों और फ्लेवर्स को अपने में शामिल किए हुए है। यह एक डायनामिक शहर है जहां परंपरा और माडर्न कल्चर साथ चलते हैं। बता दें कि शहर का यह लोगो पर्यटन और निवेश को बढ़ाने के लिए लिहाज से भी किया गया है। 