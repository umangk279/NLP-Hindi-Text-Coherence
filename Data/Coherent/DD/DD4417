संविधान स्वीकार करने की 70 वीं वर्षगांठ 26 नवंबर 2019 के दिन  संसद में लोकसभा और राज्यसभा  दोनों सदनों की संयुक्त बैठक आयोजित होने जा रहा है।संसद की संयुक्त बैठक में राष्ट्रपति उपराष्ट्रपति ,प्रधानमंत्री लोकसभा अध्यक्ष, राज्यसभा के सभापति सहित दोनों सदनों के सांसद भाग लेंगे और भारतीय संविधान के विभिन्न पहलुओं पर चर्चा करेंगे।   देश में पहली बार बाबा साहेब डॉक्टर भीमराव अंबेडकर की 125 वीं वर्षगांठ के तौर पर 26 नवंबर 2015 को संविधान दिवस मनाया गया था और संसद में विशेष चर्चा की गई थी। इस बार संविधान से समरक्षा कार्यक्रम के दौरान सरकार एक और संविधान के विभिन्न पहलुओं को जनता के बीच रखेगी वहीं बाबा साहेब डॉक्टर भीमराव अंबेडकर के द्वारा किए गए कार्यों पर आम जनता में प्रचार प्रसार करेंगे। संविधान से समरसता कार्यक्रम के तहत संसद भवन को सजाया जाएगा ,दुनिया के कई देशों में भारतीय संविधान और सामाजिक आर्थिक समानता पर कार्यक्रम किए जाएंगे, छात्रों के बीच संविधान के प्रमुख प्रावधानों को अवगत कराने के लिए  कार्यक्रम आयोजन होंगे ,समाज के बीच में भेदभाव खत्म करने और समावेशी विकास की अवधारणा पर विभिन्न चर्चाओं का आयोजन किया जाएगा ,स्कूलों और ग्राम पंचायतों में मौलिक कर्तव्य और सामाजिक एकता की शपथ दिलाई जाएगी । गरीबों और वंचितों में आर्थिक समृद्धि के लिए किए जा रहे प्रयासों की जानकारी भी  देश को दी जाएगी। इसके साथ ही लघु फिल्मों और नाटकों के जरिए भी संविधान  बाबा साहब के विचारों का प्रचार प्रसार होगा। दर्शन सरकार का प्रयास है कि देश के आम नागरिकों को न केवल अपने मौलिक अधिकारों की जानकारी दी जाए बल्कि नागरिकों के तौर पर उन्हें कर्तव्यों को अभी ज्ञान हो इसके अलावा सरकार चाहती है कि बाबा साहेब डॉक्टर भीमराव अंबेडकर का समरसता का संदेश भी देशभर में घर-घर तक पहुंचे।   Rishi Kumar  Shalendra Mishra 