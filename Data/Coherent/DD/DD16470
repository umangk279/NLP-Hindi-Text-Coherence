नेपाल में संसदीय और प्रांतीय चुनाव के द्वितीय और आखीरी चरण के लिए नामंकन भरने की प्रक्रिया प्रारंभ हो गई है।   उम्मीदवार, हाउस ऑफ रिप्रेजेंटेटिव्स (प्रतिनिधि सभा) की 128 सीट और स्टेट एसेंबली के 256 सीटों के लिए नामंकन भर रहें हैं। इन चुनावों के लिए नामंकन देश के 45 जिलों में आज शाम 5 बजे तक मुख्य चुनाव अधिकारी और अन्य चुनाव अधिकारियों के कार्यालय में भरे जा सकेंगे। नामंकन भरने वाले उम्रमीदवार विवार को अपना नाम वापस ले सकते हैं। उम्मीदवारों की अंतिम सूची उसी दिन प्रकाशित की जाएगी। द्वीतीय और अंतिम चरण के चुनाव 7 दिंसंबर को होंगे। नेपाल के नए संविधान के अनुसार क्षेत्रीय, प्रांतीय और संसदीय चुनावों को अगले साल 21 जनवरी तक संपन्न करवाना आवश्यक है। 