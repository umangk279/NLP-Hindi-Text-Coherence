सोमालिया की राजधानी मोगादिशू में रविवार को एक ट्रक बम के जबर्दस्त विस्फोट में मरने वालों की संख्या बढ़कर 300 पहुंच गई है।   अधिकारियों ने विस्फोट को हाल के वर्षों का सबसे शक्तिशाली विस्फोट करार दिया है। राष्ट्रपति मुहम्मद अब्दुल्लाही मुहम्मद ने तीन दिन का राजकीय शोक घोषित किया है। इस धमाके में होडान जिले में एक व्यस्त मार्ग पर एक होटल को निशाना बनाया गया। इस विस्फोट से महज दो दिन पहले अमेरिका की अफ्रीका कमान के प्रमुख सोमालिया के राष्ट्रपति से मिलने के लिए मोगादिशू में थे। अभी ये साफ नहीं है कि हमले के पीछे कौन है लेकिन सरकार ने अलकायदा समर्थित अल शबाब पर शक जताया है। संयुक्त राष्ट्र ने मागादिशू बम विस्फोट की कड़ी निंदा की है। 