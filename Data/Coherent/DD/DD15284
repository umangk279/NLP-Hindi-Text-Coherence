प्रधानमंत्री नरेंद्र मोदी ने 'मन की बात' कार्यक्रम की 40वीं कड़ी के जरिए अपने विचार देशवासियों के साथ साझा किए। प्रधानमंत्री ने 'मन की बात' में नारी शक्ति की चर्चा करते हुए कहा कि प्राचीन काल से लेकर आज के दिन भी भारतीय महिलाएं हर क्षेत्र में आगे बढ़ रही है और साथ ही कहा किए ऐसा कोई भी क्षेत्र नहीं है जहां पर महिलाओं ने अपनी उपस्थिति दर्ज नहीं कराई हो।  साल के पहले मन की बात कार्यक्रम में प्रधानमंत्री नरेंद्र मोदी ने प्राचीन काल से ही देश में महिलाओं के सम्मान और उनके समाज में स्थान की चर्चा करते हुए आधुनिक काल में हर एक क्षेत्र में महिलाओं की उपस्थिति को देश का गौरव बढ़ाने वाला बताया।  प्रधानमंत्री ने कहा,  यत् फलं लभतेमर्त्य, तत् लभ्यं कन्यकैकया || अर्थात, एक बेटी दस बेटों के बराबर है | दस बेटों से जितना पुण्य मिलेगा एक बेटी से उतना ही पुण्य मिलेगा | यह हमारे समाज में नारी के महत्व को दर्शाता है|  "   अंतरिक्ष यात्री कल्पना चावला को उनकी पुण्यतिथि पर याद करते हुए प्रधानमंत्री ने कहा कि कल्पना चावला ने भारत की हजारों लड़कियों को ये संदेश दिया कि नारी शक्ति के लिए कोई सीमा नहीं है।  "1 फरवरी को अन्तरिक्ष में जाने वाली कल्पना चावला की पुण्य तिथि है | कोलंबिया अन्तरिक्षयान दुर्घटना में वो हमें छोड़ कर चली गयीं लेकिन दुनिया भर में लाखों युवाओं को प्रेरणा दे गयी | यह सबके लिए दुःख की बात है कि हमने कल्पना चावला जी को इतनी कम उम्र में खो दिया लेकिन उन्होंने अपने जीवन से पूरे विश्व में, ख़ासकर भारत की हज़ारों लड़कियों को, यह संदेश दिया कि नारी-शक्ति के लिए कोई सीमा नहीं है |"   प्रधानमंत्री ने महिलाओं के रक्षा क्षेत्र से लेकर विमानन क्षेत्र में अपनी पहचान बनाने को एक मील का पत्थर बताया। साथ ही प्रधानमंत्री ने गणतंत्र दिवस की परेड में भाग लेने वाली बीएसएफ महिला बाइकर कंटिंजेंट के साहस की भी सराहना की।  "हमारी साहसिक रक्षा-मंत्री निर्मला सीतारमण के लड़ाकू विमान 'सुखोई 30' में उड़ान भरना, उन्हें प्रेरणा दे देगा | उन्होंने वर्तिका जोशी के नेतृत्व में भारतीय नौसेना के महिला क्रू मेम्बर्स आई एन एस वी तरिणी (INSV Tarini) पर पूरे विश्व की परिक्रमा कर रही हैं ,उसका ज़िक्र  किया है | तीन बहादुर महिलाएँ भावना कंठ, मोहना सिंह और अवनी चतुर्वेदी Fighter Pilots बनी हैं और Sukhoi-30  में प्रशिक्षण ले रही हैं | क्षमता वाजपेयी की अगुवाई वाली All Women Crew ने दिल्ली से अमेरिका के San Francisco और वापस दिल्ली तक Air India Boeing Jet में उड़ान भरी - और सब की सब महिलाएँ | आपने बिलकुल सही कहा -  आज नारी, हर क्षेत्र में न सिर्फ आगे बढ़ रही है बल्कि नेतृत्व कर रही है |  आज कई क्षेत्र ऐसे हैं जहाँ सबसे पहले, हमारी नारी-शक्ति कुछ करके दिखा रही है | एक milestone स्थापित कर रही है|"   प्रधानमंत्री ने महिला कर्मचारियों से लैस मुंबई के मातुंगा स्टेशन और छत्तीसगढ़ के दंतेवाड़ा में महिलाओं के द्वारा ई-रिक्शा चलाने की चर्चा करते हुए कहा कि देश और समाज में हो रहे सकारात्मक बदलाव में नारी-शक्ति ने अहम भूमिका निभाई है।  प्रधानमंत्री ने राष्ट्रपति द्वारा असाधारण महिलाओं के समूह से मिलने की चर्चा करते हुए कहा कि देश में नारी शक्ति ने समाज की रूढ़िवादिता को तोड़ते हुए अपने लिए एक नया मार्ग प्रशस्त किया है जो कि ना केवल वर्तमान में बल्कि आने वाले समय में भी महिलाओं को प्रेरित करता रहेगा और महिला सशक्तिकरण की दिशा में एक अहम भूमिका निभाएगा।    