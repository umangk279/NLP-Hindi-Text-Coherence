केन्द्र सरकार ने पत्रकार गौरी लंकेश हत्या मामले में राज्य सरकार से रिपोर्ट मांगी है, कर्नाटक सरकार ने एसआईटी को जांच सौंपी दी है, समाज के सभी वर्गो ने की हत्या कड़ी निंदा की है।   बेंगलुरु में मंगलवार को वरिष्ठ पत्रकार गौरी लंकेश की हत्या के बाद पुलिस ने जांच शुरू कर दी है। पुलिस को घटनास्थल पर लगे सीसीटीवी फुटेज से हत्यारों के बारे में अहम सुराग हाथ लगा है। इस बीच कर्नाटक सरकार ने मामले की जांच के लिए एसआईटी का भी गठन किया है। इस हत्या मामले में केंद्रीय गृह मंत्री राजनाथ सिंह ने गृहसचिव राजीव गोबा के जरिए कर्नाटक सरकार से रिपोर्ट सौंपने के लिए कहा है। गौरी लंकेश की कल रात अज्ञात हमलावर ने बेंगलुरू में उनके आवास पर गोली मार दी थी। 