राष्ट्रीय जांच एजेंसी आज चेन्नई सहित तमिलनाडु के कई स्थानों पर छापेमारी कर रही है। NIA ने पिछले दिनों बड़ी कामयाबी हासिल करते हुए तमिलनाडु में एक ऐसे संगठन का पर्दाफाश किया था, जो देश में आतंकी हमलों की साजिश रच रहा था। इन दहशतगर्दों ने अंसारुल्ला नाम का आतंकी संगठन बना रखा है।  अंसारुल्ला मामले में शनिवार को एनआईए टीम ने फिर बड़ी कार्रवाई करते हुए तमिलनाडु में 16 जगहों पर छापेमारी की। मोहम्मद शेख के घर भी एनआईए ने छापा मारा। बता दें कि एनआईए की ओर से 9 जुलाई को रजिस्टर्ड किए गए केस के मुताबिक संदिग्ध आतंकी चेन्नै और नागपट्टिनम जिले के रहने वाले हैं। इसके अलावा पूरे देश और उससे बाहर भी कई लोग इससे जुड़े हैं जो भारत सरकार के खिलाफ जंग छेड़ने की साजिश रच रहे थे। इन दहशतगर्दों ने अंसारुल्ला नाम का आतंकी संगठन बना रखा है। एनआईए का कहना है कि आरोपी सैयद मोहम्मद बुखारी, हसन अली और मोहम्मद युसुफुद्दीन और उसके सहयोगियों ने बड़े पैमाने पर फंड जुटाया है। 