रेल विभाग स्वतंत्रता दिवस के उपलक्ष में कल से स्वच्छता  सप्ताह मनाएगा। सप्ताह के दौरान विशेष सभी सफाई अभियान चलायें जाएंगे और रेललाइनों, स्टेशनों कार्यालयों, आवासीय बस्तियों, कार्यस्थलों और स्टेशनों के आसपास के इलाकों में विशेष ध्यान दिया जाएगा।  रेल मंत्रालय ने कहा है कि रेललाइनों पर बिखरे प्लास्टिक कचरे को विशेष तौर पर हटाया जाएगा। चूंकि रेललाइनों पर यात्री रेलगाड़ियों की संख्या कम है इसलिए इस समय का उपयोग रेललाइनों को साफ करने के लिए किया जाएगा। मंत्रालय ने कहा है कि स्टेशन, रेलगाडी़, शौचालय और नालियों की सफाई पर विशेष ध्यान देना होगा। इस दौरान एक जागरूकता अभियान भी चलाया जाएगा जिसमें रेलवे के कर्मचारी यात्रियों से रेलगाड़ी, स्टेशन और रेललाइनों को साफ रखने का अनुरोध करेंगे। 