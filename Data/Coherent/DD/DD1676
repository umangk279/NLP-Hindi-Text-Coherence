एयर इंडिया ने घरेलू उडानों के लिए टिकटों की बुकिंग शुरू कर दी है। एयरलाइन ने एक ट्वीट में यह जानकारी दी।   केंद्र सरकार ने 25 मई से घरेलू उड़ानों का परिचालन बहाल करने का फैसला किया है। इसके मद्देनजर एयरलाइन कंपनियों ने टिकट बुकिंग की सुविधा शुरू कर दी है। इंडिगो, विस्‍तारा और स्‍पाइसजेट जैसी कई निजी विमान कंपनियों ने भी घरेलू उडानों के लिए बुकिंग शुरू कर दी है। इससे पहले, सरकार ने घोषणा की थी कि कोविड महामारी के कारण बंद घरेलू उडानों को सोमवार से फिर से शुरू किया जा रहा है। एयर इंडिया ने शुक्रवार को ट्वीट किया कि हमारी सेवा के लिए टिकट बुकिंग शुरू हो गई है। कंपनी की ओर से इसके लिए वेबसाइट की जानकारी दी गई, साथ ही कहा गया कि कस्टमर केयर पर बात भी की जा सकती है। इसके अतिरिक्त अन्य सभी एयरलाइंस की ओर से बुकिंग सेवा शुरू कर दी गई है।   