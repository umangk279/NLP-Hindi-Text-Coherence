आगामी 3 दिसंबर को अंतरराष्ट्रीय दिव्यांग दिवस है। इससे पहले दिल्ली में दिव्यांग व्यक्तियों और संस्थानों को सरोजिनी त्रिलोकनाथ राष्ट्रीय पुरस्कार प्रदान किए गए।  नेशनल एसोसिएशन ऑफ ब्लाइंड यानि नेब द्वारा दिल्ली के सिरीफोर्ट सभागार में मेधा 2019 कार्यक्रम का आयोजन किया गया। इसमें सरोजिनी त्रिलोक नाथ राष्ट्रीय पुरस्कार प्रदान किए गए। चार श्रेणियों में प्रदान किए गए इन पुरस्कारों में बेस्ट इंडिविजुअल के तहत जहां गौतम अग्रवाल को पुरस्कार प्रदान किया गया तो वहीं बेस्ट रोल मॉडल के लिए अमर जैन को पुरस्कृत किया गया। बेस्ट इंस्टीट्यूशन के लिए ब्लाइंड पीपल अहमदाबाद और बेस्ट सीएसआर इम्पैक्ट शामिल रहे। कार्यक्रम के दौरान दिव्यांग बच्चों ने कई सांस्कृतिक कार्यक्रम भी पेश किए। इसमें सोच रंग मंच द्वारा नाट्य प्रस्तुत किया गया। गौरतलब है कि 1992 से हर साल दुनियाभर में 3 दिसंबर को अंतरराष्ट्रीय दिव्यांग दिवस मनाया जाता है। इस साल यूएन की थीम "दिव्यांग व्यक्तियों और उनके नेंतृत्व की भागीदारी को बढ़ावा देना हैः 2030 विकास एजेंडा पर कार्रवाई करना"। ये विषय 2030 एजेंडा में सतत विकास के लिए समावेशी, समान और सतत विकास के लिए दिव्यांग व्यक्तियों के सशक्तिकरण पर केंद्रित है। गिरीश निशाना संवाददाता 