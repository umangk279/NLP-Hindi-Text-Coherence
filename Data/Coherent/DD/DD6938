झारखंड के सरायकेला इलाके में नक्सलियों ने किया आईईडी धमाका, 11 जवान घायल,  उग्रवादियों की तलाश जारी।   झारखंड के सरायकेला- खरसावां जिले में आज सुबह नक्सलियों ने सुरक्षाबलों पर IED ब्लास्ट किया है। इस घटना में 11 जवान घायल हुए हैं। सभी घायल जवानों को हेलीकॉप्टर से बेहतर इलाज के लिए रांची के मेडिका अस्पताल भेज गया है।  नक्सलियों से अब भी मुठभेड़ जारी है। जिस इलाके में माओवादियों ने धमाके कर पुलिस को निशाना बनाने की कोशिश की, वहां पर चुनाव खत्म होने के ठीक दूसरे दिन भी सुरक्षाबलों पर नक्सलियों ने हमला किया था। 