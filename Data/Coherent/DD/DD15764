वित्त मंत्री अरुण जेटली ने सुधरती वैश्विक अर्थव्यवस्था से भारत को फायदा होने का भरोसा जताते हुए कहा कि जीएसटी पर अमल के कारण किसी राज्य को राजस्व का नुक़सान नहीं होगा।   वित्त मंत्री अरुण जेटली ने विश्वास व्यक्त करते हुये कहा कि वैश्विक अर्थव्यवस्था में आ रही तेजी का भारत का भी फायदा होगा। भारतीय अर्थव्यवस्था इस समय 7 से 8 प्रतिशत की रफ्तार से आगे बढ़ रही है जो कि उसके लिये नया सामान्य वृद्धि स्तर बन गया है। वित्त मंत्री ने लोकसभा में चालू वित्त वर्ष की अनुपूरक अनुदान मांगों की दूसरी किस्त पर हुई चर्चा का जवाब देते हुये कहा कि पेट्रालियम उत्पादों को माल एवं सेवाकर जीएसटी के दायरे में लाने का फैसला जीएसटी परिषद द्वारा ही लिया जायेगा। 