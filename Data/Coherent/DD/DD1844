वंदे भारत अभियान में समुद्र सेतु के तहत मॉलदीव से भारतीयों को लेकर दूसरा युद्धपोत कल शाम कोच्चि के लिए रवाना हुआ।  माले में खराब मौसम के बावजूद यात्रियों की सुविधा का ध्यान रखते हुए आई एन एस नगर समय पर कोच्चि के लिए रवाना हुआ। 202 यात्रियों को लेकर जहाज के कल शाम को कोच्चि पहुंचने की योजना है। यात्रियों में 24 महिलाएं और 1 मरीज भी शामिल है। यात्रा शुरू होने से पहले और यात्रा के दौरान सुरक्षा प्रणाली का पूरा ध्यान रखते हुए सभी यात्रियों की चिकित्सा जांच कराई गई। वहीं, उनके समान को निसंक्रमक भी बनाया गया। इसके पहले नौसेना का पहला जहाज आई एन एस जलाश्‍व 698 यात्रियों को लेकर कल कोच्चि पहुंच गया था। दोनों ही जहाजों की पुन: मालदीव वापसी वापसी होनी है और दोनों ही खेप में भारतीय नागरिक को लेकर तमिलनाडु में तूतीकोरिन के लिए रवाना होंगे। 