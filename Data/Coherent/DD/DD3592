गृहमंत्री और भाजपा के राष्ट्रीय अध्यक्ष अमित शाह ने रविवार को मध्य प्रदेश के जबलपुर में नागरिकता (संशोधन) कानून के समर्थन में जनसमर्थन रैली को संबोधित किया.  गृहमंत्री ने विपक्षी पार्टियों द्वारा इकट्ठा होकर देश को गुमराह करने का आरोप लगाया. साथ ही उन्होंने कहा कि विपक्ष देश के अल्पसंख्यकों को नागरिकता छीने जाने को लेकर गुमराह कर रहा है, जिसके कारण देश में भ्रांति की स्थिति बनी है. गृहमंत्री ने फिर से कहा कि इस कानून के तहत किसी के नागरिकता छीनने का नहीं बल्कि नागरिकता देने का प्रावधान है. 