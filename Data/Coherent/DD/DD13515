जोकोविच ने लगातार 10वें वर्ष तीसरे दौर में जगह बनाई  दूसरी वरीयता प्राप्त स्पेन के राफेल नडाल ने विंबलडन के तीसरे दौर में स्थान बना लिया है। नडाल ने दूसरे दौर के मुकाबले में कजाखस्तान के मिखाइल कुकुशकिन को 6-4, 6-3, 6-4 से हराने में सफलता पाई। अगले दौर में उनका सामना ऑस्‍ट्रेलिया के युवा खिलाड़ी एलेक्स डि मिनौर से होगा। एक अन्य मुकाबले में  तीन बार के चैंपियन नोवाक जोकोविच ने दर्द से जूझते हुए अर्जेंटीना के होरासियो जेबालोस पर 6-1, 6-2, 6-3 से हराकर तीसरे दौर में प्रवेश किया। मैच के दौरान जोकोविच को बाएं पैर का का उपचार कराना पड़ा। जोकोविच ने लगातार 10वें वर्ष तीसरे दौर में जगह बनाई।  महिला वर्ग में भी खेल प्रेमियों को एक बाड़ उलटफेर देखने को मिला है। गत विजेता स्पेन की गार्बिन मुगुरुजा भी दूसरे दौर में हार कर प्रतियोगिता से बाहर हो गई है। तीसरी वरीयता प्राप्त मुगुरुज़ा को बेल्जियम की एलिसन वान ने 5-7,6-2,6-1 से हराने में सफलता पाई। 