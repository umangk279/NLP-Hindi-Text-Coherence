पांच राज्यों के विधानसभा चुनाव में अभी पूरा फोकस मध्यप्रदेश पर है। राज्य में कल नामांकन भऱने का आखिरी दिन है। गुरूवार को बीजेपी ने 7 उम्मीदवारों की चौथी सूची जारी की तो कांग्रेस ने भी अपनी पांचवी और आखिली लिस्ट निकाल दी। राज्य में  दोनों मुख्य दलों में नेताओं का पार्टी बदलने का सिलसिला भी जारी है।   पांच राज्यों का सियासी घमासान हर दिन तेज होता जा रहा है । मध्यप्रदेश, छत्तीसगढ , राजस्थान , तेलंगाना और मिजोरम में चुनावी फिजा गरमा रही है । तमाम राज्यों में रैलियां और सभाएं हो रही हैं तो टिकट वितरण का काम भी जोरों पर है । बात मध्यप्रदेश की करें  बीजेपी ने 32 उम्मीदवारों की एक और सूची जारी की है। पूर्व मुख्यमंत्री बाबूलाल गौर की बहू कृष्णा गौर को पार्टी ने गोविंदपुरा सीट से उम्मीदवार बनाया है। इंदौर-3 सीट पर बीजेपी ने कैलाश विजयवर्गीय के बेटे आकाश विजयवर्गीय को उम्मीदवार बनाया है।  इंदौर की मेयर मालिनी गौड़ पार्टी टिकट पर इंदौर-4 सीट से क़िस्मत आज़माएंगी।  महू सीट से प्रदेश इकाई की उपाध्यक्ष ऊषा ठाकुर को टिकट दिया गया है । अभी इस सीट से पार्टी महासचिव कैलाश विजयवर्गीय विधायक हैं ।बीजेपी अब तक 224 उम्‍मीदवारों के नामों की घोषणा कर दी है। 6 उम्‍मीदवारों के नामों की घोषणा की जानी है। उधर  कांग्रेस ने  राज्य के लिए बृहस्पतिवार को अपने उम्मीदवारों की पांचवीं  सूची जारी कर दी। पार्टी की ओर से जारी सूची में 17 उम्मीदवारों के नाम है।  राज्य  नामांकन भरने का शुक्रवार को आखिरी दिन है।  विधानसभा की 230 सीटों के लिए इस महीने की 28 तारीख को वोट डाले जाएंगे।इस बीच मध्यप्रदेश में बीजेपी को झटका लगा है ।  मध्यप्रदेश सरकार और केंद्र में मंत्री रह चुके सरताज सिंह कांग्रेस में शामिल हो गए हैं । वो बीजेपी में टिकट कटने से नाराज थे । सरताज सिहं होशंगाबाद से कांग्रेस के टिकट पर  चुनाव लड़ेंगे ।  वहीं तेलंगाना में सात दिसंबर को होने वाले विधानसभा चुनाव के लिए कांग्रेस और उसके सहयोगी दलों के बीच सीटों के बंटवारे को अंतिम रूप दे दिया गया है । कांग्रेस के सहयोगियों में  टीडीपी तेलंगाना जन समिति और सीपीआई शामिल है । बात मिजोरम की करें तो राज्य विधानसभा के लिए बीजेपी ने तीन उम्मीदवारो के नाम का एलान किया है । बाकी राज्यों में प्रचार का काम तेज हो रहा है । फिलहाल आने वाले दिनों ये प्रचार और तेज होगा ।  