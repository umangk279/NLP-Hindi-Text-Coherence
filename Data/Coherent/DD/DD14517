डेटा लीक मामले में फेसबुक के सीईओ मार्क ज़करबर्ग के अमेरिकी कांग्रेस के समक्ष होने वाली सुनवाई के अंश जारी, जकरबर्ग ने माना, कैंब्रिज एनालिटिका मामले में फेसबुक से हुई बड़ी गलती।  फेसबुक के सीईओ मार्क ज़करबर्ग की गवाही के अंश जारी हुए हैं। ज़ुकरबर्ग ने एक लिखित बयान में कहा है कि वह निजी डाटा की गोपनीयता की सुरक्षा और इसके दुरूपयोग को रोकने में सोशल नेटवर्क की विफलता के लिए जिम्मदारी स्वीकार करते हैं। उन्होंने कहा कि पिछले कुछ सालों में सोशल मीडिया के सदस्यों के डाटा के दुरूपयोग को रोकने के लिए सोशल मीडिया नेटवर्क ने पर्याप्त प्रयास नहीं किया।  जुकरबर्ग ने यह स्वीकारोक्ति कांग्रेस से जुड़ी दो समितियों के समक्ष आज पेश होने से पहले कैपिटॉल हिल में लॉ-मेकर्स के साथ हुई बैठक के दौरान की। गौरतलब है कि लंदन की कैंब्रिज एनॉलेटिका कंपनी पर कथित रूप से फेसबुक के सदस्यों के डाटा का दुरूपयोग करने का आरोप है। 