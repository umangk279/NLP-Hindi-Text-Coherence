तूफान गाज़ा के मद्देनज़र नौसेना हाई अलर्ट पर  है और अनुमान के अनुसार गाजा आज शाम को तमिलनाडु और पुडुचेरी के तटीय क्षेत्रों को पार कर सकता है  दक्षिण तमिलनाडु और पुद्दुचेरी के तटों की ओर बढ़ रहे चक्रवाती तूफान गाज़ा को देखते हुए कल भारतीय नौसेना को हाई अलर्ट कर दिया गया। पूर्वी नौसेना कमान ने जरूरी मानवीय सहायता मुहैया कराने के लिए उच्च स्तरीय तैयारी की है। अनुमान है कि तूफान गाजा आज शाम को दोनों राज्यों के तटीय क्षेत्रों को पार कर सकता है। दो भारतीय नौसैनिक जहाज रणवीर और खंजर मानवीय सहायता और संकट राहत के लिए सबसे अधिक प्रभावित क्षेत्रों में आगे बढ़ने के लिए खड़े हैं। इन जहाजों में अतिरिक्त गोताखोर, डॉक्टर, हवा वाली रबड़ की नाव, हेलीकॉप्टर और राहत सामग्री तैयार है। 