टीम इंडिया ने टॉस जीतकर पहले बल्लेबाजी का फैसला लिया. इस दौरान भारत ने 7 विकेट खोकर 289 रन बनाए. इसके जवाब में मैदान में उतरी दक्षिण अफ्रीका टीम ने 5 विकेट से मैच जीत लिया  वनडे सीरीज के चौथे मुकाबले में साउथ अफ्रीका ने भारत को 5 विकेट से हराते हुए पहली जीत दर्ज की। भारत ने पहले बैटिंग करते हुए निर्धारित 50 ओवरों में 7 विकेट के नुकसान पर 289 रन बनाए, लेकिन लगभग 2 घंटे तक बारिश की वजह से मैच रुकने के बाद मेजबान टीम को 28 ओवरों में 202 रनों का संशोधित लक्ष्य मिला, जिसे उसने 5 विकेट खोकर हासिल कर लिए। उसके लिए क्लासेन ने नाबाद 43 और डेविड मिलर ने 39 रन की पारी खेली। भारत की लीड अब 3-1 हो गई है। टीम के दिग्गज खिलाड़ी डेविड मिलर एक बेहतरीन पारी खेलकर आउट हुए। उन्होंने 28 गेंदों में 39 रन बनाए। इसके बाद वो चहल की गेंद पर आउट हो गए। अंत में हेनरिक क्लासेन औरर फेहलुकवायो ने मैच जिता दिया। क्लासेन ने 27 गेंद में 42 रन बनाकर नाबाद रहे। भारत के लिए गेंदबाजी करते हुए कुलदीप यादव ने 2 विकेट झटके. उन्होंने 6 ओवर में 51 रन दिए. वहीं युजवेन्द्र चहल ने 5.3 ओवर में 68 रन दिए. टीम के तेज गेंदबाज जसप्रीत बुमराह ने 5 ओवर में 37 रन देकर 1 विकेट हासिल किया। भुवनेश्वर कुमार ने 4 ओवर में 27 रन दिए. हालांकि उन्हें एक भी विकेट नहीं मिला। हार्दिक पांड्या ने 5 ओवर में 37 रन देकर 1 विकेट लिया। टीम इंडिया के लिए रोहित शर्मा और शिखर धवन ओपनिंग करने आए। इस दौरान रोहित महज 5 रन बनाकर कगीसो रबाडा की गेंद पर कैच आउट हो गए। रोहित के आउट होने के बाद कप्तान विराट कोहली और शिखर धवन के बीच 158 रन की रिकॉर्ड साझेदारी बनी। इस दौरान कोहली ने 75 रन बनाए और फिर क्रिस मॉरिस की गेंद पर डेविड मिलर को कैच थमा बैठे। 