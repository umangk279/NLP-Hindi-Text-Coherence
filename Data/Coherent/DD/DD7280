एशियाई कुश्ती में भारत का बेहतरीन प्रदर्शन, गुरप्रीत सिंह और सुनील कुमार ने ग्रीको रोमन चैम्पियनशिप में जीता रजत पदक, 77 किलोवर्ग के फाइनल में गुरप्रीत का रहा दिलचस्प मुक़ाबला  भारत के गुरप्रीत सिंह और सुनील कुमार ने एशियाई कुश्ती चैम्पियनशिप के ग्रीको रोमन में अपने अपने वर्ग में रजत पदक जीत लिया है। गुरप्रीत को 77 किलोवर्ग के फाइनल में कोरिया के हियोनवू किम ने 8-0 से हराया। गुरप्रीत ने कतर के बखित शरीफ बद्र को क्वार्टर फाइनल में 10-0 से हराया। वहीं अंतिम चार में कजाखस्तान के तमेरलान शादुकायेव को 6-5 से हराया। वहीं 87 किलो वर्ग में सुनील कुमार को फाइनल में हार के साथ रजत पदक से संतोष करना पड़ा। उन्हे फाइनल में ईरान के हुसैन अहमद ने हराया।  