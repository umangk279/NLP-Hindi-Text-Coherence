अमेरिका ने पहली बार लिखित नोटिफिकेशन जारी कर पेरिस जलवायु समझौते से बाहर होने का इरादा जाहिर किया है। हालांकि, संयुक्त राष्ट्र को भेजे नोटिस में अमरीका के विदेश मंत्रालय ने कहा है कि अमेरिका बातचीत की प्रक्रिया में शामिल रहेगा।   अमेरिका में राष्ट्रपति डोनल्ड ट्रंप के प्रशासन ने पहली बार लिखित नोटिफिकेशन जारी कर साल 2015 के पेरिस जलवायु समझौते से बाहर होने का इरादा जताया है। हालांकि, संयुक्त राष्ट्र को भेजे नोटिस में अमेरिका के विदेश मंत्रालय ने कहा है कि अमेरिका बातचीत की प्रक्रिया में शामिल रहेगा। अमरीकी बयान में कहा गया है कि अमेरिका, पेरिस समझौते से अलग होने की उपयुक्त अवधि आते ही इससे अलग होना चाहता है। अमेरिका अपने हितों के संरक्षण और भविष्य के सभी नीतिगत विकल्पों को खुला रखने के लिए जयवायु परिवर्तन को लेकर होने वाली अंतराष्ट्रीय बातचीत और बैठकों में शऱीक होता रहेगा। अमरीकी राष्ट्रपति ट्रंप ने जून में पहली बार समझौते से बाहर आने की इच्छा जाहिर की थी, जिसकी अंतरराष्ट्रीय स्तर पर काफी आलोचना हुई थी.  