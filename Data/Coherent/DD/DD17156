भारत-चीन डोकलाम विवाद पर ग़लत रिपोर्टिंग को लेकर पाकिस्तान की इलेक्ट्रॉनिक मीडिया रेग्युलेटरी अथॉरिटी ने वहां के टीवी चैनलों को चेतावनी दी है। पाकिस्तान के टीवी चैनलों ने 17 जुलाई को भारत-चीन सीमा पर भारतीय सैनिकों के मारे जाने की ख़बर दिखाई थी।   इस तरह की निराधार ख़बरें दिखाना पाकिस्तान इलेक्ट्रॉनिक मीडिया रेग्युलेटरी अथॉरिटी के नियमों का उल्लंघन है। अथॉरिटी ने सभी टीवी चैनलों को सोशल मीडिया में चल रही ख़बरों के आधार पर समाचार प्रसारित न करने की सलाह दी है। सलाह न मानने पर सख़्त कार्रवाई की चेतावनी दी गई है। 