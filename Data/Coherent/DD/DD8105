अमेरिका की ओर से शुल्क मुक्त निर्यात की सुविधा वापस लेने पर भारत पर नहीं होगा कोई असर, वाणिज्य सचिव ने कहा- दोनों देशों के बीच गहरे हैं कारोबारी रिश्ते, व्यापारिक क्षेत्र के सभी मुद्दों पर चर्चा जारी।  भारत के वाणिज्य सचिव अनूप वधावन ने कहा, अमेरिका ने भारत के साथ जीएसपी खत्म करने का फैसला किया है। अमेरिका की ओर से भारत को GSP लिस्ट से हटाने का ज्यादा असर नहीं होगा. उन्होंने कहा कि हमारे कारोबारी रिश्ते अमेरिका के साथ मजबूत हैं.अमेरिका के जीएसपी कार्यक्रम के तहत लाभ लेने वाले विकासशील देशों के उत्पादों पर यूएस में कोई आयात शुल्क नहीं लगता। इसके तहत भारत को 5.6 अरब डॉलर (40,000 करोड़ रुपए) के एक्सपोर्ट पर छूट मिलती है। जीएसपी से बाहर होने पर भारत को यह फायदा नहीं मिलेगा। जनरलाइज्ड सिस्टम ऑफ प्रेफरेंस यानी GSP अमेरिकी व्यापार कार्यक्रम है जिसके तहत अमेरिका विकासशील देशों में आर्थिक तरक्की के लिए अपने यहां बिना टैक्स के सामानों का आयात करता है। अमेरिका ने दुनिया के 129 देशों को यह सहूलियत दी है जहां से 4,800 उत्पादों का आयात होता है। अमेरिका ने ट्रेड ऐक्ट 1974 के तहत एक जनवरी 1976 को GSP का गठन किया था।. भारत के लगभग 2 हजार प्रोडक्ट हैं, जो इसके प्रभाव में आएंगे. इनमें ऑटो पार्ट्स, इंडस्ट्रियल वॉल्व और टेक्सटाइल मैटीरियल प्रमुख हैं। 