वास्तविक नियंत्रण रेखा के संबंध में चीनी विदेश मंत्रालय के बयान पर मीडिया रिपोर्ट और उनके सवालों पर भारतीय विदेश मंत्रालय के प्रवक्ता ने स्थिति स्पष्ट की है। मंत्रालय के प्रवक्ता ने स्पष्ट किया की एलएसी को लेकर चीन का एकतरफा बयान भारत को कतई स्वीकार नहीं है।  एलएसी को लेकर भारतीय विदेश मंत्रालय का बयान    विदेश मंत्रालय ने कहा कि चीनी पक्ष का बयान पूरी तरह से अस्वीकार्य है। वहीं रक्षा मंत्री ने भी हाल ही में संसद में भी बयान दिया था उन्होंने बताया था कि चीन किस तरह से एलएसी के पश्चिमी भाग पर बार-बार समझौतों का उल्लंघन करता है और एकतरफा सीमा पर यथास्थिति को बदलने का प्रयास करता है। वहीं दूसरी ओर पिछले कुछ महीनों से चीनी पक्ष लगातार सीमा क्षेत्र पर स्थिति पर को दोनों देशों द्वारा किए गए समझौतों के मुताबिक़ सुलझाने पर सहमति दिखाता रहा है। 10 सितंबर को भी भारतीय विदेश मंत्री और चीनी समकक्ष के बीच बैठक में चीन ने मौजूदा सभी समझौतों को मानने पर प्रतिबद्धा दोहराई. ऐसे में हम उम्मीद करते हैं कि चीनी पक्ष संवेदशील होकर सभी समझौतों का पालन करेगा और एलएसी पर एकतरफा बयानों से बचेगा। 