प्रधानमंत्री मोदी ने श्रीनगर में कई परियोजनाओं की आधारशिला रखी। उन्होंने श्रीनगर के अवंतीपुरा में एम्स की आधारशिला रखी और बांदीपोरा में ग्रामीण बीपीओ सुविधा का शुभारंभ किया, साथ ही उन्होंने बहुउद्देशीय इनडोर खेल सुविधा का भी उद्घाटन किया।  जम्मू-कश्मीर की यात्रा के अंतिम और तीसरे पड़ाव में श्रीनगर पहुंचे प्रधानमंत्री नरेंद्र मोदी ने अवंतीपुरा में एम्स भवन की आधारशिला रखी। प्रधानमंत्री ने 400 केवी डी / सी जालंधर-सांबा-राजौरी- शोपियां-अमरगढ़ वितरण लेन भी राष्ट्र को समर्पित किया। यह परियोजना जम्मू और कश्मीर में ग्रिड कनेक्टिविटी को बढ़ाएगा। प्रधानमंत्री ने पट्टिका का अनावरण करके प्रवासी कश्मीरी कर्मचारियों के लिए पारगमन आवास (ट्रांज़िट एकोमोडेशन) की आधारशिला रखी।  प्रधानमंत्री ने बांदीपोरा में ग्रामीण बीपीओ सुविधाओं का शुभारंभ किया। इससे बांदीपोरा और पड़ोसी जिलों के युवाओं के लिए रोजगार के अवसर बढ़ेंगे। उन्होंने गंदरबल के सेफोरा में बहुउद्देशीय इनडोर खेल सुविधा का उद्घाटन किया। इससे गंदरबल जिले के युवाओं को इनडोर खेलों को खेलने की सुविधा प्राप्त होगी।    