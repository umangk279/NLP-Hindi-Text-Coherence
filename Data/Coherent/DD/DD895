भारत में लगातार दूसरे दिन पिछले 24 घंटों में रिकार्ड चार लाख 42 हजार 31 कोविड-19 के नमूनों की जांच की गयी है।  केंद्रीय स्वास्थ्य मंत्रालय के मुताबिक सरकारी लैब्स में एक दिन में 3 लाख ,62 हजार ,153 नमूनों के परीक्षण का नया रिकॉर्ड बना है तो वहीं निजी प्रयोगशालाओं में भी पिछले 24 घंटों में सबसे ज्यादा 79 हजार 878 नमूनों की जांच की गयी । केंद्र सरकार ने सभी राज्यों और केंद्र शासित प्रदेशों को आक्रामक तरीके से टेस्ट करने के साथ ही जांच, नजर रखना और उपचार की रणनीति बरकरार रखने को कहा है। इससे शुरू में हो सकता है संक्रमित लोगों की संख्या ज्यादा आए, लेकिन धीरे-धीरे इसमें गिरावट आ जाएगी जैसा राष्ट्रीय राजधानी क्षेत्र दिल्ली में केंद्र सरकार के लक्षित प्रयासों से नजर आया है।   