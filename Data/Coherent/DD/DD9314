 आईसीसी महिला वर्ल्ड टी-20 में भारत ने आयरलैंड को 52 रन से हराकर सेमीफाइनल में बनाई जगह। मिताली राज बनीं प्लेयर ऑफ द मैच।  आईसीसी महिला वर्ल्ड टी-20 में भारतीय महिला टीम ने आयरलैंड को हराकर सेमीफाइनल में जगह बना ली है। भारत ने 52 रन से जीत हासिल की। भारत ने पहले बल्लेबाज़ी करते हुए 6 विकेट पर 145 रन बनाए जिसके जवाब में आयरलैंड की टीम निर्धारित 20 ओवर में 8 विकेट पर 93 रन ही बना पाई। मिताली राज ने इस इस विश्व टी-20 टूर्नामेंट में अपना लगातार दूसरा अर्धशतक जमाते हुए 51 रन बनाए. उन्होंने इस दौरान 56 गेंदों का सामना करते हुए चार चौक्के और एक छक्का लगाया।मिताली राज को प्लेयर ऑफ द मैच चुना गया।  अब भारत अपना आखिरी पूल बी मुक़ाबला ऑस्ट्रेलिया से शनिवार को खेलेंगी। आस्ट्रेलियाई टीम भी इससे पहले लगातार तीन मैच जीतकर सेमीफाइनल में अपनी जगह पक्की कर चुकी है।   