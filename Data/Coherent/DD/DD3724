कर्नाटक दौरे पर पहुंचे पीएम मोदी ने संशोधित नागरिकता कानून मसले पर बोला विपक्ष पर हमला, कहा हिंदुओं पर जुल्म करने वाले पाकिस्तान के खिलाफ नहीं बोलता विपक्ष, देश की संसद के खिलाफ आंदोलन करने की बजाए अंतरराष्ट्रीय स्तर पर पाक को बेनकाब करने की बतायी जरुरत।  पीएम नरेंद्र मोदी ने कर्नाटक के तुमकुर मेंसंशोधित नागरिकता कानून के खिलाफ कांग्रेस और विपक्ष के आंदोलन को लेकर जमकर हमला बोला। उन्होंने कहा पड़ोसी देशों  में उत्पीड़न का शिकार अल्पसंख्यकों को राह देते  हुए संसद ने संशोधित नागरिकता कानून को मंजूरी दी। संसद का ये ऐतिहासिक कदम है। लेकिन कांग्रेस और उसके सहयोगी दलों को पसंद नहीं है और अब ये लोग संसद के खिलाफ ही मौदान में उतर आए हैं।  पीएम मोदी ने कहा कि अत्याचार के चलते लाखों लोगों को अपने घर बार छोड़कर भारत आना पड़ा है। लेकिन विपक्ष को ये  जुल्म दिखाई नहीं दोता है। पाकिस्तान में अल्पसंख्यकों पर अत्याचार को लेकर कांग्रेस के मुंह पर आखिरकार ताले क्यों लगे हुए हैं। पीएम मोदी ने पाकिस्तान से आए सिख, जैन और ईसाई परिवारों की मदद हमार फर्ज़। उन्होंने कहा पाकिस्तान को उसके घृणित कृत्यों के लिए बेनकाब करने की ज़रूत है न की पीड़ितों के खिलाफ आंदोलन करने का।  पीएम मोदी ने प्रदर्शनकारियों से राष्ट्र प्रथम का मंत्र साझा करते हुए पाकिस्तान से आए दलितों और पीड़ितों के दर्द को समझने की अपील की साथ कांग्रेस से नकारात्मक राजनीति छोड़ कर देश हित में संसद का सम्मान करने को कहा।  