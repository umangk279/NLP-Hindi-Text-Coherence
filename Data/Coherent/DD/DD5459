राष्ट्रपति रामनाथ कोविंद ने आइसलैंड के रेकजाविक में भारतीय समुदाय को किया संबोधित, लोगों से लोगों के बीच संबंधों को मजबूत करने और अपने उन्नत कौशल और ज्ञान के माध्यम से स्थानीय समाज में योगदान देने के लिए भारतीय समुदाय ।  राष्ट्रपति रामनाथ कोविंद तीन यूरोपिय देशों के दौरे पर हैं। पहले चरण में राष्ट्रपति सोमवार को आईसलैंड पहुंचे। इस दौरान उन्होंने आइसलैंड में भारतीय समुदाय के लोगों को संबोधित किया। राष्ट्रपति ने कहा कि आपकी उपलब्धि भारतीय क्षमताओं को दर्शाती है। राष्ट्रपति ने एक व्यापारिक प्रतिनिधिमंडल से भी मुलाकात की। राष्ट्रपति ने कहा कि भारत की ताकत उसकी परंपराओं और विविधता में निहित है। साथ ही उन्होंने आह्वान किया कि इस विविधता को पोषण करने की पूरी कोशिश करनी चाहिए, उसे जीवित रखना चाहिए। अपने संबोधन में राष्ट्रपति ने कहा कि भारत 5 ट्रिलियन डॉलर की अर्थव्यवस्था का लक्ष्य प्राप्त करना चाहता है । इस दौरान उन्होंने हिंदुस्तान की परिवर्तन यात्रा में आइसलैंड से हिस्सा बनने के लिए आमंत्रित किया।साथ ही यह भी कहा कि हिंदुस्तान जियोथर्मल पॉवर के क्षेत्र में आइसलैंड से सीखना चाहता है ।  