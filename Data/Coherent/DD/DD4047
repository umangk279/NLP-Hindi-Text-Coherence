बॉलीवुड एक्टर सुनील शेट्टी को नेशनल एंटी-डोपिंग एजेंसी (NADA) ने अपना ब्रांड एंबेसडर नियुक्त किया है। एनएडीए ने उम्मीद जताई है कि शेट्टी का सेलिब्रिटी स्टेटस खेलों से डोपिंग खत्म करने में मददगार साबित होगा।   अपनी फिटनेस के लिए मशहूर अभिनेता सुनील शेट्टी को राष्ट्रीय डोपिंग रोधी एजेंसी याना नाडा का ब्रांड एंबेसडर बनाया गया है। खेल मंत्री किरेन रिजिजू ने उम्मीद जताई कि सुनील शेट्टी की लोकप्रियता से देश में खेलों को डोपिंग के कलंक से निजात दिलाने में मदद मिलेगी। वहीं सुनील शेट्टी ने माना कि वे 59 साल की उम्र में भी किसी एथलीट जितने फिट हैं और उन्होंने बॉडी बनाने के लिए कभी किसी ड्रग का इस्तेमाल नहीं किया। 