एअरलाइन्स के लिए साल की जबरदस्त शुरुआत,जेट फ्यूल एटीएफ की कीमतो में 14 फीसदी तक की गिरावट,नवंबर 2008 के बाद ये सबसे बड़ी गिरावट,दूसरी बार  लगातार हवाई ईंधन की कीमतो में गिरावट हुई है दर्ज।  हवाई यात्रियों के लिए अच्‍छी खबर है। एविएशन इंडस्‍ट्री को राहत देते हुए सार्वजनिक क्षेत्र (PSU) की तेल मार्केटिंग कंपनियों ने जेट ईंधन की कीमतों में करीब 14% की कटौती कर दी है। एविएशन टर्बाइन ईंधन (ATF) में यह लगातार दूसरी बार कटौती की गई है। इससे पहले दिसंबर में इसमें 10% की कमी की गई थी। अब दिल्ली में एक किलोलीटर एटीएफ के दाम 58,060 रुपये हो गए हैं, जो पहले 68,050 रुपये थे। विमान ईंधन की कीमतों में गिरावट से घरेलू विमानन कंपनियों को राहत मिलेगी। इन कंपनियों को परिचालन लागत बढऩे के कारण मुनाफा कमाने में कड़ी जद्दोजहद करनी पड़ रही है।  