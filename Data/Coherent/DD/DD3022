 शाहीन बाग विरोध प्रदर्शन पर सुप्रीम कोर्ट ने की टिप्पणी। कहा, सड़कों को नहीं किया जा सकता है अनिश्चित काल के लिए बंद। विरोध प्रदर्शन के लिए होनी चाहिए चिन्हित जगह। दिल्ली सरकार और दिल्ली पुलिस को नोटिस, 17 फरवरी को अगली सुनवाई।   उच्चतम न्यायालय ने शाहीन बाग में प्रदर्शनों के खिलाफ याचिकाओं पर आज सुनवाई करते हुए कहा कि यह विरोध प्रदर्शन लंबे समय से चल रहा है, सार्वजनिक सड़क को रोकना सही नहीं है। विरोध के लिए एक चिन्हित जगह होनी चाहिए और सुनवाई की अगली तारीख 17 फरवरी तय की है। दिल्ली के शाहीन बाग में एक महीने से अधिक वक्त से लोग नागरिकता संशोधन कानून के विरोध में धरना कर रहे हैं, जिसकी वजह से दिल्ली-नोएडा का रास्ता बंद है। इसी कारण लोगों को काफी परेशानी भी हो रही है। यातायात में लोगों को हो रही परेशानी को देखते हुए इस मामले में अदालत में याचिका दायर की गई थी।     