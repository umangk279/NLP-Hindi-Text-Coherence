स्मृति ईरानी, अमेठी के दो दिवसीय दौरे पर पहुंची। कहा कि कांग्रेस कार्यकर्ताओं को पता है कि राहुल को अमेठी में समर्थन नहीं है। जिसके सहारे सत्ता सुख भोगा उसी की पीठ में छुरा घोंप दिया।  कांग्रेस अध्‍यक्ष राहुल गांधी ने कल केरल की वायनाड संसदीय सीट से नामांकन दाखिल किया। नामांकन दाखिल करने के बाद राहुल गांधी ने प्रियंका गांधी के साथ एक खुले वाहन में रोड शो शुरू किया। इस  दौरान राहुल ने कहा कि वे एक भारत का संदेश देने के लिए केरल आये हैं। उधर केन्द्रीय मंत्री स्मृति ईरानी ने कल अमेठी का दौरा किया। राहुल गांधी पर वायनाड से नामांकन पत्र दाखिल करने को लेकर निशाना साधते हुए उन्होंने कहा कि यह अमेठी की जनता का अपमान और उनके साथ धोखा है। गुरुवार का दिन देश की सियासत के लिए बेहद अहम था। कांग्रेस अध्यक्ष राहुल गांधी अपनी पारंपरिक सीट अमेठी से पहले केरल की वायनाड सीट से नामांकन के लिए पहुंचे हुए थे। तो उनके गढ में गरज रही थी। राहुल गांधी ने गुरुवार को वायनाड लोकसभा सीट से नामांकन दाखिल किया। राहुल अपनी बहन प्रियंका गांधी के साथ ही कई बडे नेताओं के साथ जिला मुख्यालय में कलेक्टर के ऑफिस पहुंचे। राहुल ने जरुरी दस्तावेज भरे और कलेक्टर ए आर अजयकुमार को  सौंपें। बाद में राहुल ने बताया कि उन्होंने अमेठी के साथ ही वायनाड को क्यों चुना ।  कांग्रेस प्रमुख की हाई प्रोफाइल यात्रा के मद्देनजर कलक्ट्रेट कार्यालय के आसपास कड़ी सुरक्षा व्यवस्था की गई थी। इस मौके पर बडी संख्या में पार्टी कार्यकर्ता मौजूद थे। नामांकन दाखिल करने के बाद राहुल गांधी ने प्रियंका गांधी के साथ एक खुले वाहन में रोडशो शुरू किया। इस दौरान एक बैरीकेड गिरने से कई पत्रकार घायल हो गए ।  अमेठी के दो दिवसीय दौरे पर पहुंची स्मृति ईरानी ने लखनऊ पहुंचने के बाद अमेठी का रुख किया। स्मृति ने दिन भर कई कार्यक्रमों में हिस्सा लिया। राहुल गांधी पर वायनाड से नामांकन पत्र दाखिल करने को ले कर निशाना साधाते हुए उन्होंने कि यह अमेठी की जनता का अपमान और उनके साथ धोखा है। स्मृति ने कहा कि कांग्रेस कार्यकर्ताओं को पता है कि राहुल को अमेठी में समर्थन नहीं है। स्मृति ईरानी ने कहा कि पंद्रह साल तक अमेठी की जनता के सहारे सत्ता का सुख भोगने के बाद अब राहुल गांधी कहीं और भाग रहे हैं और जनता उनको खोज रही है। गौरतलब है कि राहुल ने 2014 के लोकसभा चुनाव में अमेठी से स्मृति को पराजित किया था। लेकिन इस बार राहुल अपनी इस पारंपरिक सीट के साथ साथ  वायनाड से भी चुनाव लड रहें हैं  जहां 23 अप्रैल को मतदान होना है। अब 23 मई को नतीजे ही तय करेंगे कि क्या राहुल दोनों ही जगहों से संसद में पहुंचने में कामयाब होते हैं ।    