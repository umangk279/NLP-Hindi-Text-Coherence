प्रधानमंत्री नरेंद्र मोदी ने आज कहा कि भारत के पड़ोसी देशों में जिन लोगों पर अत्याचार हो रहा है और ऐसे जो लोग भारत में नागरिता लेना चाहते हैं,  CAB से उनको बेहतर भविष्य मिलेगा। पीएम मोदी दिल्ली में आयोजित एक कार्यक्रम में बोल रहे थे जहां उन्होंने भारत का भविष्य संवारने के लिए किए जा रहे कामों का ब्यौरा दिया।  पीएम मोदी ने शुक्रवार को हिंदुस्तान टाइम्स लीडरशिप समिट में भारत का कल संवारने के लिए किए जा रहे कामों का ब्यौरा दिया तो न्यू इंडिया की झलक भी दिखाई। देश के पिछड़े जिलों के विकास की बात हो या फिर बिजनेस कारोबार, युवाओं की आकांक्षाएं हों या फिर ईज़ ऑफ लिविंग बढ़ाने की बात, सुशासन हो या फिर भ्रष्टाचार पर प्रहार पीएम मोदी ने हर उस पहलू को छुआ, जिन मोर्चों पर कार्रवाई के जरिए एक बेहतर कल का निर्माण हो रहा है। इसके साथ ही प्रधानमंत्री ने नागरिकता कानून में संशोधन और आर्टिकल 370 जैसे अहम मुद्दों पर भी सम्मेलन में बात की।   प्रधानमंत्री ने कहा कि एक बेहतर कल के लिए सरकार आज की चुनौतियों पर काम कर रही है। ऐसे में उन्होंने सरकार के कामों का ब्यौरा दिया तो भविष्य की रुपरेखा भी बताई। - 112 जिलों को आकांक्षी जिलों के तौर पर विकसित किया जा रहा है, जो दशकों से उपेक्षित थे सम्मेलन में बैंकिंग सेक्टर को लेकर भी प्रधानमंत्री ने अहम ऐलान किया। उन्होंने कहा कि बैंककर्मियों को अपने सही फैसलों के लिए तनाव लेने की जरुरत नहीं है।  प्रधानमंत्री मोदी ने एक बार फिर साफ किया कि भ्रष्टाचार पर उनकी तरफ से करारा प्रहार होता रहेगा। प्रधानमंत्री ने ये भी कहा कि लोगों के जीवन में सरकार का दखल जितना कम होगा, और सुशासन जितना ज्यादा होगा, उतना ही तेजी से देश आगे बढ़ेगा। 