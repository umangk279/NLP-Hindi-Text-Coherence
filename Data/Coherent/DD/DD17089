सशस्त्र सीमा बल को और ज्यादा मज़बूती देते हुए केन्द्रीय गृह मंत्रालय ने उसमें इंटेलीजेंस विभाग की शुरूआत की है।      गृह मंत्री राजनाथ सिंह ने सोमवार को बल के कर्मियों के लिये एक एप भी लांच किया और जवानों के परिजनों के लिये एक संरक्षण स्कीम की भी शुरुआत की। इस अवसर पर गृहमंत्री ने कहा कि खुली सीमाओं की सुरक्षा प्रमुख चुनौती है और सशस्‍त्र सीमा बल इसमें महत्‍वपूर्ण भूमिका निभा रहा है। भारत नेपाल और भारत भूटान सीमा की रक्षा के लिए तैनात सशस्त्र सीमा  बल की इंटेलिजेंस विंग की शूरूआत हो गई है। ये विंग सशस्त्र सीमा बल के अधीन ही कार्यकरेगी। गृहमंत्रालय ने इसके लिए 650 पदों की सहमति दे दी है। दिल्ली में हुए एक समारोह में गृहमंत्री राजनाथ सिंह ने इसकी शूरूआत की और उम्मीद जताई की बल अब और तेजी के साथ नेपाल और भूटान सीमा कर काम करेगा। राजनाथ सिंह ने कहा कि सोशल मीडिया पर कई खबरें गलत होती है जवानों को उस पर ध्यान नहीं देता चाहिए जब तक उसकी पुष्टी न हो सभी अर्द्धसैनिक बलों के भूतपूर्व कर्मियों की सुविधा को ध्यान में रखकर बेलफेयर एंड रिहेवलीटेशन बोर्ड यानि वार्ब नाम से एक मोबाईल एप भी लांच की गई। इस एप की खासियत है कि इसमें अर्द्दसैनिक बलों के पूर्व कर्मियों को सभी योजनाओँ की जानकारी और उनके हित के लिए चलाये जा रहे कार्यों की जानकारी भी दी गई है। इस अवसर पर गृहमंत्री ने कहा कि फेंसिंग बार्डर से ओवन बार्डर की सुरक्षा करना ज्यादा चुनौतीपूर्ण काम है। कार्यक्रम में जवानों के परिजनों को सरंक्षण दिये जाने के लिए भी एक योजना की शुरूआत की गई। संरक्षण योजना के तहत शहीद जवानों के परिवार के लोगों को वित्तीय सहायता पहुँचाना और उनके बच्चों का ध्यान रखना शामिल है। इस मौके पर कई शहीद हुए जवानों के परिवारवालों को आर्थिक सहायता भी दी गई। 