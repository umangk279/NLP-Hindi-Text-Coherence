भारत आज कर रहा है विश्व पर्यावरण दिवस की मेजबानी, इस बार की थीम है 'बीट प्लास्टिक पोल्यूशन' । पीएम मोदी करेंगे मुख्य कार्यक्रम में शिरक़त, प्लास्टिक से होने वाले प्रदूषण को खत्म करने की मुहिम के तहत आज कई कार्यक्रमों का  आयोजन।   आज विश्व पर्यावरण दिवस है। पर्यावरण संरक्षण की दिशा में भारत की प्रतिबद्धता को देखते हुये इस बार की मेजबानी भारत कर रहा है। इस बार की थीम है 'बीट प्लास्टिक पाल्यूशन '। प्रधानमंत्री नरेन्द्र मोदी आज इस कार्यक्रम में शिरकत करेंगे। पिछले महीने मन की बात कार्यक्रम में पीएम मोदी ने विश्व पर्यावरण दिवस समारोह की मेजबानी भारत को मिलने और  देश के नागरिकों से इस दिन को पूरे उत्साह के साथ मनाने की बात की थी। दरअसल पीएम मोदी खुद पर्यावरण को बचाने  जलवायु परिवर्तन के खतरे को कम करने के लिए लगातार सक्रिय रहे हैं।  पर्यावरण संरक्षण की चिन्ताओं, जरूरतों और भविष्य रणनीति के क्रम में  5 जून को विश्व पर्यावरण दिवस मनाया जा रहा है। हर साल इस मौके का ग्लोबल होस्ट बनने का गौरव भारत को हासिल हुआ है। इस बार के पर्यावरण दिवस का की थीम 'बीट प्लास्टिक पल्यूशन'  है। मकसद है प्लास्टिक प्रदूषण को खत्म करनाहै। इसे अभियान के रूप में अपनाया जाना है क्योंकि अन्य प्रदूषणों से अलग प्लास्टिक प्रदूषण के 50 फीसदी लिये हम  सभी व्यक्तिगत रूप  से जिम्मेदार हैं। लिहाजा अगर हम खुद जागरूक हो जायें तो  प्लास्टिक प्रदूषण का 50 फीसदी खुद-ब-खुद नियंत्रित हो जायेगा।  प्लास्टिक प्रदूषण कितना खतरनाक है इसका अंदाजा हम इसी बात से लगा सकते हैं कि अन्य कचरों से अलग इसको खत्म होने में 1 हजार साल लग जाते हैं। यह समुद्र में जाकर समुद्री जीवों के जीवन को गंभीर खतरा पैदा करता है जिससे समुद्री पारिस्थितिकी पर संकट खड़ा हो सकता है। इसके साथ ही यह मिट्टी की परत पर जमा हो जाता है और हजारों सालों तक मिट्टी से हवा का संपर्क खत्म कर देता है जिससे हमारी मिट्टी भी खराब हो रही है।  भारत में पर्यावरण मंत्रालय ने पर्यावरण संरक्षण के कई उपायों में ग्रीन गुड डीड्स सुझाये हैं। मतलब हरी भरी आदतों को हमें खुद में शामिल करना होगा। हमें खुद आगे बढ़कर दुकानों पर प्लास्टिक बैग को न कहने की आदत डालनी होगी। हमें उन पल्स्टिक उत्पादों को लेना बंद करना होगा जो प्लास्टिक में आते हैं। इसके साथ ही प्लास्टिक के पुनः प्रयोग की तकनीक को बड़े पैमाने पर अपनाना होगा। 