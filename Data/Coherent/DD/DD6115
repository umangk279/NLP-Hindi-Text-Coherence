कैफे काफी डे के संस्थापक एवं कर्नाटक के पूर्व मुख्यमंत्री एस एम कृष्णा के दामाद वी जी सिद्धार्थ के लापता होने की खबर सामने आ रही है, बताया जा रहा है कि वह मंगलुरु के पास नेत्रावती नदी के पास भ्रमण में जाने बाद से लापता हैं, मित्रों और करीबी लोगों को सिद्धार्थ का एक पत्र  मिला है, जिसमें व्यवसाय में असफल होने की बात बताई जा रही है।        कर्नाटक के पूर्व सीएम एसएम कृष्णा के दामाद और मशहूर कैफे चेन सीसीडी के मालिक वीजी सिद्धार्थ लापता हो गए हैं। उन्हें आखिरी बार कल रात मंगलूरु में नेत्रावती नदी के पास देखा गया था। कर्नाटक पुलिस ने नदी और आसपास के इलाके में सर्च ऑपरेशन शुरू कर दिया है।  नाव और स्थानीय मछुआरों की मदद से नदी में तलाशी की जा रही है। इस बात की भी जांच की जा रही है कि उन्होंने आखिरी बार किससे बात की थी, उनसे संपर्क किया जा रहा है। कर्नाटक के मुख्यमंत्री बीएस येदियुरप्पा और कांग्रेस नेता डीके शिवकुमार और बीएल शंकर भी एसएम कृष्णा के घर पहुंचे। भाजपा नेताओं ने गृह मंत्री को पत्र लिखकर सिद्धार्थ को ढ़ूंढ़ने के अभियान में मदद करने की अपील की है। 