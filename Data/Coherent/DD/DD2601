कोरोना वायरस के बढ़ते प्रभाव को देखते हुए मानव संसाधन मंत्रालय ने एहतियात के तौर पर 31 मार्च तक सभी परीक्षाएं स्थगित की। वायरस के खतरे से हर उम्र के बच्चों को बचाने के लिए CBSE- ICSE, JEE mains समेत देशभर में तमाम प्रवेश परीक्षाएं भी रद्द कर दी गई हैं।    कोरोना वायरस के बढ़ते ख़तरे के मद्देनज़र केंद्रीय मानव संसाधन विकास मंत्रालय ने एक बड़ा कदम उठाया है। केंद्रीय उच्च शिक्षा सचिव अमित खरे ने बताया कि विश्वविद्यालय अनुदान आयोग, अखिल भारतीय तकनीकी शिक्षा परिषद, NCTE, सीबीएसई, नेशनल टेस्टिंग एजेंसी और NIOS की 31 मार्च 2020 तक होने वाली सभी परीक्षाएं स्थगित करने के साथ ही उन परीक्षाओं का मूल्यांकन भी स्थगित कर दिया गया है। इसके अलावा JEE mains की परीक्षा की नई तारीख 31 मार्च के बाद तय की जाएगी। UGC, AICTE, NTA, NIOS, CBSE , NCTE और सभी स्वायत्त संस्थाओं को दिए दिशा निर्देश दिये गये हैं। वायरस की स्थिति की समीक्षा के बाद जेईई मेंस सहित सभी परीक्षाओं के लिए 31 मार्च के बाद होगा नई तारीखों का ऐलान।   