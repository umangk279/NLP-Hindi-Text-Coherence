भारत ने चीन की विदेश मंत्री की पाकिस्‍तान यात्रा के बाद पाकिस्‍तान और चीन द्वारा जारी संयुक्‍त वक्‍तव्‍य में जम्‍मू-कश्‍मीर के उल्‍लेख को ख़ारिज कर दिया है.  भारत ने एक बार फिर पुरजोर तरीके से दोहराया है कि जम्‍मू-कश्‍मीर भारत का अभिन्‍न अंग है. विदेश मंत्रालय की ओर से ये भी कहा गया है कि भारत ने चीन-पाकिस्‍तान आर्थिक गलियारा परियोजनाओं पर हमेशा ही चीन और पाकिस्‍तान से विरोध प्रकट किया है. भारत का कहना है कि ये क्षेत्र भारत का है, जिस पर पाकिस्‍तान ने 1947 से अवैध कब्‍जा कर रखा है. विदेश मंत्रालय के प्रवक्ता रवीश कुमार ने ये भी दोहराया कि पाकिस्‍तान के अवैध कब्‍जे वाले कश्‍मीर में किसी भी देश की ओर से यथास्थिति को बदलने का भारत दृढ़ता से विरोध करता रहा है. उन्‍होंने संबंधित पक्षों से इस तरह की कार्रवाई को बंद करने को कहा. 