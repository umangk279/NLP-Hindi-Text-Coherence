मध्यप्रदेश में इंदौर के सरवटे बस स्टैंड इलाके में एक इमारत के गिरने की घटना की मजिस्ट्रेट जांच के आदेश दे दिए गए हैं.  शनिवार रात एक चार मंजिला होटल की इमारत ढहने से कम से कम 10 लोगों की मौत हो गई, जबकि 2 लोग गंभीर रूप से घायल हुए हैं. घटनास्थल से 11 लोगों को सुरक्षित निकाल लिया गया है. इस इमारत में कई लॉज भी चलाए जा रहे थे. फिलहाल हादसे में दबे लोगों को अस्पताल लाया गया है और उनका इलाज चल रहा है. राज्य सरकार ने हादसे में मरने वालों के परिजनों को 2-2 लाख रुपये का मुआवज़ा देने का एलान किया है. 