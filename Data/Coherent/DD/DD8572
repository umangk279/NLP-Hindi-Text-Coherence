प्रधानमंत्री को मिले स्मृति चिन्हों की नीलामी के पहले दिन दिखी ज़बरदस्त प्रतिक्रिया। दो दिन तक चलने वाली नीलामी के बाद बचे रह गये स्मृति चिन्हों की होगी ई-नीलामी। नीलामी से मिली राशि नमामि गंगे योजना में होगी खर्च।  दिल्ली के नेशनल गैलरी ऑफ मॉडर्न आर्ट में प्रधानमंत्री नरेन्द्र मोदी को देश भर में मिले मोमेंटो,भेंट या स्मृति चिन्हों की नीलामी हो रही है। नीलामी की तारीख 27 और 28 जनवरी रखी गई है। उसके बाद इन स्मृति चिन्हों की ई-नीलामी होगी। नीलामी से प्राप्त राशि नमामि गंगे योजना में खच की जाएगी। रेल मंत्री पीयूष गोयल भी नेशनल गैलरी ऑफ मॉडर्न आर्ट पहुंचकर इस नीलामी का हिस्सा बने।  नेशनल गैलरी ऑफ मॉडर्न आर्ट दिल्ली में ऐसी 1900 स्मृति चिन्ह रखी गई है जो बीते चार साल में प्रधानमंत्री नरेन्द्र मोदी को देश के विभिन्न हिस्सों से मिली है। इस स्मृति चिन्ह या भेंट में कई तरह की शॉल, टोपी , तलवार, हल आदि शामिल है। इन स्मृति चिन्हों को 27 और 28 जनवरी को नीलामी के लिए रखा गया है। 29 से 31 जनवरी तक ई-नीलामी के जरिए बाकी चीजें नीलामी के लिए रखी जाएगी। स्मृति चिन्ह की कुछ तस्वीरें अपने आप में यादगार है। जाहिर है इसकी ऊंची कीमत लग रही है। नीलामी से मिलनेवाले पैसे का उपयोग नमामि गंगे योजना में किया जाएगा। गुजरात के मुख्यमंत्री के समय में भी इस तरह की नीलामी आयोजित की गई थी। संस्कृति मंत्रालय की ओऱ से आयोजित इस नीलामी में देश भर से काफी संख्या में लोग जुटे हैं । जो काफी उत्साह से भेट को देख रहे हैं और उसकी बोली लगा रहे हैं। 