गुवाहाटी में खेलो इंडिया युवा खेलों में असम की शिवांगी सरमा और कर्नाटक की खुशी दिनेश ने तैराकी में तीन-तीन स्‍वर्ण पदक जीते.  कर्नाटक के ही श्रीहरि नटराज ने सौ मीटर बैक स्‍ट्रोक में स्‍वर्ण पदक हासिल किया. पदक जीतने के बाद उन्होंने कहा कि उनका अगला लक्ष्य टोक्यो ओलंपिक के लिए क्वालीफाई करना है. असम की शिवांगी और कर्नाटक की खुशी ने अब तक तीन-तीन स्वर्ण अपने नाम किए हैं. निशानेबाजी में हरियाणा की किरण ने ट्रेप इवेंट में खिताब जीता. वेट लिफ्टिंग में ओडिशा की कुलदीप साहू और अरूणाचल की मार्क्यू ने स्वर्ण हासिल किया. 