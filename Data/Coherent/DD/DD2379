अमेरिका के राष्‍ट्रपति डॉनल्‍ड ट्रम्‍प ने हाइड्रोक्‍सी-क्‍लोक्‍वीन के निर्यात की अनुमति पर प्रधानमंत्री नरेन्‍द्र मोदी का धन्‍यवाद किया। कहा-भारत के इस सद्भाव को भुलाया नहीं जा सकता। तो वहीं पीएम मोदी ने कहा मुश्किल वक्त दोस्तों को लाता है साथ, हम मिलकर जीतेंगे लड़ाई।      अमरीका के राष्ट्रपति डॉनल्ड ट्रम्प ने अमरीका को मलेरिया रोधी दवा हाइड्रोक्सी-क्लोरोक्विन के निर्यात की स्‍वीकृति देने के प्रधानमंत्री नरेन्द्र मोदी के निर्णय के लिए भारत के प्रति आभार व्यक्त किया है। उन्होंने ट्वीट में कहा कि भारत की इस भावना को भुलाया नहीं जा सकता। उन्होंने कहा कि प्रधानमंत्री मोदी का नेतृत्व न केवल भारत को बल्कि मानवता को भी मदद कर रहा है।ट्रम्प ने बताया कि यह विशेष समय कोविड-19 के खिलाफ संघर्ष में वैश्विक सहयोग का है। अमेरिका के इस धन्यवाद का प्रधानमंत्री नरेंद्र मोदी ने जवाब देते हुए ट्वीटर पर लिखा, 'राष्ट्रपति डोनाल्ड ट्रंप मैं आपकी बात से पूरी तरह से सहमत हूं. ऐसे समय दोस्तों को करीब लाते हैं. भारत-अमेरिका की साझेदारी पहले से ज्यादा मजबूत है. भारत कोरोना (COVID-19) के खिलाफ मानवता की लड़ाई में मदद करने के लिए हर संभव प्रयास करेगा. हम इस पर एक साथ जीतेंगे.'  अमरीका के खाद्य और औषधि प्रशासन ने कोविड-19 के संभावित उपचार के लिए हाइड्रोक्सी-क्लोरोक्विन का पता लगाया है। यह बीमारी अमरीका में चार लाख से अधिक लोगों में संक्रमित हुई है और इससे 13 हजार से अधिक लोगों की जान जा चुकी है।   