कर्नाटक में जनता दल-एस नेता एच. डी. कुमारस्वामी ने आज मुख्यमंत्री पद की शपथ ली।कर्नाटक के राज्यपाल वजुभाई वाला ने उन्हें  पद एवं गोपनीयता की शपथ दिलाई।   वहीं राज्‍य कांग्रेस अध्‍यक्ष और दलित नेता डॉ. जी. परमेश्‍वर ने उप-मुख्‍यमंत्री के तौर पर शपथ ली। गौरतलब है कि 19 मई को फ्लोर टेस्‍ट से पहले ही बीजेपी नेता बीएस येदियुरप्‍पा ने मुख्‍यमंत्री पद से इस्‍तीफा दे दिया था जिसके बाद राज्‍यपाल ने कांग्रेस-जेडीएस गठबंधन को सरकार बनाने के लिए आमंत्रित किया था। शपथ ग्रहण समारोह में कांग्रेस अध्यक्ष राहुल गांधी समेत विपक्ष के कई बड़े नेता शामिल हुए।  