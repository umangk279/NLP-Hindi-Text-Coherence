बीजेपी के कार्यकारी अध्यक्ष जेपी नड्डा ने शनिवार को कोलकाता में सामूहिक तर्पण में भाग लिया। सामूहिक तर्पण का ये कार्यक्रम उन बीजेपी कार्यकर्ताओं के लिए आयोजित किया गया, जो पिछले पांच साल में पश्चिम बंगाल में राजनीतिक हिंसा के शिकार हुए हैं।      भाजपा ने आज कोलकाता में 'तर्पण' कार्यक्रम आयोजित किया, जिसमें पार्टी के कार्यकारी अध्यक्ष जे पी नड्डा शामिल हुए और कहा कि पश्चिम बंगाल में जंगल राज है और ममता सरकार के पास कोई दूरदृष्टि नहीं है। दरअसल, वहां राजनीतिक हिंसा के दौरान जिन कार्यकर्ताओं को अपनी जान देनी पड़ी उनकी याद में भाजपा ने ये कार्यक्रम रखा।  दरअसल, तर्पण हिंदुओं की  एक ऐसी परंपरा है, जिसमें पूर्वजों को जल अर्पित करके श्रद्धांजलि दी जाती है और उनकी आत्मा की शांति के लिए प्रार्थना करने की धार्मिक व्यवस्था है। इस दौरान उन्होंने मृतक कार्यकर्ताओं के परिवारवालों से भी मुलाकात की   