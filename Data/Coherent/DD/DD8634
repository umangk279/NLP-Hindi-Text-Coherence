जम्मू-कश्मीर के शोपियां में सुरक्षा बलों ने 4 आतंकियों को किया ढेर। जिले में इंटरनेट सेवाओं पर रोक।     जम्मू-कश्मीर के शोपियां जिले में आज सुरक्षा बलों और आतंकवादियों के बीच मुठभेड़ में 4 आतंकवादी मारे गए। आतंकवादियों की मौजूदगी की खुफिया जानकारी मिलने के बाद सुरक्षा बलों ने शोपियां जिले के हेफ इलाके में घेराबंदी कर तलाश अभियान शुरू किया था। आतंकवादियों के सुरक्षा बलों पर गोलीबारी करने के बाद तलाशी अभियान मुठभेड़ में बदल गया।  