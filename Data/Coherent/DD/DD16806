फीफा अंडर-17 विश्व कप में खिताब की दावेदार ब्राज़ील ने रोमांचक जीत के साथ प्रतियोगिता का आगाज़ किया है। ब्राज़ील ने ग्रुप डी में स्पेन को 2-1 से हराने में सफलता पाई है। वही ग्रुप सी में जर्मनी ने भी जीत के साथ शुरुआत की है। उन्होने कोस्टारिका को 2-1 से शिकस्त दी।      ब्राज़ील की अंडर17 टीम ने शनिवार को कोच्ची के जवाहरलाल नेहरू इंटरनेशनल स्टेडियम में दिखा दिया कि क्यों उन्हे अंडर17 विश्व कप जीतने का सबसे प्रबल दावेदार माना जा रहा है। ्रुप ऑफ डेथ माने जा रहे ग्रुप डी में ब्राज़ीन ने खिताब की एक अन्य दावेदार स्पेन को रोमांचक मुकाबले में 201 से हराने में सफलता पाई।  हालांकी मैच में स्पेन ने 5वें मिनट में ही बढ़त मिल गई जब ब्राज़ील के वेशअले गलती से अपने ही गोल पोस्ट में गेंद को मार बैठे। जल्दी ही ब्राज़ील ने वापसी की और लिन्कॉन ने गोल करके मुकाबले को बराबरी पर ला दिया। पहले हॉफ का खेल खत्म होने से कुछ मिनट पहले पॉलिन्हो ने गोल करके ब्राज़ील को 2-1 से आगे कर दिया। दूसरे हॉफ में दोनो टीमो के बीच कड़ा संघर्ष देखने को मिला। मैच के अंतिम पलो में स्पेन ने बराबरी की कुछ शानदार कोशिश की लेकिन ब्राज़ील के गोलकीपर ने उनके प्रयासो पर पानी फेर दिया। इस तरह ब्राज़ील ने मुकाबले को 2-1 से अपने नाम कर लिया। प्रतियोगिता के ग्रुप सी के एक मुकाबले में जर्मनी के सामने थी कोस्टारिका की टीम। अंडर17 में अब तक एक बार भी खिताब नही जीत पाने वाली जर्मनी की टीम ने पूरे मैच के दौरान कोस्टारिका पर दबाव बनाए रखा। टीम ने शुरुआत से आक्रामक रणनिती अपनाई जिसका उन्हे जल्द ही फायदा भी मिला। मैच के 21वें मिनट जर्मनी ने हमला बोला और जेन-फिटे ने गोल करके टीम को 1-0 से आगे कर दिया।  पहले हाफ का खेल खत्म होने तक जर्मनी ने अपनी इस बढ़त को बरकरार रखा। एक गोल से पीछे चल रही कोस्टारिका ने दूसरे हॉफ में बराबरी की काफी कोशिशे की। इसी बीच मैच के 64वें मिनट में कोस्टा रिका के लिए एंड्रे गोमेज़ ने गोल कर मैच को बराबरी पर ला दिया। लग रहा था कि मैच बराबरी पर समाप्त होगा लेकिन आखरी मिनटों में जर्मनी के लिए नोआ अवुकु ने गोल कर अपनी टीम की 2-1 से जीत सुनिश्चित कर दी। 