सुप्रीम कोर्ट की नौ सदस्यीय संविधान पीठ आज केरल के शबरिमला मंदिर में सभी उम्र की महिलाओं को प्रवेश देने के मामले पर करेगी सुनवाई, पिछले वर्ष उच्चतम न्यायालय की पांच जजों की बेंच ने  3:2 से मामले को एक बड़ी पीठ को सौंपने का किया था फैसला।  सुप्रीम कोर्ट की नौ सदस्यीय संविधान पीठ आज केरल के सबरीमाला मंदिर में सभी उम्र की महिलाओं के मामले पर सुनवाई करेगी। संविधान पीठ की अध्यक्षता चीफ जस्टिस एसए बोबडे कर रहे हैं। यह पीठ मामलों से संबंधित 60 याचिकाओं पर सुनवाई करेगी। पिछले वर्ष उच्चतम न्यायालय की पांच जजों की बेंच ने  3:2 से मामले को एक बड़ी पीठ को सौंपने का फैसला किया था। 28 सितंबर 2018 के ऐतिहासिक फैसले के खिलाफ दाखिल पुनर्विचार याचिका पर गौर करते हुए मामले को एक वृहद पीठ को सौंपने का फैसला किया गया था। इस फैसले में सुप्रीम कोर्ट ने सबरीमाला मंदिर में सभी उम्र की महिलाओं को प्रवेश की इजाजत दी थी। 