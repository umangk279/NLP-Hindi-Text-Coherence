ब्राज़ील सरकार द्वारा वन क्षेत्रों में आग रोकने की तमाम कोशिशों के बावजूद अमेज़न के जंगलों में लगातार नई जगहों पर आग लगती जा रही है।     गुरुवार को प्रतिबंध लागू किए जाने के बाद से 48 घंटों में अमेज़ॅन वर्षावन में लगभग 2000 नई जगहों पर आग लगी है। इस बीच, दक्षिण पूर्वी बोलीविया में भयंकर रूप से भड़की आग से वन्यजीव जीवन बुरी तरह प्रभावित हुआ है। अमेजन के जंगलों में जहां भीषण आग की घटनाएं जारी है, वहीं दूसरी तरफ दुनिया के इन सबसे बड़े वर्षावनों को कुछ संदिग्ध लकड़हारे नष्ट कर रहे हैं। हाल ही की एक घटना में, क्षेत्र में ड्यूटी पर तैनात पुलिस अधिकारियों की संदिग्ध लकड़हारों के साथ गोलीबारी हुई। हांलाकि इस गोलीबारी में कोई घायल नहीं हुआ और न ही किसी की गिरफ्तारी हुई। पुलिस ने लकड़हारों के उपकरणों को नष्ट कर दिया। 