अमेरिकी राष्ट्रपति ट्रम्प ने गुरुवार (17 सितंबर) को "देशभक्ति की शिक्षा" को बढ़ावा देने के लिए एक कार्यकारी आदेश पर हस्ताक्षर किए और स्कूलों में चलाए जा रहे वामपंथी विचारों पर हमला करते हुए कहा कि ये छात्रों को 'अपने ही इतिहास पर शर्मिंदा' होना सिखाते हैं।  राष्ट्रीय अभिलेखागार में अपने संबोधन में राष्ट्रपति ट्रम्प ने कहा कि 1776 आयोग के नाम से जाना जाने वाला यह कार्यकारी आदेश देशभक्ति पूर्ण शिक्षा को बढ़ावा देगा। राष्ट्रपति ट्रम्प ने 17 सितंबर को इस कार्यकारी आदेश पर हस्ताक्षर किए हैं। अमेरिका के इतिहास में 17 सितंबर को संविधान और नागरिक दिवस के रुप में मनाया जाता है क्योंकि इसी दिन साल 1787 में फिलाडेलफिया में अमेरिका के संविधान पर हस्ताक्षर किए गए थे। 