प्रधानमंत्री के साथ-साथ आज राहुल गांधी भी चुनाव प्रचार के लिए छत्तीसगढ़ में ही थे। राहुल गांधी ने छत्तीसगढ के लिए कांग्रेस का घोषणा पत्र जारी किया जिसमें किसानों का कर्ज माफ करने का वायदा किया गया है।  पांच राज्यों के विधानसभा चुनाव का सियासी समर गरमाता जा रहा है। छत्तीसगढ विधानसभा चुनाव के पहले चरण के लिए राज्य के सभी राजनीतिक दलों ने अपनी ताकत झोंक दी है। शुक्रवार को जहां प्रधानमंत्री नरेंद्र मोदी नक्सल प्रभावित जदगलपुर पहुंचे तो बाकी दलों के नेता भी अपनी अपनी पार्टी के उम्मीदवारों के लिए वोट मांग रहे हैं। कांग्रेस अध्यक्ष राहुल गांधी भी शुक्रवार को छत्तीसगढ में थे। उन्होंने खैरागढ और राजनांदगांव में रैली कर कांग्रेस के लिए वोट मांगे। शुक्रवार को ही कांग्रेस ने छत्तीसगढ के लिए अपना घोषणा पत्र जारी कर दिया। पार्टी ने इसे जन घोषणा पत्र की संजा दी है। पार्टी ने राज्य में कांगेस सरकार के गठन के 10 दिनों के भीतर किसानो रिण माफ करने का वादा किया है। साथ ही 60 साल से अधिक उम्र के किसानों के लिए पेंशन की भी बात कही गयी है। साथ ही हर महीने एक रुपए प्रति किलो की दर से प्रति परिवार 35 किलो चावल देने का भी वादा किया गया है। बीजेपी भी शनिवार को छत्तीसगढ के लिए अपना घोषणापत्र जारी करेगी। शनिवार को राज्य में पहले चरण के मतदान के लिए प्रचार थम जाएगा। बात मध्यप्रदेश की करें तो राज्य में नामांकन का काम पूरा हो गया है। आखिरी दिन तमाम उम्मीदवारों ने पर्चे भरे। मुख्यमंत्री शिवराज सिंह चौहान ने पार्टी के तमाम उम्मीदवारों के साथ माता के मंदिर में प्रार्थना की। शिवराज सिंह चौहान ने बीजेपी उम्मीदवारों को जीत का आशीर्वाद दिया।  चुनाव प्रचार के बीच ही बीजेपी और कांग्रेस में आरोप प्रत्यारोप का दौर जारी है। चुनाव में विमुद्रीकरण के मसले पर भी दोनों पार्टियां एक दूसरे की आलोचना में लगी है। बात राजस्थान की करें तो वहां भी चुनावी महौल गरमा रहा है । मुख्यमंत्री वसुंधरा राजे ने शुक्रवार को सवाई माधोपुर में गणेश मंदिर में पूजा अर्चना की।  वहीं मिजोरम में नामांकन का काम  पूरा हो गया है। शुक्रवार को राज्य में पर्चे भरने का आखिरी दिन था।   