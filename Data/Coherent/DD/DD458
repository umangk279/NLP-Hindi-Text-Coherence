प्रधानमंत्री नरेंद्र मोदी ने आज अपने 'मन की बात' कार्यक्रम में एक बार फिर आत्मनिर्भर भारत के संकल्प को दोहराया है। हर बच्चे के मानसिक विकास में बेहद अहम भूमिका निभाने वाले खिलौनों पर बात करते हुए पीएम ने कहा कि भारतीय खिलौनों के लिए अब लोकल से वोकल होने का समय आ गया है। पीएम ने आत्मनिर्भर भारत अभियान के तहत नौजवानों से अपील की कि वो देश में ही नए नए गेम्स बनाएं।   मन की बात कार्यक्रम के माध्यम से भारत को खिलौना उद्योग का बहुत बड़ा हब बनाने का आह्वान करते हुए प्रधानमंत्री नरेंद्र मोदी ने कहा कि सात लाख करोड़ रूपये के वैश्विक खिलौना उद्योग में देश की साझेदारी बहुत कम है और इसे बढ़ाने के लिए सबको मिलकर मेहनत करनी होगी। प्रधानमंत्री ने कहा कि लोकल खिलौनों के लिये वोकल होने का समय है।  उन्होंने पर्यावरण के अनुकूल खिलौने बनाने पर जोर दिया।  पीएम मोदी ने आत्मनिर्भर भारत अभियान के तहत युवाओं से देश में ही गेम्स बनाने का आह्वान किया।  इस अवसर पर पीएम मोदी ने  आत्मनिर्भर भारत एप्प innovation challenge  छोटे-छोटे स्टार्ट अप्स कल बड़ी-बड़ी कंपनियों में बदलेंगे और दुनिया में भारत की पहचान बनेंगे। आज जो दुनिया में बहुत बड़ी-बड़ी कम्पनियाँ नज़र आती हैं ये भी, कभी, स्टार्ट अप हुआ करती थी | 