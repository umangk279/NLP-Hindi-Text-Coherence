अफगानिस्तान की राजधानी काबुल के कंबार सर्कल में मार्शल फहीम सैन्य अकादमी के निकट हुआ धमाका में 15 कैडेटों की मौत गई है जबकि 4 घायल हुए हैं।   इससे पहले अफगानिस्तान में दो मस्जिदों में हुए आत्मघाती बम धमाको में 70 से ज़्यादा लोगों की मौत हो गई, जबकि दर्जनों लोग घायल हो गए। पहला हमला पश्चिमी काबुल में हुआ वहीं दूसरा हमला गौर प्रांत में हुआ। पश्चिमी काबुल में स्थित एक शिया मस्जिद में हुए आत्मघाती बम विस्फोट में कम से कम 30 लोगों की मौत हो गई, जबकि 45 अन्य घायल हो गए। वहीं, दूसरे हमले में 30 से ज़्यादा लोगों की मौत हो गई और दर्जनों लोग घायल हो गए। अफगानिस्तान गृह मंत्रालय के अधिकारी मेजर जनरल अलीमस्त मोमांद ने बताया कि हमलावर पैदल चलते हुए दश्ती बर्च इलाके में स्थित इमाम जमान मस्जिद में गया और खुद को बम से उड़ा लिया।  