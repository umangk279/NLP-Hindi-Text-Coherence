भारतीय जनता पार्टी ने मणिशंकर अय्यर के कांग्रेस पार्टी में वापसी को लेकर राहुल गांधी पर हमला बोला.  भाजपा प्रवक्ता संबित पात्रा ने कहा कि अय्यर को पुनः पार्टी में स्थान दिया जाना और निलंबन वापिस लेना चिंता का विषय है. भाजपा ने कांग्रेस नेता नवजोत सिंह सिद्धू के पाकिस्तान दौरे और पाकिस्तानी सेनाध्यक्ष के साथ उनके गले मिलने को लेकर भी कांग्रेस अध्यक्ष राहुल गांधी को कठघरे में खड़ा किया है. पार्टी प्रवक्ता संबित पात्रा ने कहा कि कांग्रेस के नेता भारतीय सेना के सर्जिकल स्ट्राइक पर सवाल उठाते हैं, जबकि पाकिस्तानी सेनाध्यक्ष उनको शांति के दूत लगते हैं. 