जपान के प्रधानमंत्री शिंजो आबे ने कहा कि भारत की मज़बूती जपान के हित में है और मजबूत जापान भारत के हित में है। शिंजो आबे ने अहमदाबाद में भारत जपान बिजनेस सम्मिट में हिस्सा लेते हुए कहा कि जापान की 15 कंपनियों ने गुजरात में निवेश की इच्छा जतायी है। इस मौके पर प्रधानमंत्री नरेन्द्र मोदी ने कहा कि भारत जपान सहयोग में विश्व अर्थव्यवस्था को ताकत देने की क्षमता है।    भारत जापान शिखर सम्मेलन में हिस्सा लेने के बाद पीएम मोदी और शिंजो आबे अहमदाबाद में भारत-जापान बिजनेस समिट में हिस्सा लेने के लिए पहुंचे जिसका मकसद दोनों देशों के बीच आर्थिक संबंधों को बढावा देना था । इसमें प्रधानमंत्री नरेंद्र मोदी और शिंजो आबे के अलावा गुजरात के मुख्यमंत्री विजय रूपाणी समेत दोनों देशों के कई प्रमुख नेताओं और उद्योगपतियों ने भाग लिया। इस मौके पर पीएम मोदी ने कहा कि  जापान और भारत के बीच बढता सामरिक और आर्थिक सहयोग विश्व अर्थव्यवस्था को ताकत देने की क्षमता रखता है । पीएम ने कहा कि वो हमेशा से कहते रहे हैं कि 21 वीं सदी एशिया की है और आज एशिया वैश्विक विकास का नया केंद्र बनकर उभर रहा है । पीएम ने कहा कि उनकी सरकार ने बिजनेस को आसान बनाने के लिए के लिए सरकार ने कई प्रशासनिक और व्यवस्थागत सुधार किये हैं।  साथ ही प्रधानमंत्री ने कहा ने कहा कि जापान के साथ उनके संबंधों का एक दशक पूरा हो गया है।  पीएम के मुताबिक वो गुजरात में मिनी जापान बनाना चाहते, और वो सपना अब पूरा हुआ है।  इस मौके पर तमाम मेगा प्रोजेक्ट की शुरुआत की गयी । इसमें सबसे अहम प्रधानमंत्री नरेंद्र मोदी के संसदीय क्षेत्र वाराणसी के लिए  140 करोड़ की लागत से बनने वाला कन्वेंशन सेंटर शामिल है । जापान सरकार की एजेंसी जायका (जापान इंटरनेशनल कोऑपरेशन एजेंसी) ने इसकी डिजाइन  तैयार की है ।  कन्वेंशन सेंटर देश में अनूठा होने के अलावा जापानी तकनीक और वास्तुकला का नायाब नमूना होगा, तो बनारस घराने के संगीत से लेकर संस्कृति की झलक मिलेगी।  इसके अलावा 4 जापान भारत इंस्टीट्यूट ऑफ मैन्यूफैकचिरंग की शुरुआत की गयी ।  जहां 3000 लोगों को ट्रेनिंग दी जाएगी । इन संस्थानों से स्किल इंडिया और मेक इन इंडिया को बढावा मिलेगा । ये चारों संस्थान मारुति सुजुकी , यामाहा , डाइकेन और टोयटा की ओर से मेहसाणा ,चेन्नई , नीमराणा राजस्थान और बैंगलौर में स्थापित किए जा रहे हैं । इसके अलावा जापान इनडाउड कोर्सेज की भी शुरुआत हई है । साथ ही गुजरात के हंसलपुर में कार और इंजन के निर्माण के लिए  सुजुकी की  मैनुफैकचरिंग फैसलिटी शुरु हुई है । साथ ही तोशिबा डेनसे और सुजुकी की संयुक्त लिथायाकान बैटरी प्लांट शुरु हो रहा है जहां हाइब्रिड कारें बनेंगी ।  प्रधानमंत्री ने कहा  जापान के सहयोग से न्यू इंडिया बनाने का सपना साकार हो रहा है।  इस मौके पर शिंजो आबे ने कहा कि  जापान की 15 कंपनियों ने गुजरात में निवेश की इच्छा जतायी है । उ्नहोंने कहा कि दोनों देशों के रिश्ते में किसी भी और देश के मुकाबले विकास की ज्यादा क्षमता है । आबे ने कहा कि मजबूत भारत जापान के हित में है तो मजबूत जापान भारत के हित में है । आबे ने पीएम की नेतृत्व क्षमता की भी सराहना की । इससे पहले दोनों नेताओं ने एक बिजनेस प्रदर्शनी भी देखी जिसमें जापानी कंपनियों ने अपनी टेक्नॉलजी का प्रदर्शन किया । इस मौके पर पीएम ने बुलेट ट्रेन की एक सिमुलेटर देखा । पीएम ने उसमें बैठकर बुलेट ट्रेन की कार्य करने का तरीका जाना और ये भी समझा कि कैसे वो तेजी से गति पकड़ती है । 