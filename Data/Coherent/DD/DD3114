मेलबर्न में ऑस्ट्रेलियन ओपन के महिला एकल फाइनल में आज स्पेन की गार्बाइन मुगुरूज़ा और अमेरिका की सोफिया केनिन के बीच होगी खिताबी भिड़ंत...///    गैर वरीयता प्राप्त गार्बिन मुगुरुजा और सोफिया केनिन के बीच ऑस्ट्रेलियन ओपन टेनिस में महिला एकल फाइनल में आमने-सामने होंगी। फाइनल मुकाबला आज खेला जाएगा। स्पेन की मुगुरुजा और अमेरिका की सोफिया के बीच रोमांचक मुकाबले की उम्मीद की जा रही है क्योंकि दोनों ही शानदार फॉर्म में हैं। मुगुरुजा और सोफिया के बीच फाइनल मुकाबला होगा, इसकी किसी ने भी कल्पना नहीं की थी। पूरे टूर्नामेंट में कई उलटफेर हुए और सोफिया-मुगुरुजा का मेगा फाइनल तय हुआ। 21 वर्षीय सोफिया यदि फाइनल में मुगुरूजा को हरा देती है तो बहुत बड़ा उलटफेर होगा। ऐसा करने पर वे सेरेना विलियम्स को पीछे छोड़कर अमेरिका की नंबर एक खिलाड़ी बन जाएंगी। अमेरिका की 38 वर्ष की सेरेना इस बार ऑस्ट्रेलिया की मार्गरेट कोर्ट के 24 ग्रैंड स्लैम खिताब के रिकॉर्ड की बराबरी करने के इरादे से आईं थी। लेकिन उन्हें तीसरे दौर में चीन की वांग कियांग ने हरा दिया। 