आंध्र प्रदेश के विजयवाड़ा में कोरोना मरीजों के इलाज के लिए इस्तेमाल हो रहे होटल में आग लगने की वजह से अब तक 7 लोगों की मौत हो चुकी है। मौके पर पहुंची दमकल की गाड़ियां आग बुझाने में जुटीं।    आंध्र प्रदेश के विजयवाड़ा स्थित स्वर्णा पैलेस होटल में आग लग गई। मौके पर पहुंची दमकल की गाड़ियां आग पर काबू पाने की कोशिश कर रही है। इस होटल का इस्तेमाल कोविड सेंटर के रूप में किया जा रहा था। लोगों को बचाने का काम किया जा रहा है। यह कोविड सेंटर विजयवाड़ा में स्वर्णा पैलेस होटल में बनाया गया था। इसी में रविवार सुबह भयंकर आग लग गई। अचानक आग लगने की वजह से डर कर कई लोग ऊपर से कूद गए, जिसके कारण वो बुरी तरह घायल हो गये।  इस होटल में 40 के करीब कोरोना संक्रमित मरीजों को रखा गया था। वहीं, अन्य कर्मचारियों को मिलाकर कुल 50 लोग यहां रह रहे थे। आग लगने से कई लोग बुरी तरह झुलस गए हैं। फिलहाल इस घटना में सात लोगों के मारे जाने की पुष्टि हो गई है और माना जा रहा है मृतकों की संख्या में बढ़ोतरी हो सकती है। फिलहाल मृतकों के शवों को होटल से बाहर निकाल लिया गया है।    