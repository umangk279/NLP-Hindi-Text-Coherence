त्रिपुरा में बिप्लब देब के नेतृत्व वाली नई सरकार नौ मार्च को लेगी शपथ, जिश्नु देबबर्मन होंगे उपमुख्यमंत्री, मेघालय में कॉनराड संगमा ने ली मुख्यमंत्री पद की शपथ, कहा.लोगों को सुशासन मुहैया कराना सरकार की प्राथमिकता, नगालैंड में नई सरकार का शपथ ग्रहण समारोह गुरूवार को  त्रिपुरा में बिप्लब देब के नेतृत्व वाली नई सरकार नौ मार्च को शपथ लेगी। जिश्नु देबबर्मन उपमुख्यमंत्री होंगे। भारतीय जनता पार्टी और उसके सहयोगी दल आईपीएफटी के नवनिर्वाचित सदस्‍यों ने राज्य में भाजपा प्रमुख बिप्लब देब को विधायक दल का नेता चुना गया है। विधायकों की बैठक के बाद उन्हें सर्वसम्मति से विधानसभा दल का नेता चुना गया है। भाजपा-आईपीएफटी सरकार का शुक्रवार को शपथ ग्रहण समारोह होगा। विधायक दल की बैठक में भाजपा के केंद्रीय पर्यवेक्षक नितिन गडकरी और जुआल ओराम ने भी हिस्सा लिया। बैठक में भाजपा के महासचिव राम माधव भी मौजूद थे। 