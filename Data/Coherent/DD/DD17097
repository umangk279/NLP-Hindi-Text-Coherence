दिल्ली पुलिस की स्पेशल सेल ने विकास मार्ग से अल-क़ायदा के एक संदिग्ध आतंकी को गिरफ़्तार किया है। जिसके पास से कई अवैध दस्तावेज मिले हैं, इसकी कोशिश भारत में आतंकियों को भर्ती करने की थी लेकिन उससे पहले ही पुलिस ने उसे गिरफ़्तार कर लिया।     इस आतंकी की पहचान शोमोन हक के रूप में हुई है जबकि इसका असली नाम शमीम उर रहमान है। दिल्ली पुलिस की स्पेशल सेल को इसके पास से बिहार का एक पहचान पत्र, पिस्तौल, जिंदा कारतूस और विदेशी मुद्रा मिली है। गिरफ्तार अल-क़ायदा के आतंकी के पास ब्रिटेन का पासपोर्ट मिला है। इसके पास बांग्लादेश का पहचान-पत्र भी है। स्पेशल सेल के अनुसार इसने बांग्लादेश में 12 से ज्यादा लोगों को आतंकवादी बनाने के लिए प्रेरित किया। यह आतंकी भारत में भी एक बेस कैंप बनाने की तैयारी में था। जिसे मिजोरम और मणिपुर में बनाना था जिसके लिए ये कई लोगों के संपर्क में था। 