गेंद से छेड़खानी मामले में स्टीव स्मिथ के बाद डेविड वार्नर ने भी सार्वजनिक रूप से मांगी माफी। कहा, शायद ऑस्ट्रेलिया के लिए फिर कभी नहीं खेल पाऊं क्रिकेट।  बॉल टैम्परिंग विवाद में दोषी पाए गए ऑस्ट्रेलिया के उप-कप्तान डेविड वॉर्नर ने प्रेसवार्ता कर अपने इस कृत्य पर माफी मांगी। उन्होंने कहा कि ऑस्ट्रेलिया क्रिकेट टीम का उप-कप्तान होने के नाते उन्होंने जो गलती कि उसके लिए वो तहे दिल से माफी मांगते हैं। प्रेस वार्ता के दौरान वॉर्नर भी स्मिथ की तरह ही रो पड़े। इस दौरान उन्होंने कहा कि उन पर जो एक साल का प्रतिबंध लगा है उसके खिलाफ वह अपील करने के बारे में सोच रहे हैं लेकिन अभी कोई फैसला नहीं लिया है। 