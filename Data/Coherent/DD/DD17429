नेपाल के प्रधानमंत्री शेर बहादुर देउबा अपने पहले आधिकारिक विदेश दौरे पर बुधवार को भारत पहुंचेंगे। नेपाल के विदेश मंत्रालय ने इसकी घोषणा की।    नेपाल के प्रधानमंत्री शेर बहादुर देउबा,  23 से 27 अगस्त 2017 तक भारत की राजकीय यात्रा पर रहेंगे। शेर बहादुर देउबा भारत के प्रधान मंत्री नरेंद्र मोदी के सौहार्दपूर्ण निमंत्रण पर भारत आएंगे। प्रधान मंत्री के साथ उनकी पत्नी डॉ आरज़ु राणा देउबा भी साथ होंगी। वह भारत सरकार के राज्य अतिथि के रूप में नई दिल्ली में राष्ट्रपति भवन में रहेंगे। यात्रा दल में प्रधानमंत्री के अलावा नेपाल के उप प्रधान मंत्री नेपाल, सरकार के विदेश मंत्री, संसद सदस्य, सचिव और अन्य उच्चस्तरीय अधिकारियों शामिल होंगे। 24 अगस्त को शेर बहादुर देउबा राष्ट्रमंडल रिसेप्शन में शामिल होंगे और राष्ट्रपति भवन में गार्ड ऑफ़ ऑनर का निरीक्षण करेंगे। उसके बाद वह राजघाट में महात्मा गांधी को श्रद्धांजलि देंगे। उसी दिन देउबा भारत के राष्ट्रपति श्री रामनाथ कोविंद, उपराष्ट्रपति एम वेंकैया नायडू से अलग-अलग मुलाकात करेंगे। उसके बाद देउबा भारत के प्रधानमंत्री नरेंद्र मोदी के साथ आधिकारिक बैठक करेंगे। नरेंद्र मोदी नेपाल के प्रधानमंत्री और उनके प्रतिनिधिमंडल के सम्मान में लंच की मेजबानी करेंगे।  शेर बहादुर देउबा नेपाल के राजदूत द्वारा उनके सम्मान में आयोजित रिसेप्शन में भाग लेंगे और नेपाली समुदाय के साथ अलग से बातचीत भी करेंगे। यात्रा के दौरान वह नई दिल्ली में व्यापार समुदाय के साथ भी बातचीत करेंगे। यात्रा के दौरान देउबा तेलंगाना, आंध्र प्रदेश और बिहार राज्यों का भी दौरा करेंगे। माननीय प्रधान मंत्री 27 अगस्त 2017 को नेपाल वापस आएंगे।  