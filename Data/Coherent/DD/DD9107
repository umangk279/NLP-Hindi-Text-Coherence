 वियना में ओपेक की बैठक में फिलहाल तेल उत्पादन पर सहमति नहीं बनी है संभवत: तेल उत्पादन की संभावित कटौती पर आज भी चर्चा हो सकती है   वैश्विक आर्थिक कमजोरी और कच्चे तेल के दामों में कमी के मद्देनजर तेल उत्पादक देशों के संगठन ओपेक की वियना में बैठक हुई ।पहले दिन की बैठक में कच्चे तेल के उत्पादन में कटौती को लेकर कोई भी सहमती नही बन पाई। दरअसल पिछले दो महीनों में कच्चे तेल के दामों में 30 % से ज्यादा की जबर्दस्त गिरावट आई है ऐसे में ये संभावना व्यक्त की जा रही है कि ओपेक देश तेल के उत्पादन में कटौती कर सकते हैं ।ओपेक सदस्यों की बैठक आज भी जारी रहेगी।आपको बता दें कि ओपेक की बैठक में कच्चे तेल के उत्पादन में कटौती ना करना भारत के पक्ष में रहेगा क्योकि कटौती ना करने से कच्चे तेल के दामों में नरमी देखेने को मिल सकती है। ओपेक की बैठक में पीएम मोदी के विचारों की तारीफ हुई है । सऊदी अरब के ऊर्जा मंत्री ने कहा कि तेल के उत्पादन में कटौती के किसी भी फैसले से पहले नरेंद्र मोदी के विचारों पर भी विचार होगा। जी 20 समेलन से इतर सउदी अरब और भारत के बीच हुई द्विपक्षीय मुलाकात में पीएम मोदी ने किसी भी फैसले से पहले उपभोक्ताओं के हितों पर सबसे ज्यादा ध्यान देने पर जोर दिया था। 