अमेरिकी ओपन टेनिस टूर्नामेंट में महिला सिंगल्स में अमरीका की सेरेना विलियम्स सेमीफाइनल में पहुंच गई हैं। न्यूयॉर्क में कल रात उन्होंने क्वार्टर फाइनल में स्वेताना पिरोनकोवा को 4-6, 6-3, 6-2 से हराया।  सेरेना इस टूर्नामेंट में यदि महिला सिंगल्स का खिताब जीतती हैं तो वे 24वीं बार ग्रॉड स्लेम सिंगल्स का खिताब जीतने के अमरीका की मार्ग्रेट कोर्ट के रिकॉर्ड की बराबरी कर लेंगी। सेरेना ने अमरीकी ओपन में छह बार खिताबी जीत हासिल की है और वे साल 2018 और 2019 सहित चार बार फाइनल मुकाबले में हार गई थीं। उधर जापान की नाओमी ओसाका और अमरीका की जेनिफर ब्रैडी भी सेमीफाइनल में पहुंच गई हैं। नाओमी ओसाका ने शेलबी रोजर्स को सीधे सेटो में  6-3, 6-4 से हराया। सेमीफाइनल में ओसाका का सामना जेनिफर ब्रैडी से होगा।  पुरूषों के वर्ग में जर्मनी के एलेक्जेंडर जेवरेव ने क्रोएशिया के बोर्ना कोरिक को 1-6, 7-6, 7-6, 6-3 से हराया।  सेमीफाइनल में एलेक्जेंडर का सामना कैरोनो बुस्टा से होगा। 