जापान की अर्थव्यवस्था में चार दशकों में सबसे बड़ी गिरावट। अप्रैल-जून की तिमाही में सालाना 27.8 प्रतिशत की रिकॉर्ड गिरावट की गई दर्ज। कोरोना महामारी के चलते व्यापार बुरी तरह प्रभावित.  जापान की अर्थव्यवस्था में अप्रैल-जून की तिमाही में सालाना आधार पर 27.8 प्रतिशत की रिकॉर्ड गिरावट आई है। सरकार की ओर से सोमवार को जारी आंकड़ों के अनुसार कोरोना वायरस महामारी की वजह से उपभोग तथा व्यापार बुरी तरह प्रभावित हुआ है, जिससे अर्थव्यवस्था में जोरदार गिरावट दर्ज हुई है। कैबिनेट कार्यालय के अनुसार जापान का समायोजित वास्तविक सकल घरेलू उत्पाद या जीडीपी पहली तिमाही में 7.8 प्रतिशत घटा है। सालाना दर से तात्पर्य एक साल तक इस आंकड़े के जारी रहने से है। जापानी मीडिया की खबरों में कहा गया है कि द्वितीय विश्व युद्ध के बाद यह अर्थव्यवस्था की सबसे बड़ी गिरावट है। हालांकि, कैबिनेट कार्यालय का कहना है कि अर्थव्यवस्था के आंकड़ों की तुलना 1980 से शुरू हुई थी। इससे पहले जापानी अर्थव्यवस्था में सबसे बड़ी गिरावट 2009 में दर्ज हुई थी। यह 2008-09 के वैश्विक संकट का समय था। 