जम्मू एवं कश्मीर के शोपियां जिले में बुधवार को इंसानियत को शर्मसार करने वाली  घटना घटी जब पत्थरबाजों ने एक स्कूल बस पर पथराव किया,  बस में 4-5 साल की उम्र के बच्चे भी सवार थे। पत्थरबाजों के इस हमले की कड़ी आलोचना हो रही है। सीएम महबूबा मुफ्ती ने इसकी घटना की निंदा की है.    बस की ये टूटी खिड़की और सीट पर बिखरे हुए कांच देखकर ये मत सोचिएगा कि ये स्कूल बस किसी सड़क दुर्घटना का शिकार हुई है। दरअसल ये स्कूल बस शिकार हुई है शोपियां में पत्थरबाज़ों की कायरता का। घाटी में आतंकवादियों के बाद पत्थरबाजों की भी हताशा बाहर आने लगी है। पत्थरबाजों ने बेहद शर्मनाक हरकत करते हुए शोपियां में स्कूली बच्चों को निशाना बनाया। बस में 50 के करीब बच्चे सवार थे। पुलिस के अनुसार कुछ लोगों ने रेनबो स्कूल की बस पर पत्थरबाज़ी की जिसमें दूसरी कक्षा के छात्र रेहान को सर में चोट आई। रेहान को अस्पताल में भर्ती करा दिया गया है।  घायल बच्चे को उपचार के लिए श्रीनगर के अस्पताल में भर्ती कराया गया है। बच्चों के परिवार वाले इस घटना से बेहद गुस्से मेंहैं  पुलिस का कहना है कि उसने इस मामले में प्राथमिकी दर्ज कर ली है और पत्थरबाजों की धरपकड़ के लिए तलाशी अभियान शुरू कर दिया है। राज्य के डीजीपी एस पी वैद ने एक ट्वीट कर कहा कि स्कूली छात्रों को निशाना बनाने वाले दोषियों को बख़्शा नहीं जाएगा। इस बीच,  राज्य की मुख्यमंत्री महबूबा मुफ्ती ने इस घटना पर गुस्सा ज़ाहिर किया है।   महबूबा ने ट्वीट कर कहा-  '  हाल के दिनों में घाटी में आतंकवादियों और पत्थरबाजों पर सख्ती हुई है और जानकार इस घटना को पत्थरबाजों की बौखलाहट के तौर पर देखा रहे हैं ।  