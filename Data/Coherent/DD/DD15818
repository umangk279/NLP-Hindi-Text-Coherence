केंद्रीय गृहमंत्री राजनाथ सिंह ने सोमवार को कहा कि भारतीय जनता पार्टी (भाजपा) गुजरात और हिमाचल प्रदेश में पूर्ण बहुमत से सरकार बनाने जा रही है. उन्होंने कहा कि दोनों राज्यों में नतीजे उम्मीदों के अनुरूप रहेंगे. राजनाथ ने संसद के बाहर संवाददाताओं को बताया, "नतीजे हमारी उम्मीदों मुताबिक ही हैं. हम दोनों राज्यों में पूर्ण बहुमत से सरकार बनाने जा रहे हैं."  यह पूछे जाने पर कि क्या विधानसभा चुनाव के नतीजे प्रधानमंत्री नरेंद्र मोदी में लोगों के विश्वास की पुष्टि करते हैं? इसके जवाब में गृहमंत्री ने कहा, "हां, यकीनन यह मोदी के विकास कार्यों में लोगों की आस्था को दर्शाता है." बीजेपी भले ही जीते, लेकिन बाजी कांग्रेस के ही नाम रहेगी : अशोक गहलोत भाजपा के वरिष्ठ नेता राजनाथ सिंह ने कहा कि परिणाम मोदी सरकार की नीतियों का अनुमोदन है. उन्होंने इस पर जोर दिया कि भाजपा दोनों राज्यों में बड़ी बहुमत के साथ सरकार बनाएगी. केन्द्रीय गृहमंत्री ने संवाददाताओं से कहा, ‘‘हमें दोनों राज्यों में बहुमत मिलेगा और सरकार बनाएंगे.’’ यह पूछने पर कि क्या परिणाम मोदी सरकार की नीतियों का अनुमोदन है, पार्टी के पूर्व अध्यक्ष ने कहा, ‘‘हां बिल्कुल. यह सरकार का अनुमोदन है.’’ भाजपा नेता प्रकाश जावडेकर भी यही विचार रखते हैं. केन्द्रीय मानव संसाधन विकास मंत्री का कहना है, ‘‘आज की राजनीति का मंत्र विकास है. इसलिए जनता मोदीजी के साथ है.’’ 