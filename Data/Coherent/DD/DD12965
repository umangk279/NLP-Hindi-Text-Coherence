तहरीके इंसाफ़ पार्टी के नेता इमरान ख़ान ने आज पाकिस्तान के 22वें प्रधानमंत्री पद की शपथ ली। कल नेशनल असेंबली में 176 मत जीतकर प्रधानमंत्री बनने का रास्ता साफ हुआ था   पाकिस्तान तहरीके इंसाफ़ के नेता इमरान ख़ान आज प्रधानमंत्री पद की शपथ ली। इमरान खान को पाकिस्तान का 22वाँ प्रधानमंत्री चुन लिया गया है. उन्हें नेशनल असेंबली में 176 वोट मिले. उनके प्रतिद्वंद्वी पाकिस्तान मुस्लिम लीग के शहबाज़ शरीफ़ को 96 वोट मिले. वहीं बिलावल भुट्टो की पार्टी पाकिस्तान पीपुल्स पार्टी ने मतदान में हिस्सा नहीं लिया। पाकिस्तान में इस साल 25 जुलाई को हुए चुनावों में पाकिस्तान तहरीक-ए-इंसाफ़ पार्टी 116 सीटों के साथ सबसे बड़ी पार्टी के रूप में उभर कर आई थी। पाकिस्तान निर्वाचन आयोग इसीपी द्वारा 11 अगस्त को महिलाओं और अल्पसंख्यक समुदाय के लिए आरक्षित सीटों पर चुने गए सफल उम्मीदवारों की अधिसूचना जारी करने के बाद पाकिस्तान की राष्ट्रीय असेम्बली में पीटीआई के कुल 158 सदस्य हो गए हैं। 