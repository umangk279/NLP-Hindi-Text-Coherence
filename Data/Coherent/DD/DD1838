देश में कोरोना संक्रमित मामलों की संख्या 67,115 हो गई है। स्वास्थ्य मंत्रालय ने संक्रमण के आंकड़ों की जानकारी देते हुए बताया कि इसका सबसे ज्यादा कहर 5 राज्यों में हुआ है जिनमें महाराष्ट्र, गुजरात, तमिलनाडु, दिल्ली और राजस्थान हैं। मंत्रालय ने बताया कि कोविड-19 संक्रमित 44,029 लोगों का उपचार हो रहा है जबकि 20,916 लोग स्वस्थ हो चुके हैं और एक व्यक्ति देश से बाहर जा चुका है।  देश में कोविड-19 के कारण जान गंवाने वालों की संख्या 2,206 हो गई और संक्रमित लोगों की कुल संख्या बढ़कर 67,115 तक पहुंच गई। केंद्रीय स्वास्थ्य मंत्रालय के मुताबिक 44,029 लोग अब भी संक्रमित हैं जबकि 20,916 लोग स्वस्थ होकर घर जा चुके हैं और एक मरीज विदेश चला गया है। संक्रमण के कुल मामलों में 111 विदेशी नागरिक भी शामिल हैं। मंत्रालय ने बताया कि कोविड-19 संक्रमित 44,029 लोगों का उपचार हो रहा है जबकि 20,916 लोग स्वस्थ हो चुके हैं और एक व्यक्ति देश से बाहर जा चुका है। मंत्रालय के एक वरिष्ठ अधिकारी ने बताया, ‘‘ अब तक 2,206 लोग स्वस्थ हो चुके हैं।’’ देश में कुल 2,206 मौतों में से महाराष्ट्र में अब तक सबसे ज्यादा 832 लोगों की मौत हो चुकी है। वहीं गुजरात में 493, मध्य प्रदेश में 215, पश्चिम बंगाल में 185, राजस्थान में 107, उत्तर प्रदेश में 74, दिल्ली में 73, तमिलनाडु में 47 और आंध्र प्रदेश में 45 लोगों की मौत हुई है। कर्नाटक और पंजाब में 31-31 लोगों की मौत हुई। तेलंगाना में 30, हरियाणा में 10, जम्मू-कश्मीर में नौ, बिहार में छह और केरल में चार लोगों की मौत हुई। झारखंड और ओडिशा में तीन-तीन जबकि हिमाचल प्रदेश, असम और चंडीगढ़ में दो-दो लोगों की मौत हुई। मंत्रालय के आंकड़ों के अनुसार मेघालय और उत्तराखंड में एक-एक व्यक्ति की मौत हुई। मंत्रालय की वेबसाइट के अनुसार अब तक कोरोना वायरस संक्रमण से 70 फीसदी से ज्यादा उन लोगों की मौत हुई है जो पहले से ही विभिन्न तरह की बीमारियों के शिकार थे। स्वास्थ्य मंत्रालय द्वारा जारी आंकड़ों के अनुसार - देश में सबसे ज्यादा संक्रमण के 22,171 मामले महाराष्ट्र से हैं। वहीं गुजरात में 8,194, तमिलनाडु में 7,204, दिल्ली में 6,923, राजस्थान में 3,814, मध्य प्रदेश में 3,614 और उत्तर प्रदेश में 3,467 लोग संक्रमित हैं। आंध्र प्रदेश में संक्रमण के 1,980, पश्चिम बंगाल में 1, 939 और पंजाब में 1,823 मामले सामने आए हैं। तेलंगाना में 1,196, जम्मू-कश्मीर से 861, कर्नाटक में 848, हरियाणा में 703 और बिहार में 696 मामले हैं। वहीं केरल में 512 और ओडिशा में 377 मामले हैं। इसके अलावा चंडीगढ़ में 169, झारखंड में 157, त्रिपुरा में 150, उत्तराखंड में 68, असम में 63, छत्तीसगढ़ में 59, हिमाचल प्रदेश में 55 और लद्दाख में 42 मामले हैं। अंडमान-निकोबार द्वीपसमूह में 33 मामले, मेघालय में 13, पुडुचेरी में नौ और गोवा में सात मामले सामने आए हैं। मणिपुर में दो मामले तथा मिजोरम, अरुणाचल प्रदेश और दादर नगर हवेली में एक-एक मामले हैं।   