भारत वेस्टइंडीज़ के बीच खेली जा रही टी-20 सीरीज़ का तीसरा और अंतिम मैच मंगलवार को  खेला जाएगा।  भारतीय टीम शुरुआती दोनों मैच जीतकर सीराज़ में अजय बढ़त बना चुकी है। ऐसे में  टीम इंडिया की कोशिश क्लीन स्वीप करके वनडे सीरीज में बढ़े हुए मनोबल के साथ उतरने की होगी।  पहले दो टी-20 मैचों में कैरिबीयाई टीम को मात देने वाली भारतीय क्रिकेट टीम मंगलवार को तीसरे टी-20 मैच में वेस्टइंडीज के खिलाफ सीरीज में क्लीन स्वीप करने के इरादे से मैदान पर उतरेगी। तीन मैचों की टी-20 सीरीज में भारतीय टीम 2-0 से आगे चल रही है। रविवार को खेले गए मुकाबले के जीतने के साथ ही भारतीय टीम वेस्टइंडीज के खिलाफ विदेश में आठ साल बाद सीरीज जीतने का गौरव हासिल कर चुकी है। गौरतलब है कि पिछली बार भारत ने 2011 में वेस्टइंडीज में 1-0 से सीरीज जीती थी। दोनों टीमों के बीच अब तक कुल 13 टी-20 मुकाबले खेले गए हैं। इनमें से भारतीय टीम ने 7 मैचों में जीत दर्ज की है जबकि वेस्टइंडीज को पांच मैचों में जीत मिली है जबकि एक मुकाबला बेनतीजा रहा। सारीज में अब तक भारतीय गेंदबाज़ी ने सबको प्रभावित किया है, अपने पहले ही मैच में शानदार गेंदबाज़ी कर मैन ऑफ दि मैच हासिल करने वाले युवा तेज़ गेंदबाज़ नवदीप सैनी अच्छे आत्मविशवास के साथ धारदार गेंदबाज़ी कर रहे है, तो वहीं भुवनेश्वर कुमार और कुरनाल पांड्या भी अच्छी लय में नज़र आ रहे। कप्तान विराट कोहली के लिए सबसे बड़ी चिंता उनकी बल्लेबाजी है। रोहित शर्मा को छोड़ कर कोई भी खिलाड़ी अपने बल्ले से प्रभावित नहीं कर पाया है। कप्तान कोहली के लिए नंबर-4 इस टी-20 में भी समस्या बना हुआ है। ऋषभ पंत पिछले दो मैच में कुछ खास नहीं कर पाए और सस्ते में पवेलियन लौट गए। कप्तान चाहेंगे कि तीसरे मुकाबले में वह जिम्मेदारी के साथ बल्लेबाजी करें, तो वहीं कोहली का बल्ला भी इस सीराज़ में शांत है, कोहली नें खेले गए दो मैचों में सिर्फ 47 रन बनाए है। सीरीज पहले ही जीत चुकी टीम इंडिया इस मुकाबले में बेंच पर बैठे खिलाड़ियो को भी अजमा सकती है। ऐसे में हो सकता है कि श्रेयस अय्यर और केएल राहुल को वनडे सीरीज से पहले अपने हाथ अजमाने का मौका मिल जाए। दूसरी ओर, मेजबान टीम की भी परेशानी उसकी बल्लेबाजी ही है। रोमन पावेल और किरोन पोलार्ड को छोड़कर कोई भी बल्लेबाज बल्ले से उतना प्रभावित नहीं कर पाया है। कैरिबीयाई टीम को क्रिस गेल की कमी भी खल रही है। हलांकी गेंदबाजी में कैरेबियाई टीम का प्रदर्शन पहले दोनो टी20 में ठीक रहा है। तीसरे टी-20 मुकाबने में मेज़बान टीम को हराकर भारतीय टीम सीरीज़ में क्लीन स्वीप करना चाहेगी और इस बढ़े मनोबल से एकदिवसीय श्रंखला में भी जीत का परचम लहराना चाहेगी।  