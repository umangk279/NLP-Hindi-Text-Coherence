पुलवामा हमले का मास्टरमाइंड त्राल एनकाउंटर में ढेर, पिछले 21 दिन में 18 आतंकवादी मारे गए, जिनमें 6 जैश के कमांडर भी शामिल, सेना और सुरक्षाबलों की ओर से जैश के खात्मे का अभियान जारी।  श्रीनगर में सुरक्षाबलों की साझा प्रेस कांफ्रेस में पुलवामा हमले को लेकर बड़ा खुलासा हुआ है। सुरक्षा बलों के मुताबिक जम्मू कश्मीर के त्राल में आतंकी मुदस्सिर मारा गया है जो कि पुलवामा हमले का मास्टरमाइंड था। मुदस्सिर जैश का कमांडर था और उसने ही पुलवामा हमले की साजिश रची थी। इसके अलावा हमले का एक और मास्टरमांइड कामरान पहले ही मारा जा चुका है। सुरक्षा बलों ने कहा है कि पुलवामा हमले के बाद से 21 दिन में उसने 18 आतंकवादियों को ढेर किया है जिसमें 6 जैश के टॉप कमांडर है। सेना के मुताबिक आतंकवादियों के खिलाफ उसका अभियान जारी रहेगा। 