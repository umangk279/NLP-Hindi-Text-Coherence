कैंडी टेस्ट में भारत बेहद मज़बूत स्थिति में पहुंच गया है। टेस्ट मैच के दूसरे दिन भारत ने पहली पारी में जहां 487 रन बनाए। वहीं श्रीलंका की टीम पहली पारी में 135 रन पर ढेर हो गई जिसके चलते टीम को फॉलोआॉन का सामना करना पड़ा।   दूसरे दिन का खेल ख़त्म होने पर फॉलोऑन झेल रही श्रीलंका की टीम ने अपनी दूसरी पारी में 1 विकेट के नुकसान पर 19 रन बनाए है। टीम अभी भी भारतीय टीम के पहली पारी के स्कोर से 333 रन पीछे है। पल्लेकल टेस्ट में अभी 3 दिन का खेल और बाकी है। 