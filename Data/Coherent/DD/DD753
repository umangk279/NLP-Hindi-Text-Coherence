गत चैम्पियन राफेल नडाल कोरोना वायरस महामारी के कारण अमेरिकी ओपन नहीं खेलेंगे, जिससे रोजर फेडरर के ग्रैंडस्लैम खिताबों के रिकॉर्ड की बराबरी के लिए उन्हें और इंतजार करना होगा.  नडाल ने सिलसिलेवार ट्वीट में मंगलवार को अपने फैसले की जानकारी दी. उन्होंने कहा, ‘‘हालात काफी पेंचीदा हैं और कोविड-19 के मामले बढते जा रहे हैं. ऐसा लगता है कि हम इस पर काबू नहीं पा सके हैं.’’ उन्होंने कहा कि अमेरिकी ओपन नहीं खेलने का फैसला वह नहीं लेना चाहते थे लेकिन इन हालात में यात्रा नहीं कर सकते. महिला वर्ग में नंबर एक खिलाड़ी एशले बार्टी पहले ही नाम वापस ले चुकी हैं. फेडरर भी घुटने के ऑपरेशन के कारण नहीं खेलेंगे. 