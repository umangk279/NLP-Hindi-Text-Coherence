अगर संकल्प हो तो कोई भी काम आसानी से पूरा किया जा सकता है। इसी कड़ी में प्रधानमंत्री नरेंद्र मोदी ने कहा कि जिस तरह से 1942 के भारत छोड़ो आंदोलन के जरिए 1947 में देश आज़ाद हुआ, उसी तरह से 2017 में संकल्प लेकर 2022 तक देशवासी मिलकर देश को गंदगी से मुक्त बना सकते हैं। इसके लिए ज़रूरत है तो बस एक संकल्प की।   गंदगी हमारे और देश के लिए एक बड़ी समस्या बनी हुई है। लेकिन इससे मुक्ति पाई जा सकती है, बस ज़रूरत है एक संकल्प की। 1942 में भी एक संकल्प लिया गया। अंग्रेजों भारत छोड़ो। संकल्प सफल हुआ। निर्णायक आंदोलन के सार्थक नतीजे निकले। सिर्फ पांच साल के बाद देश आज़ाद हो गया। 