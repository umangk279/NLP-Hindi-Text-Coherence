चुनाव आयोग कल से मतदाता सूचियों में पंजीकृत मतदाताओं की प्रविष्टियों के सत्यापन के लिए अभियान शुरू करेगा। ये कार्यक्रम एक सितंबर से 15 अक्टूबर तक चलेगा । मतदाता ऑनलाइन और ऑफलाइन अपनी प्रविष्टियों का सत्यापन कर सकेंगे।     चुनाव आयोग मतदाताओं  को मददाता सूची में नाम सुनिश्चित करने के लिए मतदाता  निर्वाचन सत्यापन कार्यक्रम शुरू करने जा रहा है। यह कार्यक्रम 1 सितम्बर से 15 अक्टूबर तक चलेगा। अब मतदाता सूची में अपना और अपने परिवार का नाम देखने और उसमें सुधार करने के लिए चुनाव आयोग मतदाताओं को अपने आप जांचने और सुधार करने का कार्यक्रम शुरू कर रहा है। 1 सितम्बर से 15 अक्टूबर तक चलेने वाले इस  कार्यक्रम में मतदाता आनलाइन और आफलाइन दोनों तरीकों से इस प्रक्रिया में भाग ले सकेंगे। जिसमें चुनाव आयोग के पोर्टल और सीएससी की मदद ली जा सकेगी। 1 सितंबर को देश भर में करीब 10 लाख केंद्रों से इस अभियान की शुरूआत की जाएगी।15 अक्टूबर के बाद चुनाव आयोग के कर्मी इस पूरी प्रक्रिया का सत्यापन करेंगे और 1 जनवरी तक इसे समाप्त करेंगे। बाद में चुनाव आयोग अंतिम मतदाती सूची को जारी करेगा।चुनाव आयोग का मकसद इस कवायद के जरिए एक पारदर्शी और स्पष्ट मतदाता सूची तैयार करना है। 