चैत्र शुक्ल पक्ष प्रतिपदा 25 मार्च 2020 दिन बुधवार को बासंतिक नवरात्र की शुरुआत हो रही है। जो कि 2 अप्रैल यानी रामनवमी तक रहेंगी। प्रधानमंत्री नरेंद्र मोदी ने लोगों को नवरात्रि की शुभकामनाएं दी।  आज से नवरात्रि शुरू हो रही है। शायद यह पहला मौका है जब नववर्ष की शुरुआत में बाजार का रंग फीका है। चैत्र नवरात्र आज से शुरू होने है लेकिन मंदिरों के कपाट बंद है। सामजिक भागीदारी का ऐसा नज़ारा शायद ही कहीं देखने को मिले। लोगों की आवश्यक वस्तुओं में आज फूल माला भी है। लेकिन आम दिनों की तरह सभी आवश्यक चीजे मिल रही है। बता दें कि देश इस समय कोरोना वायरस से त्रस्त है। ऐसे में प्रधानमंत्री नरेंद्र मोदी ने मंगलवार की रात 8 बजे इस बात की घोषणा कर दी कि रात 12 बजे से पूरा देश 21 दिनों के लिए लॉक डाउन हो जाएगा। ऐसे में नवरात्रि के इस त्यौहार  को लोग घर के भीतर ही रहकर मनाएंगे। ऐसे में प्रधानमंत्री नरेंद्र मोदी ने लोगों को नवरात्रि की शुभकामना देते हुए ट्वीट किया है। पीएम मोदी ने लिखा- आज से नवरात्रि शुरू हो रही है। वर्षों से मैं मां की आराधना करता आ रहा हूं। इस बार की साधना मैं मानवता की उपासना करने वाले सभी नर्स, डॉक्टर, मेडिकल स्टाफ, पुलिसकर्मी और मीडियाकर्मी, जो कोरोना के खिलाफ लड़ाई में जुटे हैं। 