चिकित्सा के क्षेत्र में योगदान के लिए 2019 का नोबेल पुरस्कार घोषित कर दिए गए हैं। कोशिका अनुसंधान के लिए विलियम जी कालिन, पीटर जे रेटक्लिफ और ग्रेग एल सेमेंजा को सम्मान मिलेगा।  चिकित्सा के क्षेत्र में उत्कृष्ट काम करने वाले तीन वैज्ञानिकों को नोबेल पुरस्कार देने की घोषणा की गई है। जन्तुओं में ऑक्सीजन की वजह से कोशिकाओं में होने वाले बदलाव पर इन्होंने अहम शोध किया है। संयुक्त रूप से तीन लोगों को इस बार पुरस्कृत किया गया है। जिनमें न्यूयार्क में जन्में व हार्वड ह्यूजेस मेडिकल इंस्ट्यूट में रिसर्चर विलियम जी केलिन जुनियर , ब्रिटेन के निवासी और ऑक्सफोर्ड में टारगेट डिस्कवरी इंस्ट्यूट के डायेक्टर सर पीटर रैटक्लीफ और न्यूयार्क के ही ग्रेग एल सीमेंज़ व जॉन हॉपकिंग विश्वविद्यालय में डायरेक्टर पद पर कार्यरत प्रोफेसर को प्रतिष्ठित पुरस्कार से सम्मानित करने का फैसला किया गया है। नोबेल पुरस्कार की घोषणा पांच श्रेणियों में की जाती है। जिनमें भौतिकी, रसायन, चिकित्सा, साहित्य और शांति शामिल है। 