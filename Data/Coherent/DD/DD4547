थाईलैंड में संदिग्ध विद्रोहियों हमले में 15 लोगों की मौत, मृतकों में अधिकतर थे आम नागरिक।  थाईलैंड के हिंसा ग्रस्त दक्षिणी हिस्से में संदिग्ध विद्रोहियों के हमले में तकरीबन 15 लोगों की मौत हो गई। दक्षिणी सेना के प्रवक्ता ने यह जानकारी दी। कई वर्षों बाद किसी हमले में इतने अधिक लोगों की मौत हुई है। सेना के अनुसार 12 लोगों की मौके पर ही मौत हो गई थी जबकि दो की अस्पताल में इलाज के दौरान मौत हुई और एक की मौत सुबह हुई। थाईलैंड का मलय मुस्लिम बहुल दक्षिणी हिस्सा अत्यंत हिंसक चरमपंथ से प्रभावित है। जिसने पिछले 15 वर्षों में 7,000 से ज्यादा लोगों की जान ले ली। इनमें से अधिकतर आम नागरिक थे। 