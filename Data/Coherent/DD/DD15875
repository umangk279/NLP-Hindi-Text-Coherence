गुजरात में आज दूसरे चरण का मतदान समाप्त हो गया है। राज्य की 93 विधानसभा सीटों के लिए दो करोड़ 22 लाख से ज्यादा मतदाता 851 उम्मीदवारों की किस्मत का फैसला करेंगे। सुबह आठ बजे से इन सीटों पर मतदान हो रहा है जो शाम पांच बजे संपन्न हो गया। प्रधानमंत्री नरेंद्र मोदी ने साबरमती के राणिप के बूथ नंबर 115 पर वोट डाला।   गुजरात में विधानसभा चुनाव के दूसरे और आखिरी दौर का मतदान सम्पन्न हो गये हैं दूसरे चरण में 69.99% मतदान हुआ, राज्य की 14 ज़िलों की 93 सीटों पर दो करोड़ 22 लाख से ज्यादा मतदाता 851 उम्मीदवारों की किस्मत का फैसला ईवीएम के पीटारे में बंद कर दिया है। साबरमती में प्रधानमंत्री नरेंद्र मोदी ने भी अपने मतों का प्रयोग किया साथ ही लोगों से भारी संख्या में मतदान की अपील की। भाजपा अध्यक्ष अमित शाह ने अहमदाबाद के नाराणपुरा और वित्तमंत्री अरुण जेटली ने वेजलपुर में वोट डाला, प्रधानमंत्री की मां हीराबेन ने भी गांधी नगर में अपना वोट डाल। पूर्व मुख्यमंत्री आनंदीबेन पटेल ने अहमदाबाद के घटलोडिया इलाके में और गुजरात कांग्रेस के अध्यक्ष भरत सिंह सोलंकी ने आणंद में अपने मताधिकार का प्रयोग किया। मतदान के लिए कुल 25 हजार 558 पोलिंग स्टेशन बनाए गए थेजहां 28 हजार 114 ईवीएम का इस्तेमाल हुआ। सबसे ज्यादा 34 उम्मीदवार मेहसाणा सीट पर हैं जबकि सबसे कम 2 उम्मीदवार झालोड से थे। बीजेपी ने सभी 93 और कांग्रेस ने 91 सीटों पर उम्मीदवार उतारे हैं। बीएसपी 75, एनसीपी 28 और आप 8 सीटों पर चुनाव लड रही है। लगभग सीटों पर बीजेपी और कांग्रेस के बीच सीधा मुकाबला है। चुनावों की मतगणना 18 दिसंबर को होगी। मेहसाणा से राज्य के उपमुख्यमंत्री नितिन पटेल, धोलका से राजस्व और शिक्षा मंत्री भूपेन्द्र चूडासमा ,वाटवा से गृहमंत्री प्रदीप सिंह जड़ेजा ,वाव से राज्य के स्वास्थ्य मंत्री शंकर चौधरी, हलोल से सड़क परिवहन मंत्री जयद्रथ सिंह परमार ,रौपुरा से खेल मंत्री राजेंद्र त्रिवेदी शामिल हैं । कांग्रेस की ओर से राधनपुर से अल्पेश ठाकोर,डभोई से पूर्व प्रदेश अध्यक्ष सिद्धार्थ पटेल और मेहसाणा से पूर्व सांसद जीवाभाई अंबालाल पटेल किस्मत आजमा रहे हैं। वडगामा से दलित नेता जिग्नेश मेवाणी निर्दलीय उम्मीदवार के रुप में मैदान में हैं। राज्य के अहम मुद्दों की बात करें तो गुजरात का विकास सबसे बड़ा मुद्दा है लेकिन आखिरी दौर में इसके अलावा भी तमाम मुद्दे प्रचार में छाए हैं। नौ दिसंबर को पहले चरण का चुनाव हुआ था जिसमें 182 सदस्यीय प्रदेश विधानसभा की 89 सीटें दांव पर थीं। कुल मिलाकर चुनाव के लिए तैयारियां पूरी हैं और अब सबकी नजरें मतदान पर हैं कि जनता क्या फैसला करती है। मतगणना 18 दिसंबर को होगी और तभी जनादेश सामने आएगा । 