आयकर विभाग ने बैंकों और डाकघरों से नकद निकासी पर स्रोत पर आयकर कटौती दर सुनिश्चित करने का नया तरीका शुरू किया है। इससे बैंक और डाकघर आयकर रिटर्न न भरने वाले खाताधारक के खाते से 20 लाख से अधिक की निकासी और आयकर विवरणी भरने वाले खाताधारक के एक करोड़ रुपये से अधिक की निकासी पर टीडीएस की दर तय कर सकेंगे।  केन्‍द्रीय प्रत्‍यक्ष कर बोर्ड-सीबीडीटी ने कहा है कि अब तक 53 हजार सत्‍यापन अनुरोध इस व्‍यवस्‍था के जरिए सफलता पूर्वक निपटाये जा चुके हैं। सीबीडीटी ने कहा है कि अब बैंकों और डाकघरों को धन निकालने वाले खाताधारक का सिर्फ पैन नम्‍बर दर्ज करना होगा और इससे स्रोत पर आयकर कटौती की दर का पता चल जाएगा। फिलहाल आयकर रिटर्न भरने वाले करदाताओं से एक करोड़ रुपये तक की निकासी पर 2 प्रतिशत की दर से कटौती की जाती है। आयकर रिटर्न न भरने वाले करदाताओं से 20 लाख रुपये से अधिक की निकासी पर 2 प्रतिशत और एक करोड़ रुपये से अधिक की निकासी पर 5 प्रतिशत की दर से स्रोत पर आयकर कटौती होती है। 