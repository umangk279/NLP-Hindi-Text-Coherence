कश्मीर की सुंदरता की वजह से पुरी कश्मीर के पर्यटकों के दिलों की धड़कन बना हुआ है। यहाँ के हसीन नजारे हर उम्र के लोगों सुकून बख्शता है। इन दिनों श्रीनगर में इन दिनों एशिया का सबसे बड़े ट्यूलिप गार्डन सैलानियों के आकर्षण का के केन्द्र बना हुआ है।   जहां ठंड के मौसम में लोग बर्फ का मजा लेने के लिए घाटी का रुख करते हैं वहीं अब बसंत के बाद ट्यूलिप के खूबसूरत फूल पर्यटकों को श्रीनगर बुला रहे हैं। रंग बिरंगे फूलो से सजा हुआ ट्यूलिप गार्डन यू़ तो पूरे साल खुला रहता है, लेकिन जब ट्यूलिप के फूल खिलते है तो इस बाग में मानों चार चाँद लग जाते है। इस वर्ष लोगों को गार्डन में 51 प्रकार के ट्यूलिप देखने को मिल रहे हैं। सूर्यास्त के बाद भी बगीचे की सुंदरता का अनुभव करने के लिए फ्लडलाइट्स भी लगाए गए हैं।  श्रीनगर के ट्यूलिप गार्डन में एशिया का सबसे बड़ा ट्यूलिप फेस्टिवल लगता है। फूलों के इस खूबसूरत बाग से डल लेक का भी शानदार नजारा देखने को मिलता है।  कश्मीर में हालात साज़गार रहते हैं तो सय्याहों की आमद भी बढती है, इस संबंध में कई कदम भी उठाए गए हैं। श्रीनगर के विश्व प्रसिद्ध डल झील के साहिल पर ज़बरवन पहाड़ी के दामन में बने एशिया के सबसे बड़े ट्यूलिप गार्डन में इस बार करीब 12 लाख से अधिक ट्यूलिप लगाए गए हैं। अब आपको स्वीटज़रलेंड जाने की ज़रुरत नहीं है,दुनिया के सब से खूबसूरत ट्यूलिप गार्डन में अब कश्मीर के ट्यूलिप गार्डन का भी शुमार होता है। 