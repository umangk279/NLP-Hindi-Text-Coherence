सरकार ने कहा है कि फ्रांस के साथ अन्‍तर सरकारी समझौते के जरिये 36 राफेल विमानों की खरीद पूरी तरह से रक्षा खरीद प्रक्रिया के अनुरूप है।   रक्षा मंत्रालय ने एक बयान में कहा कि राफेल सौदे के बारे में बेबुनियाद आरोप लगाए जा रहे हैं। बयान में इस बात को दृढता से दोहराया गया है कि यह करार सरकार ने विमानों की क्षमता, मूल्‍य, उपकरण, प्रदायगी, संधारण और प्रशिक्षण की बेहतर शर्तों के आधार पर किया है। बयान में यह भी कहा गया है कि राफेल विमान के करार के बारे में सरकार से अनुबंध के ब्‍यौरे और कीमत जाहिर किए जाने की मांग वास्‍तविकता से परे है। 