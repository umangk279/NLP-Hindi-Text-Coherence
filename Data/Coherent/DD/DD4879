प्रधानमंत्री नरेन्द्र मोदी ने आयुष्मान भारत योजना को 'स्वस्थ भारत' की दिशा में बताया मील का पत्थर, एक साल में 50 लाख लोगों के मुफ्त उपचार सुविधा लेने पर जताई खुशी।   प्रधानमंत्री नरेन्द्र मोदी ने आयुष्मान भारत योजना को 'स्वस्थ भारत' की दिशा में मील का पत्थर बताया है। उन्होंने कहा है कि इस योजना के तहत एक वर्ष में 50 लाख से अधिक नागरिकों ने नि:शुल्क उपचार का लाभ उठाया है । प्रधानमंत्री मोदी ने ट्वीट किया, ''स्वस्थ भारत सृजित करने की यात्रा में आयुष्मान भारत योजना मील का पत्थर है। यह प्रत्येक भारतीय के लिये गर्व की बात है कि एक वर्ष में 50 लाख नागरिकों ने नि:शुल्क उपचार का लाभ उठाया । इसका श्रेय आयुष्मान भारत योजना को जाता है। '' दरअसल, आयुष्मान भारत योजना के तहत निशुल्क उपचार सुविधा से अब तक 50 लाख से अधिक लोगों को फायदा पहुंचा है। जिस पर प्रधानमंत्री ने खुशी जताई है।  