नेशनल हेराल्ड मामले में गांधी परिवार को बड़ा झटका लगा है जिसमें ED ने कार्रवाई करते हुए गुरूग्राम और पंचकूला की करीब 64 करोड़ रूपए की संपत्ति जब्त कर ली है।      नेशनल हेराल्ड मामले में प्रवर्तन निदेशालय ने गुरूग्राम और पंचकुला स्थित करीब 64 करोड़ रूपए की संपत्ति को स्थायी तौर पर कुर्क कर दिया है। ईडी की यह कार्रवाई कांग्रेस अध्यक्ष राहुल गांधी और सोनिया गांधी के लिए बड़ा झटका माना जा रहा है। इन संपत्तियों को पिछले साल दिसंबर में जब्त किया गया था।  प्रवर्तन निदेशालय के मुताबिक हरियाणा के पंचकुला स्थित प्लाट को जब्‍त किया गया है जिसे हरियाणा के पूर्व मुख्‍यमंत्री भूपेंद्र सिंह हुड्डा की ओर से एसोसिएटेड जर्नल्‍स लिमिटेड को यह संपत्ति आवंटित की गई थी। यानी हुड्डा भी अब सवालों के घेरे में हैं।  