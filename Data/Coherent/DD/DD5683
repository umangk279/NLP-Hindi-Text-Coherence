दिल्ली के फिरोजशाह कोटला स्टेडियम को अब अरुण जेटली स्टेडियम के नाम से जाना जाएगा. दिल्ली एवं जिला क्रिकेट संघ ने कोटला स्टेडियम का नाम अपने पूर्व अध्यक्ष अरुण जेटली के नाम पर रखने का फैसला किया है.  स्टेडियम का नया नामकरण 12 सितंबर को एक समारोह में किया जाएगा, जिसमें एक स्टैंड का नाम भारतीय कप्तान विराट कोहली के नाम पर भी रखा जाएगा, जिसकी पहले घोषणा की जा चुकी है. डीडीसीए अध्यक्ष रजत शर्मा ने कहा कि अरुण जेटली के सहयोग और प्रोत्साहन से कई खिलाड़ियों ने भारत को गौरवान्वित किया है. 