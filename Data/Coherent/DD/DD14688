भारतीय फुटबाल टीम का पिछले 12 मैचों से चले आ रहे विजयी क्रम पर किर्गिस्तान ने लगाया विराम, मेजबान टीम ने भारत को एएफसी एशियन कप क्वालीफायर में 2-1 से दी मात, हार के बावजूद भारत पहले ही एएफसी एशियन कप-2019 के लिए कर चुका है क्वालीफाई।  इस्को की हैट्रिक की मदद से स्पेन ने एक दोस्ताना अंतरराष्ट्रीय फुटबॉल मुकाबले में अर्जेन्टीना पर 6-1 की विशाल जीत दर्ज की। इस जीत के साथ स्पेन ने अपना 18 मैचो से चले आ रहे जीत के सिलसिले को बरकरार रखा है। स्पेन के लिए पहला गोल मैट के 12 वें मिनट में डिएगो कोस्टा ने किया। वही 27वें मिनट में इस्को ने टीम का दूसरा और अपना पहला गोल करने में सफलता पाई। अर्जेन्टीना के ओटामेंडी ने 39 वें मिनट में गोल करके स्कोर को 2-1 कर दिया। पहले की अपेक्षा दूसरे हाफ में स्पेन ने ज्यादा आक्रामक खेल दिखाया और 4 गोल करने में सफलता पाई। इस्को ने 52 वें और 74वें मिनट में गोल करके अपनी हैट्रिक पूरी की। वही थियागो ने 55वें और लागो ने 73वें मिनट में गोल करने में सफलता पाई। जर्मनी का पिछले 23 मैचो से चले आ रहे अजेय सिलसिले को ब्राज़ील ने तोड़ दिया है। मंगलवार को खेले गए दोस्ताना मुकाबले में ब्राज़ील ने जीसस के गोल की मदद से मुकाबले को 1-0 से अपने नाम कर पिछले विश्व कप के सेमीफाइनल में मिली हार का बदला ले लिया। जर्मनी की 2016 के यूरो कप के सेमीफाइनल में फ्रांस से मिली हार के बाद से पहली हार है। इस दौरान मौजूदा विश्व चैम्पियन जर्मनी ने 16 मुकाबलो में जीत हासिल की जबकि 6 मैच ड्रा रहे। एक अन्य दोस्ताना मुकाबले में फ्रांस ने रूस को 3-1 से हराने में सफलता पाई। फ्रांस के लिए इस मुकाबले में एम्बापे ने 2 और पोग्बा ने एक गोल किया। एम्बापे ने 40 वें और 83 वें मिनट में टीम के लिए गोल किया। वही पोग्बा ने दूसरे हाफ की शुरुआत में फ्रि किक पर शानदार गोल करने में सफलता पाई। रूस की तरफ से एकमात्र गोल स्मोलोव ने 68वें मिनट में किया। 