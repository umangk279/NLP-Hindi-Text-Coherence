मध्‍य प्रदेश के  जल संसाधन मंत्री और उनकी पत्‍नी कोरोना वायरस पॉजिटिव पाए गए हैं। हाल ही में मुख्‍यमंत्री शिवराज सिंह चौहान भी कोरोना संक्रमित होकर भोपाल के अस्‍पताल में भर्ती हुए हैं। वहीं जानकारी के अनुसार सीएम शिवराज के बाद बीजेपी प्रदेश संगठन महामंत्री की दूसरी कोरोना रिपोर्ट भी पॉजिटिव आई है।  मध्य प्रदेश के जल संसाधन मंत्री तुलसीराम सिलावट और उनकी पत्नी के कोरोना वायरस से संक्रमित पाए गए हैं। जल संसाधन मंत्री ने ट्वीट किया, "कोई लक्षण नहीं होने पर भी मुख्यमंत्री के निर्देश पर मैंने कोविड-19 जांच करायी थी। मेरी और मेरी धर्मपत्नी की रिपोर्ट पॉजीटिव आयी है। मुझे विश्वास है कि आप सबकी शुभकामनाओं से हम कोरोना को हरायेंगे और फिर उसी संकल्प से कार्यक्षेत्र में उतरेंगे। मेरा साथियों से आग्रह है कि वे भी जांच करायें." उन्होंने एक अन्य ट्वीट में कहा, "डॉक्टरों के निर्देश पर हम लोग अपने घर के अलग कमरे में रहेंगे। मुझसे निकट संपर्क में रहने वाले लोग भी अपने घरों में पृथक-वास में रहें.''   