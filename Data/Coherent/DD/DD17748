महिला क्रिकेटरों की हालिया सफलता को लेकर प्रधानमंत्री ने अपने मन की बात कार्यक्रम में कहा कि अब लोग समझने लगे है कि हार-जीत खेल का हिस्सा है। यही वजह है कि इंग्लैड के खिलाफ़ फाइनल में हार के बावजूद क्रिकेट प्रशंसकों ने महिला क्रिकेटरों का गुणगान किया। महिला क्रिकेटर्स ने भले ही विश्व कप का खिताब न जीता हो लेकिन उन्होने लोगों का दिल जीता है।   मन की बात के  महिला विश्वकप में मिली हार का जिक्र करते हुए पीएम मोदी ने कहा कि आजकल मीडिया का ज़माना ऐसा है कि अपेक्षाएं इतनी बढ़ा दी जाती हैं कि जब सफ़लता नहीं मिलती है तो वो आक्रोश में परिवर्तित भी हो जाती है। 