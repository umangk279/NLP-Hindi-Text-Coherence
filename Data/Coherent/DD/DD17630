प्रवर्तन निदेशालय ने मनी लॉड्रिंग मामले में हवाला डीलर और अलगाववादी नेता शब्बीर शाह के करीबी असलम वानी को किया गिरफ्तार, अदालत ने असलम वानी को 14 अगस्त तक हिरासत में भेजा।   दिल्ली की एक अदालत ने मोहम्मद असलम वानी को 14 अगस्त तक ईडी की हिरासत में भेज दिया है। असलम वानी को एक दशक पुराने धनशोधन मामले में गिरफ्तार किया गया था जिसमें कश्मीरी अलगाववादी नेता शब्बीर शाह भी शामिल है।  असलम वानी को कल सुबह प्रवर्तन निदेशालय ने गिरफ्तार किया था। इसके बाद सत्र न्यायालय ने वानी के खिलाफ बिना समय सीमा वाला गैर जमानती वारंट जारी किया था। एजेंसी ने उसे पेश होने के लिए कई समन जारी किए थे लेकिन वो उपस्थित नहीं हुआ।  