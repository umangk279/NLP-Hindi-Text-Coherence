इंग्लैंड के स्टार खिलाड़ी बेन स्टोक्स की मुश्किलें बढ़ती जा रही है। कुछ दिन पहले सड़क पर हुए झगड़े के मामले में इंग्लैंड क्रिकेट बोर्ड ने स्टोक्स और उनके साथी खिलाड़ी एलेक्स हेल्स को निलंबित कर दिया है। इन दोनों खिलाड़ियों के सड़क पर हुए झगड़े का वीडियो एक इंग्लिश अख़बार का वेबसाइट पर आने के बाद बैन किया गया है। इसी के साथ स्टोक्स के आगामी एशेज़ सीरीज में खेलने पर संशय बन गया है।   नवंबर में ऑस्ट्रेलिया के खिलाफ होने वाली एशेज सीरीज़ की तैयारियों में लगी इंग्लैड क्रिकेट टीम को गुरुवार को बड़ा झटका लगा है। इंग्लैंड के हरफनमौला बेन स्टोक्स के पिछले दिनों सड़क पर 'झगड़े' का वीडियो 'सन अखबार' की वेबसाइट पर आने के बाद उनके एशेज में खेलने पर संदेह पैदा हो गया है। इस वीडियो में स्टोक्स दो लोगों के साथ हाथापाई करते दिख रहे हैं। इसमें से एक के हाथ में बोतल है। हाथापाई में स्टोक्स के हाथ में चोट लगने के बावजूद भी उन्हें एशेज के लिए जो रूट के नेतृत्व में चुनी गई 16 सदस्यीय टीम का उप कप्तान बनाया गया था। हालांकि वीडियो के सार्वजनिक होने के बाद इंग्लैंड एंड वेल्स क्रिकेट बोर्ड ईसीबी ने उन्हें बैन कर दिया है। इस घटना के समय स्टोक्स के साथ रहे एलेक्स हेल्स को भी बैन कर दिया गया। 