पूरी तरह से स्वदेश निर्मित ट्रेन-18 का नाम अब वंदे भारत एक्सप्रेस होगा। सेफ्टी क्लियरेंस, ट्रायल्स और टेस्ट्स पास कर लेने के बाद देश में निर्मित सेमी-हाईस्पीड ट्रेन 18 यात्रियों की सेवा के लिए तैयार है।   इसको चेन्नई स्थित इंटीग्रल कोच फैक्टरी ने 18 महीने में तैयार किया है। ट्रेन में आधुनिकता के तमाम इंतजाम हैं। साथ ही दिव्यांगों के लिए भी विशेष सुविधा दी गई है। पहली वंदे भारत एक्सप्रेस नई दिल्ली और वाराणसी के बीच चलेगी। इसकी अधिकतम रफ्तार 160 किलोमीटर प्रति घंटा है.इस ट्रेन को 18 महीने में तैयार किया गया है और इसके निर्माण पर 97 करोड़ रुपये खर्च किए गए हैं। भविष्य में ये ट्रेन 30 साल पुरानी शताब्दी ट्रेनों की जगह लेगी। 