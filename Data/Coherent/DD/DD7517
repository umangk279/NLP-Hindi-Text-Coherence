डॉ बीआर अंबेडकर के 128वें जन्मदिवस के मौके पर प्रसार भारती की ओर से नई दिल्ली में शुक्रवार सुबह एक कार्यक्रम आयोजित किया गया, जिसमें उन्हें श्रद्धांजलि दी गई. चेयरमैन डॉ ए सूर्य प्रकाश ने बाबा साहेब के संविधान सभा में दिए गए चुनिंदा भाषणों पर एक बुकलेट जारी की.  डॉ सूर्य प्रकाश ने कहा कि इंटरनेट आने से पहले के दौर में बाबा साहेब ने भारतीय संविधान तैयार करने में जिस तरह का शोध कार्य किया वह वास्‍तव में असाधारण है. उन्‍होंने कहा कि सामाजिक न्‍याय और राष्‍ट्रीय एकता में बाबा साहेब का योगदान सही अर्थों में महान है. प्रसार भारती के सीईओ शशि शेखर वेम्पति, मेंबर फ़ाइनेंस राजीव सिंह, दूरदर्शन की महानिदेशक सुप्रिया साहू और आकाशवाणी के महानिदेशक एफ़ शहरयार समेत कई वरिष्ठ अधिकारी इस अवसर पर मौजूद रहे. 