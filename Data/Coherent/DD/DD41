वर्ष 2021 के लिये केंद्र सरकार ने खरीफ की फसलों की एमएसपी पर खरीददारी तेज कर दी है. केंद्रीय कृषि एंव किसान कल्याण सचिव ने बताया कि इस वर्ष खरीफ की फसलों की बुवाई का रकबा बढ़ा है और उत्पादन पहले के मुकाबले बढने की उम्मीद है जिससे किसानों को पहले वर्षों से ज्यादा मुनाफा होगा।  केंद्र सरकार ने बढे हुये न्यूनतम समर्थन मूल्य पर इस वर्ष के लिये खरीददारी तेज कर दी है, सिर्फ पंजाब की बात करें तो अभी तक सात लाख 82 हजार 685 मैट्रिक टन धान की खऱीद की जा चुकी है जो पिछले वर्ष 24 हजार 452 मैट्रिक टन थी, भारतीय खाद्य निगम और राज्यों की एजेंसियों ने देश भर में इस चालू वर्ष में 495 लाख मैट्रिक टन चावल और 738 लाख मैट्रिक टन धान की खऱीददारी का लक्ष्य रखा है, सरकार ने कहा है कि किसान की फसल की खरीददारी एमएसपी से कम कीमत पर बिल्कुल न हो इसके लिये तमाम उपाय किये है। पिछले वर्ष केंद्र सरकार ने 2 लाख 2 हजार 696 करोड रुपये का भुगतान एफसीआई के माध्यम से किसानों को दिया है जिसमें सबसे ज्यादा 82 हजार 478 करोड रुपये सिर्फ पंजाब और हरियाणा के किसानों को दिया गया, केंद्र सरकार के मुताबिक पिछलों वर्षों में खरीफ की फसलों की एमएसपी लगातार बढ़ी है जिसमें कई फसलों की दोगुनी तक हुई है , कपास की बात करें तो इस वर्ष उसमें 5 फीसदी एमएसपी की बढोत्तरी हुयी है, पिछले वर्ष कपास की सरकारी खरीददारी 28 हजार 500 करोड रुपये की हुई थी जो इस वर्ष करीब 35 हजार करोड रुपये की खरीददारी का लक्ष्य है। मोदी सरकार की किसान हितैषी नीतियों के चलते देश में पिछले कई वर्षों से खाद्यान का रिकार्ड उत्पादन हो रहा है हाल ही में किसानों के लिये बनाये गये कानूनों के साथ साथ किसान की फसल को एमएसपी पर सरकार ने खरीददारी शुरु कर दी है। 