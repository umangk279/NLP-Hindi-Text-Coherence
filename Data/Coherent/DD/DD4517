जम्मू-कश्मीर में बर्फबारी ने दस्तक दे दी है। जम्मू कश्मीर की ग्रीष्मकालीन राजधानी श्रीनगर सहित पहाड़ों पर भारी बर्फबारी शुरू हो गई है। वहीं हिमाचल प्रदेश में लाहौल-स्‍पीति, किन्‍नौर और कुल्‍लू जिलों के अनेक भागों में कल रूक रूक कर बर्फबारी दर्ज की गई। पंजाब और मध्यप्रदेश के कई हिस्सों में भी बारिश हुई है।  पहाड़ों में ज़बरदस्त बर्फबारी के चलते उत्तर भारत के मैदानी इलाकों में सर्द हवाओं ने मौसम में अचानक बदलाव ला दिया है। बारिश औऱ हवाओं ने दिल्ली एनसीआर क्षेत्र को वायु प्रदूषण से भी कुछ राहत दी है। हांलाकि भारी नमी के चलते दिल्ली में वायु गुणवत्ता आज फिर ‘बहुत खराब’ श्रेणी में पहुंच गई। मौसम विभाग ने कहा है कि हल्की बारिश के कारण मैदानी क्षेत्रों में अगले दो दिनों में तापमान में गिरावट के साथ सर्द मौसम की दस्तक हो जायेगी। दिल्ली का एक्यूआई आज सुबह 360 रिकार्ड किया गया। हालांकि, मौसम विशेषज्ञों का कहना है कि हरियाणा और पंजाब में अच्छी बारिश हुई है, इससे दिल्ली के प्रदूषण में पराली जलाने का प्रभाव कम होगा। नासा की उपग्रह से ली गई तस्वीर में पराली जलाने की संख्या में कमी दिखायी दी है, उधर जम्मू-कश्मीर में बर्फबारी ने दस्तक दे दी है। जम्मू कश्मीर की ग्रीष्मकालीन राजधानी श्रीनगर सहित पहाड़ों पर भारी बर्फबारी शुरू हो गई है। वहीं हिमाचल प्रदेश में लाहौल-स्‍पीति, किन्‍नौर और कुल्‍लू जिलों के अनेक भागों में कल रूक रूक कर बर्फबारी दर्ज की गई। पंजाब और मध्यप्रदेश के कई हिस्सों में भी बारिश हुई है। उत्तराखंड में ऊंचाई वाले स्थानों पर बर्फवारी और निचले इलाकों में बारिश होने के चलते राज्य के ज्यादातर हिस्सों में कल तापमान में गिरावट दर्ज की गई। चमोली जिले में बदरीनाथ, रूद्रप्रयाग जिले में केदारनाथ और उत्तरकाशी जिले में स्थित गंगोत्री और यमुनोत्री में बर्फवारी हुई, जबकि निचले इलाकों में हल्की बारिश हुई। देहरादून में न्यूनतम तापमान 14.5 डिग्री सेल्सियस दर्ज किया गया । प्रदेश में मुक्तेश्वर सबसे ठंडा स्थान रहा, जहां न्यूनतम तापमान 8.1 डिग्री सेल्सियस रहा। टिहरी में तापमान 10 डिग्री सेल्सियस रहा।   