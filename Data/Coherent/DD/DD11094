हवाई अड्डों के निर्माण और विकास के क्षेत्र में भारत का शतक. पीएम नरेंद्र मोदी ने सिक्किम के पहले एयरपोर्ट पाक्योंग का किया उद्घाटन,  यह सिक्किम का पहला और देश का 100वां एयरपोर्ट है. सिक्किम का 9 साल पुराना सपना आखिरकार सोमवार को पूरा हो गया. ये एयरपोर्ट कनेक्टिविटी और पर्यटन को बढ़ावा देने के लिहाज से सिक्कम और पूर्वोतर के लिए बेहद महत्वपूर्ण है.  पाक्योंग सिक्किम का पहला हवाई अड्डा और इसका उद्घाटन किया प्रधानमंत्री ने. इसके साथ एक और उपल्बधि जुड़ी ये देश का सौवां हवाई अड्डा भी बन गया. यानि देश में अब पूरे सौ हवाई अड्डे संचालन में हैं. उड़ान योजना से जुड़ जाने के बाद पाक्योंग से एक घंटे की दूरी वाले सभी सफ़र सिर्फ 2500 रुपये में पूरे किए जा सकेंगे. गंगटोक से गुवाहाटी, कोलकता और दूसरे हिस्सों में जाना अब आसान होगा. प्रधानमंत्री ने सिक्किम सहित देश के पूर्वोत्तर राज्यों के विकास के लिए ब्रॉड गेज रेलवे, ग्रामीण सड़कों और हाइवे का भी विस्तार किया जा रहा है. प्रधानमंत्री ने कहा कि सरकार की नीतियों और तेज़ गति से काम करने का ही नतीजा है कि देश में पिछले चार सालों में ही 35 नए एयरपोर्ट बने हैं. देश में समान विकास और समग्र विकास को हासिल करने के लिए उन इलाक़ों पर विशेष ज़ोर है, जो अभी तक मुख्यधारा में पिछड़ गए थे. पूर्वोत्तर भारत के राज्यों में संपर्क मार्गों के विकास के अलावा जल विद्युत परियोजनाओं को बढ़ाने और रोज़गार के लिए छोटे बड़े सभी अवसरों को तराशा जा रहा है. सिक्किम का विकास भी सरकार के उस विज़न का हिस्सा है जिसमें ट्रांसपोर्ट, टूरिज्म के साथ ट्रांसफॉर्मेशन पर ज़ोर है. प्रधानमंत्री का एक के बाद एक योजनाओं का शिलान्यास और लोकार्पण वो भी पूर्वी भारत की धरती से. सरकार के क्षेत्रीय संतुलन और सामान्य लोगों के जीवन स्तर को ऊपर उठाने के संकल्प का ही जयघोष है. 