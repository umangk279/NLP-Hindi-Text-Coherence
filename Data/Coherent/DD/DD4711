चिली में सार्वजनिक परिवहनों के भाड़े में हुई बढ़ोतरी को लेकर लोगों का प्रदर्शन उग्र और हिंसक हो गया है। लोगों के विरोध के कारण देश में चारों तरफ अव्यवस्था फैल गई है।   सैंटियागों में हजारों की संख्या में प्रदर्शनकारी सरकार की तरफ से सार्वजनिक किराए में हुई वृद्धि को वापस लेने की मांग कर रहे है। सरकार विरोधी प्रदर्शनकारियों के साथ न तो कोई राजनीतिक दल है और न ही कोई अधिकारिक प्रवक्ता। जनता सरकार की नीतियों से परेशान होकर खुद की अगुवाई में ही अपनी आवाज सत्ता के गलियारों तक पहुंचाने की कोशिशों में जुटे है। हिंसक हो रहे प्रदर्शनों के बीच ला मोनेडा के गायकों के एक समूह ने संगीत के माध्यम से लोगों को एकजुट होने और शांति बनाए रखने की अपील की। सार्वजनिक परिवहन के भाड़े में हुई वृद्धि के बाद लोगों में फुटे गुस्से और आक्रोश दंगों और लूटपाट में तब्दील हो गए, जिससे कि 17 बेगुनाह लोगों की जाने चली गई जबकि बड़ी संख्या में लोग जख्मी हो गए।  