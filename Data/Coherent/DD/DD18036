इराक में तबाही मचाने वाले आतंकी संगठन आईएसआईएस का अब वहां से अंत हो गया है। इराकी सेना मोसुल शहर को IS आतंकियों से मुक्त कराने में सफल हो गई है। आईएस आतंकियों ने पिछले तीन सालों से मोसुल में आतंक का राज कायम किया हुआ था।    इराक के पीएम हैदर अल-अबदी ने मोसुल पहुंच कर अपनी सेनाओं को इस्लामिक स्टेट के खात्मे के लिए दी बधाई। इराकी पीएम के ऐलान के बाद सेना ने मोसुल की सड़कों पर मनाया जश्न। तीन साल पहले आतंकी संगठन इस्लामिक स्टेट ने मोसुल पर कब्जा कर रखा था, जिसके बाद पिछले आठ महीनों तक चले संघर्ष के बाद इस जीत का ऐलान हुआ है। इससे पहले इराकी मीडिया ने जानकारी दी थी कि सुरक्षाबल टिगरिस नदी के किनारे तक पहंच गए हैं और वहां इराकी झंडा फहरा दिया गया है। मोसुल का आजाद होना आईएस की सबसे बड़ी हार है।   तीन साल पहले जिहादियों ने मोसुल पर कब्जा कर रखा था, जिसके बाद पिछले आठ महीनों तक चले संघर्ष के बाद इस जीत का ऐलान हुआ है। इस युद्ध ने मोसुल के बड़े हिस्से को बर्बाद कर दिया था, वहीं हजारों आम नागरिक मारे गए और एक लाख से ज्यादा लोगों को अपने घरों को छोड़कर वहां से जाना पड़ा। 