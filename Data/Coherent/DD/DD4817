"स्वस्थ भारत-समृद्ध भारत" की कल्पना को साकार करने के लिए केंद्र सरकार द्वारा शुरू की गई आयुष्मान भारत योजना का व्यापक असर ग्रामीण क्षेत्रों में देखने को मिल रहा है, जहां गरीब लोग अब अपनी गंभीर बीमारियों का इलाज इस योजना के माध्यम से करा कर नई जिंदगी पा रहे हैं.  जम्मू-कश्मीर के कठुआ के रहने वाले अजीत ने कभी सोचा नहीं था कि बगैर पैसे खर्च किए उन्हें एक नई जिंदगी मिलेगी. आयुष्मान भारत योजना के तहत उनका इलाज़ नि:शुल्क हुआ. आर्थिक स्थिति खराब होने के कारण कठुआ जिले के रहने वाले बैसाखी राम अपना इलाज़ निजी अस्पताल में नहीं करा पा रहे थे. बढ़ती उम्र के कारण उन्हें काफी परेशानियों का सामना करना पड़ रहा था. आयुष्मान भारत योजना के तहत कठुआ जिले में 390 गोल्डन कार्ड धारक मरीज़ों का निशुल्क इलाज़ किया जा रहा है. इनमें कई मरीज़ों की गंभीर बीमारियों की सर्जरी भी हुई है. कठुआ के अधितकर लोग पीएमजेएवाई योजना को लेकर जागरूक है. सभी गोल्डन कार्ड धारक मरीज़ों की सुविधाओँ के लिए अस्पतालों में एक अलग काउंटर बनाया गया है. आयुष्मान भारत योजना देश के स्वास्थ्य क्षेत्र के लिए एक वरदान है. 