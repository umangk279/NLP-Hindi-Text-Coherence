सोशल मीडिया साइटों फेसबुक, व्हाट्सएप और ट्विटर के प्रोफाइलों को आधार से जोड़ने के मामले में सुप्रीम कोर्ट ने केंद्र सरकार को नोटिस जारी कर जवाब मांगा है कि क्या सरकार सोशल मीडिया को रेगुलेट करने के लिए कोई गाइडलाइंस बना रही है.  इस मसले पर सुप्रीम कोर्ट ने कहा कि सोशल मीडिया प्रोफाइलों को आधार से जोड़ने के मुद्दे पर अतिशीघ्र फैसला लेने की आवश्यकता है. केंद्र ने कोर्ट में कहा कि सोशल मीडिया प्रोफाइलों को आधार से जोड़ने संबंधी मामले मद्रास हाई कोर्ट से शीर्ष अदालत में स्थानांतरित करने पर उन्हें कोई आपत्ति नहीं होगी. इस मामले में अगली सुनवाई 24 सितंबर को होगी. 