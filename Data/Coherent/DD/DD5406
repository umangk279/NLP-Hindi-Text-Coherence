ओपेक ने गुरुवार को अधिक उत्पादन वाले सदस्य देशों इराक और नाइजीरिया को अपने लक्ष्य के अनुरूप उत्पादन लाने के लिए कहकर तेल उत्पादन को कम करने के लिए सहमति जताई है.  अमेरिका के उत्पादन और धीमी वैश्विक अर्थव्यवस्था के बीच ओपेक समूह ने तेल की कीमतों को बनाए रखने के लिए प्रयासों को तेज किया है. तेल की कीमतें हालिया हफ्तों में 60 डॉलर प्रति बैरल से नीचे पहुंच गई हैं, जबकि 2019 में ही यह 75 डॉलर प्रति बैरल तक पहुंची थी. वैश्विक आर्थिक मंदी, ईरान पर प्रतिबंधों और वेनुजुएला के संकट के बाद तेल की कीमतों में गिरावट दर्ज की गई थी. पेट्रोलियम निर्यातक देशों के संगठन और उसके सहयोगी संगठन ओपेक प्लस की बाजार-निगरानी समिति ने गुरुवार को अबू धाबी में अपनी नीतिगत चर्चाओं पर आगे चर्चा की. 