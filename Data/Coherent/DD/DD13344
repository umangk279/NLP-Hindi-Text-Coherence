गृहमंत्री राजनाथ सिंह ने शनिवार को हरियाणा के गुरुग्राम में छात्र पुलिस कैडेट कार्यक्रम की शुरुआत की.  इस कार्यक्रम को राज्यों और केंद्र शासित प्रदेशों में पहले पायलट के तौर पर चलाया जाएगा. इस अवसर पर गृहमंत्री ने कहा कि कार्यक्रम का एक मकसद छात्रों को प्रशिक्षित करना है, ताकि वे न्याय व्यवस्था का सम्मान करके, नागरिक ज़िम्मेदारियों का पालन कर लोकतांत्रिक समाज के नेता के रूप में खुद को स्थापित कर सकें. गृहमंत्री ने कैडेट्स को दिए संबोधन में नैतिक मूल्यों पर ज़ोर दिया. 