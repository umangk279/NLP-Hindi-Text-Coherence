केंद्र सरकार की यह महत्वाकांक्षी 'कृषि सम्मान निधि योजना' से असम के गोलपारा जिले के किसानों को लाभ मिल रहा है। ग्राउंड रिपोर्ट-  'किसान का विकास हमारी प्राथमिकता है' के नारे के साथ, केंद्र सरकार ने महत्वाकांक्षी पीएम किसान सम्मान निधि योजना लागू की गयी है। योजना के तहत सभी किसानों को दो-दो हजार रुपये किस्त के रुप में पर प्रत्येक चार महीने में कुल छह हजार रुपये की वित्तीय सहायता प्रदान की जाती है। जिले के 81 हजार दो सौ बीस किसानों ने अब तक इस योजना के तहत नामांकन के लिए आवेदन किए हैं। पीएम किसान निधि के तहत 79 हजार आठ सौ 38 किसानों को अब तक वित्तीय सहायता राशि मिल चुकी है। योजना के तहत मिली सहायता राशि की मदद से बादलीमारी गांव के किसान अनिसुर रहमान ने दो बीघे के खेत में मकई की खेती की है। इसी गांव के एक अन्य किसान उस्मान गनी अच्छे किस्म की धान की फसल लगाई है। दोनों ही किसान योजना के लिए सरकार का शुक्रिया करना नहीं भूलते। ज़ाहिर है, महत्वाकांक्षी पीएम किसान सम्मान निधि योजना की सफलता के बाद जिले में किसान भी सफलतापूर्वक अपनी खेती के जरिए दिन दूनी रात चौगुनी तरक्की की राह पर आगे निकलने की तैयारियों में लगे हैं। 