देश भर में आज मनाई जा रही है महावीर जयंती। राष्ट्रपति रामनाथ कोविंद और प्रधानमंत्री नरेंद्र मोदी ने देशवासियों को दी शुभकामनाएं।    आज महावीर जयंती है। भगवान महावीर ने जनकल्याण के लिए जीवन पर्यंत सकारात्मक संदेश दिए। अहिंसा को सबसे बड़ा धर्म मानने वाले भगवान महावीर ने कहा था कि खुद पर विजय प्राप्त करना लाखों शत्रुओं पर विजय पाने से बेहतर है। आज के दिन देश भर में कई कार्यक्रमों का आयोजन किया जा रहा है। राष्‍ट्रपति रामनाथ कोविंद, उपराष्‍ट्रपति एम वैंकेया नायडु ने महावीर जयंती पर लोगों को शुभकामनाएं दी हैं। राष्ट्रपति ने कहा कि अपने साझे समाज और विश्व में भाईचारे का वातावरण बनाने के लिए हमें भगवान महावीर के जीवन से प्रेरणा लेनी चाहिए । प्रधानमंत्री नरेंद्र मोदी ने इस मौके पर शुभकामनाएं देते हुए कहा कि भगवान महावीर के जीवन और उनके अहिंसा, शांति, सद्भाव और भाईचारे के संदेश से लोगों के जीवन में खुशहाली की भावना बढ़ेगी।      