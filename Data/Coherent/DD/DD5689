नई दिल्ली में "भारत की राजनीति का उत्तरायण" और "भारत का दलित-विमर्श" पुस्तक का लोकार्पण राष्ट्रीय स्वयंसेवक संघ के सह-सरकार्यवाह डॉ कृष्ण गोपाल ने किया. इस मौके पर विशिष्ट अतिथि के रूप में केन्द्रीय संस्कृति एवं पर्यटन मंत्री प्रहलाद सिंह पटेल भी मौजूद थे.  नई दिल्ली के दिल्ली कॉस्टीट्यूशनल क्लब में सोमवार को डॉ. सूर्यकान्त बाली द्वारा लिखित पुस्तक "भारत की राजनीति का उत्तरायण" और  "भारत का दलित-विमर्श" का लोकार्पण किया गया.  राष्ट्रीय स्वयंसेवक संघ के सह-सरकार्यवाह डॉ कृष्ण गोपाल ने इन दोनों पुस्तकों का लोकार्पण किया. इस मौके पर केंद्रीय संस्कृति एवं पर्यटन मंत्री प्रहलाद सिंह पटेल भी मौजूद थे. संस्कृति एवं पर्यटन मंत्री प्रहलाद सिंह पटेल ने साक्ष्य के साथ साहित्य प्रस्तुत करने की बात कही. पुस्तकों के लोकार्पण समारोह के मौके पर राष्ट्रीय स्वयंसेवक संघ के सह-सरकार्यवाह डॉ कृष्ण गोपाल ने  भारत की राजनीति का उत्तरायण और  भारत का दलित-विमर्श पर चर्चा करते हुए घरों में ग्रंथालय बनाने की बात पर बल दिया. भारत में सभ्यताओं के बीच हुए संघर्ष की सदियों के बाद "भारत की राजनीति का उत्तरायण" 528 पृष्ठों की पुस्तक है जिसे कुल 54 अध्यायों में बांटा गया है. इसी तरह भारत का दलित विमर्श भी 287 पृष्ठों की पुस्तक है जिसमें 30 अध्याय हैं. 