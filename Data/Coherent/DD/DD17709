उत्तर प्रदेश में सभी धर्मों के लिए विवाह पंजीकरण अनिवार्य कर दिया गया है। कैबिनेट ने इसकी मंजूरी दे दी है, लेकिन अभी इसके लागू होने की तारीख नहीं तय की गई है।   शासनादेश जारी होने की तारीख से विवाह पंजीकरण का यह नियम प्रभावी हो जाएगा। इस नियम के बाद अब किसी भी तरह की योजना, जिसमें विवाहित होने का सबूत देना होगा उसके लिए मैरिज सर्टिफिकेट अनिवार्य होगा। बिना विवाह पंजीकरण के शख्स को उन सुविधाओं का लाभ नहीं मिल सकेगा, जिनके लिए शादीशुदा होने के साक्ष्य की जरूरत है। 