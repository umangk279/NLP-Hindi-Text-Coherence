भारत ने पाकिस्तान द्वारा द्विपक्षीय संबंधों का स्तर कम करने पर खेद जताते हुए कहा  है कि अनुच्छेद 370 भारत का अंदरूनी मामला है और इस निर्णय के पीछे द्विपक्षीय संबंधों की गलत तस्वीर पेश करने की मंशा है पाकिस्तना की।  विदेश मंत्रालय ने कहा है कि भारत के साथ संबंधों को कमतर करने का पाकिस्तान का फैसला दुनिया के समक्ष द्विपक्षीय संबंधों के बारे में चिंताजनक स्थिति पेश करने की कोशिश है। विदेश मंत्रालय ने कहा कि जम्मू कश्मीर पर भारत का फैसला लोगों को विकास के अवसर दिए जाने की प्रतिबद्धता से प्रेरित है जिससे उन्हें पहले वंचित रखा गया। विदेश मंत्रालय ने कहा है कि भारत, पाकिस्तान से अपने कदमों की समीक्षा करने का अनुरोध करता है ताकि कूटनीतिक बातचीत के सामान्य माध्यम को बरकरार रखा जा सके इसके साथ ही पाकिस्तान द्वारा उठाए गए कदमों पर खेद जताता है । जम्मू कश्मीर से अनुच्छेद 370 हटाए जाने के बाद पाकिस्तान बौखला गया है। जिसके बाद अब पाकिस्तान ने भारत से राजनयिक संबंधों में कमी कर दी है। पाकिस्तान सरकार की तरफ से जारी बयान में कहा गया है कि पाकिस्तान के राजनयिक अब भारत में तैनात नहीं रहेंगे और भारत के राजनयिक को वापस भेजा जाएगा।  