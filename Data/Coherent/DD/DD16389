हिमाचल का एक ऐसा जिला जो यहां की सरकार बना सकता है और सूबे की राजनीति को समझा भी सकता है। पिछले कई चुनावों के आंकड़े इस बात को साबित करते हैं कि जिसने कांगड़ा में बहुमत हासिल कर लिया उसने हिमाचल प्रदेश को जीत लिया। इस बार कांगड़ा में सियासत का ऊंट किस करवट बैठेगा? ये सवाल सबकी दिलचस्पी का कारण बना हुआ है।     राजनीतिक नज़रिए से हिमाचल का सबसे महत्वपूर्ण जिला कांगड़ा। राज्य की कुल 68 विधानसभा सीटों में से 15 सीट अकेले कांगड़ा जिले में है इसलिए कांगड़ा ही यह तय करता है कि सूबे में किस दल की सरकार बनने जा रही है। जिसने कांगड़ा को जीत लिया, समझो उसने हिमाचल जीत लिया। 2012 के चुनावी आंकड़े भी इस कहावत को सही साबित करते हैं। कांगड़ा जिले में मुख्यमंत्री वीरभद्र सिंह अभी तक 8 रैली कर चुके हैं। कांग्रेस के स्टार प्रचारकों में शामिल राहुल गांधी, रणदीप सिंह सुरजेवाला और कैप्टन अमरिंदर सिंह भी बड़े-बड़े दावे और वादे कर रहे हैं। 