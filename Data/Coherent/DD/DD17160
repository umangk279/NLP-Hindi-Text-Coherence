दुर्गम रास्ते पर लकड़ी के स्ट्रेचर पर लादकर पैदल चलकर पहुंचाया अस्पताल   हमारी सेना और सुरक्षा बल केवल न केवल सीमाओं की रक्षा के लिए हमेशा तत्पर रहते है बल्कि आपदा और संकट के वक्त में भी वो देश की सेवा में हमेशा जुटे रहते हैं। इसके साथ ही आम लोगों की दुख तकलीफो के दौरान इन वीर सैनिकों का मानवीय चेहरा भी हमें अक्सर देखने को मिलता है। छत्तीसगढ़ के नक्सल प्रभावित क्षेत्र दंतेवाड़ा में सीआरपीएफ के जवानों ने मानवता की ऐसी ही मिसाल कायम की। तेज बुखार से कराह रही एक ग्रामीण महिला को सीआरपीएफ के जवानों ने स्ट्रेचर पर लादकर सात किलोमीटर दुर्गम रास्ता पैदल पार किया और उसे अस्पताल में भर्ती कराकर ही दम लिया। अपने शौर्य और वीरता की मिसाल कायम करने वाले हमारे सुरक्षा बल हर मुश्किल घड़ी में देश की सेवा के लिए तत्पर रहते हैं। लेकिन अपने सैन्य अभियानों के दौरान भी वे आम लोगों की सहायता करने का मौका नहीं चूकते। 