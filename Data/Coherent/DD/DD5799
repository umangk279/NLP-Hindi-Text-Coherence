वित्त मंत्रालय ने बीमा कंपनियों से कर्नाटक, महाराष्ट्र और केरल समेत बाढ़ प्रभावित राज्यों में दावों का तेजी से निपटारा करने का निर्देश दिया है. देश के कई राज्यों में इन दिनों बाढ़ ने भयंकर तबाही मचाई है.  वित्त मंत्रालय ने बीमा कंपनियों से कर्नाटक, महाराष्ट्र और केरल समेत बाढ़ प्रभावित राज्यों में दावों का तेजी से निपटारा करने का निर्देश दिया है. देश के कई राज्यों में इन दिनों बाढ़ ने भयंकर तबाही मचाई है और अब तक हजारों करोड़ रुपए का नुकसान हो चुका है। मंत्रालय ने बीमा कंपनियों से प्रधानमंत्री जीवन ज्योति बीमा योजना, प्रधानमंत्री सुरक्षा बीमा योजना तथा प्रधानमंत्री फसल बीमा योजना समेत विभिन्न पॉलिसी के तहत दावों का निपटान शीघ्रता से करने को कहा है। बीमा नियामक इरडा ने जीवन बीमा कंपनियों को भेजे पत्र में कहा है कि भारी बारिश और बाढ़ के कारण कर्नाटक, केरल, महाराष्ट्र और गुजरात जैसे राज्यों में जानमाल के नुकसान की रिपोर्ट है। बीमा नियामक एवं विकास प्राधिकरण (इरडा) ने बीमा कंपनियों से कहा है कि इससे जुड़े दावों के यथाशीघ्र निपटान सुनिश्चित करने के लिए तत्काल कदम उठाएं। 