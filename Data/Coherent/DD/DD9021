हरियाणा में चल रहा अंतरराष्ट्रीय गीता महोत्सव और उसके अंतर्गत आयोजित किया गया क्राफ्ट और सरस मेला आकर्षण का केंद्र बना हुआ है।  हरियाणा के कुरूक्षेत्र में चल रहे अंतरराष्ट्रीय गीता महोत्सव में इन दिनों काफी संख्या में दर्शक मेले का अवलोकन करने पहुंच रहे हैं।  अंतरराष्ट्रीय गीता महोत्सव के अंतर्गत ब्रहमसरोवर तट पर विभिन्न राज्यों के शिल्पकारों और स्वयं सहायता समूहों ने स्टॉल लगाए हैं। इन स्टॉलों पर अलग-अलग प्रकार के उत्पाद, खाद्य सामग्री और सजावटी सामान दर्शाया जा रहा है। इन्हें देख दर्शक काफी उत्साहित हैं।  अंतरराष्ट्रीय गीता महोत्सव में उत्तर क्षेत्र सांस्कृतिक केन्द्र द्वारा 14 प्रदेशों के लोक कलाकार अपने-अपने राज्यों की संस्कृति पेश कर रहे हैं।  सांस्कृतिक कार्यक्रमों के जरिये अंतरराष्ट्रीय गीता महोत्सव में पंहुचें सभी पर्यटकों और श्रद्धालूओं को विभिन्न राज्यों की लोक संस्कृति को जानने का मौका मिल रहा है और सभी विभिन्न राज्यों की लोक कला से प्रभावित होकर झूम भी रहे हैं। 