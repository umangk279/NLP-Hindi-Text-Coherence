वित्त मंत्री अरुण जेटली ने कहा है कि भारत आर्थिक सुधारों को लेकर प्रतिबद्ध है।    जेटली ने सिंगापुर में प्रधानमंत्री ली सीन लूंग से मुलाक़ात की और दोनों देशों की रणनीति साझेदारी और पहले से मज़बूत आर्थिक संबंधों को और तेज़ी देने पर चर्चा की। इससे पहले मॉर्गन स्टेनली की वार्षिक बैठक में निवेशकों को संबोधित करते हुए जेटली ने कहा कि भारत की अर्थव्यवस्था में आई गिरावट दूर हो गई है और अब इसने ऊपर की ओर बढ़ना शुरू कर दिया है। उन्होंने कहा कि हाल में किए गए ढांचागत सुधारों से आए अस्थायी विचलन के बाद अर्थव्यवस्था में सुधार आ रहा है।  