क्विंटोन डिकॉक की अगुवाई में दक्षिण अफ्रीका के 44 क्रिकेटरों ने कोरोना वायरस महामारी के बीच खेल मंत्रालय से मंजूरी मिलने के बाद अभ्यास शुरू कर दिया है.  दक्षिण अफ्रीका में 15 मार्च से क्रिकेट गतिविधियां बंद हैं. उसी दौरान दक्षिण अफ्रीकी टीम तीन वनडे मैचों की श्रृंखला के लिए भारत में थी लेकिन महामारी के कारण श्रृंखला स्थगित कर दी गई. पहला मैच बारिश के कारण नहीं हो सका था. क्रिकेट दक्षिण अफ्रीका के अनुसार खिलाड़ी छोटे-छोटे समूहों में अभ्यास करेंगे और उनकी करीबी फ्रेंचाइजी टीम के कोच उनके साथ होंगे. अभ्यास के दौरान दक्षिण अफ्रीका की कोरोना वायरस संचालन समिति द्वारा बनाए गए दिशा-निर्देशों का पूरा पालन होगा. दक्षिण अफ्रीका क्रिकेट के मुख्य चिकित्स अधिकारी शुएैब मांजरा ने कहा, ‘‘राष्ट्रीय संक्रामक रोग संस्थान ने हमारे प्रोटोकॉल को मंजूरी दे दी है. हम खिलाड़ियों और सहयोगी स्टाफ की नियमित जांच करेंगे और सफाई का पूरा ध्यान रखा जाएगा. हर जगह एक कोविड अनुपालन मैनेजर होगा, जो यह सुनिश्चित करेगा कि नियमों का पालन हो रहा है.’’ अभ्यास करने वाले खिलाड़ी इस प्रकार हैं: क्विंटोन डिकॉक, डील एल्गर, लुंगी एंगिडि, एडेन मार्कराम, जूनियर डाला, थूनिस डि ब्रून, रासी वान डेर डुसेन, शॉन वोन बर्ग, ड्वेन प्रिटोरियस, हेनरिच क्लासेन, तेंबा बावुमा, रीजा हेंडरिक्स, कैगिसो रबाडा, तबरेज शम्सी, वियान मूल्डर, ब्योर्न फोर्चून, एंडिले फेलुकवायो, डेविड मिलर, सारेल एरवी, खाया जोंडो, डेरिन डुपाविलोन, केशव महाराज, सेनुरान मुथुस्वामी, कीगन पीटरसन, इमरान ताहिर, लुथो सिपामला, एडवर्ड मूरे, एनरिच नोर्जे, सिसांडा मगाला, ग्लेंटोन स्टुरमन, जोन जोन स्म्ट्स, रूडी सेकंड, पिटे वान बिलजोन, रेनार्ड वान टोंडेर, गेराल्ड कोटजी, पीटर मालान, जुबैर हम्जा, जानेमन मालान, फाफ डु प्लेसी, टोनी डे जोर्जी, ब्यूरान हेंडरिक्स, नांद्रे बर्गर, जार्ज लिंडे और काइल वेरीने. 