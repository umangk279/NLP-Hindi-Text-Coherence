वित्त मंत्री अरुण जेटली ने मूडीज़ द्वारा भारत की रेटिंग बढ़ाने का स्वागत किया है. जेटली ने कहा कि रेटिंग में सुधार आर्थिक मोर्चे पर भारत द्वारा उठाए जा रहे क़दमों और सुधारों का नतीज़ा है.    वित्त मंत्री ने कहा कि ये जताता है कि विमुद्रीकरण, जीएसटी और आधार जैसे ऐतिहासिक क़दमों को अंतरराष्ट्रीय मान्यता मिली है. उन्होंने कहा कि बढ़ी हुई रेटिंग पिछले कुछ वर्षों में सरकार द्वारा उठाए गए सुधारात्मक कदमों का परिणाम है. जेटली ने कहा कि विमुद्रीकरण और दूसरे कदमों की मदद से भारतीय अर्थव्यवस्था को अधिक डिजिटल और फॉर्मल बनाने में मदद मिली, जिसे आज दुनियाभर में मान्यता मिल रही है. वित्त मंत्री ने कहा कि जीएसटी भारतीय व्यव्स्था में ऐतिहासिक सुधार की दिशा में सरकार द्वारा उठाया गया एक बड़ा क़दम है. सरकार के इस क़दम से आने वाले दिनों में काफी फ़ायदा होगा. 