यात्री मेट्रो स्टेशन पर विमान के उड़ान समय से 2 से 12 घंटे पहले चेक इन करा सकते हैं। इसलिए रेलवे और अन्य साधन से आने वाले हवाई यात्रियों को इससे काफी सुविधा होगी। नई दिल्ली एयरपोर्ट एक्सप्रेस लाइन पर एक और एयर लाइंस यानी विस्तारा के चेक इन के जुड़ जाने से यात्री भी काफी उत्साहित हैं।      हवाई यात्रियों की सुविधा के लिए एयरपोर्ट एक्सप्रेस मेट्रो लाइन के नई दिल्ली स्टेशन से विस्तारा एयरलाइंस ने भी चेक इन सुविधा शुरू कर दी है। मेट्रो की इस एयरपोर्ट एक्सप्रेस लाइन पर पहले भी दो एयरलाइंस चेक इन की सुविधा दे रही थी जिसमे पिछले एक साल में दो लाख यात्रियों ने चेक इन की सुविधा ली है।   मेट्रो की एयरपोर्ट एक्सप्रेस लाइन पर अब दो नही बल्कि तीन एयरलाइंस के यात्रियों को चेक इन की सुविधा मिल सकेगी, मंगलवार, 11 जुलाई से एयरपोर्ट एक्सप्रेस मेट्रो लाइन के नई दिल्ली स्टेशन से विस्तारा एयरलाइंस ने भी चेक इन सुविधा शुरू कर दी है। अब मेट्रो से आई.जी.आई. एयरपोर्ट जाने वाले विस्तारा एयरलाइंस के यात्रियों को एयरपोर्ट पर चेक-इन कराने से छुटकारा मिल सकेगा और उन्हें चेक इन कराने के बाद एयरलाइंस के यात्रियों को मेट्रो स्टेशन पर ही बोर्डिग पास मिल जाएगा और वे सामान ढोने की परेशानी से बच पाएंगे। एयरपोर्ट पर उन्हें आगे की यात्रा प्रक्रिया के लिए सिर्फ बोर्डिग पास दिखाना होगा। मेट्रो की इस लाइन पर अभी एयर इंडिया और जेट एयरवेज पहले से चेक इन सुविधा प्रदान कर रहे हैं जिसमें अभी तक दो लाख यात्रियों ने चेक इन की सुविधा प्राप्त कर चुके है।       यात्री मेट्रो स्टेशन पर विमान के उड़ान समय से 2 से 12 घंटे पहले चेक इन करा सकते हैं। इसलिए रेलवे और अन्य साधन से आने वाले हवाई यात्रियों को इससे काफी सुविधा होगी। नई दिल्ली एयरपोर्ट एक्सप्रेस लाइन पर एक और एयर लाइंस यानी विस्तारा के चेक इन के जुड़ जाने से यात्री भी काफी उत्साहित हैं। एयरपोर्ट एक्सप्रेस लाइन पर काफी संख्या में विमान यात्री चेक इन सुविधा का लाभ उठा रहे हैं। जिसकी एक वजह ये भी मानी जाती है कि केवल 19 मिनट में ही मेट्रो में नई दिल्ली से एयरपोर्ट तक पहुंचा जा सकता है। गौरतलब है कि एयरपोर्ट एक्सप्रेस लाइन पर फिलहाल मेट्रो में रोज़ाना करीब 43 हजार लोग सफर करते हैं।   