मुंबई में राष्ट्रीय जांच एजेंसी की स्पेशल कोर्ट ने 2008 में हुए मालेगांव ब्लास्ट के आरोपी साध्वी प्रज्ञा, मेजर रमेश उपाध्याय, अजय राहिकर और कर्नल प्रसाद श्रीकांत पुरोहित पर मकोका के तहत लगे सभी धाराओं को हटा लिया है।  हालांकि कोर्ट ने अपने आदेश में कहा कि साध्वी प्रज्ञा और कर्नल पुरोहित पर अनलॉफुल एक्टिविटी प्रिवेंशन एक्ट (UAPA) के धारा 18 के तहत और भारतीय दंड संहिता (120 बी, 302, 307, 304, 326, 427, 153 ए) के तहत अन्य मामले लगाए गए हैं। स्पेशल कोर्ट ने प्रशासन को आदेश दिया कि साध्वी और पुरोहित के साथ-साथ अन्य सभी आरोपियों पर यूएपीए और भारतीय दंड संहिता के तहत आपराधिक साजिश रचने के खिलाफ मामला दर्ज कराए। साथ ही उसने 3 अन्य आरोपियों पर सभी तरह के आरोप हटा लिए, जिन लोगों को कोर्ट ने बरी कर दिया है उनके नाम हैं शिवनारायण कालसंगरा, श्याम शाहू और प्रवीण ताक्काल्की। 