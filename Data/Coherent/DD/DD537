अमेरिका के कैलिफोर्निया के जंगलों में लगी आग हुई और भयावह। करीब एक लाख एकड़ में फैली आग। दावानल से इलाके के कई घर जलकर हुए खाक़, 14,000 अग्निशामक आग बुझाने के काम में जुटे।   उत्तरी कैलिफोर्निया के जंगलों में लगी आग ने भयंकर रूप ले लिया है। अब ये आग जंगल के बड़े क्षेत्र में फैल गई है। जंगलों में लगी यह आग राज्य के इतिहास में दावानल की सबसे बड़ी घटनाओं में शामिल है। इस भीषण आग के चलते बड़ी संख्या में लोग अपने घरों को छोड़ने के लिए मजबूर हो रहे हैं। आग से करीब एक लाख एकड़ जगंल जलकर खाक हो गया है। हैलीकॉप्टरों और हवाई टैंकरों से 14,000 से अधिक अग्निशमनकर्ता पूरे कैलिफोर्निया में जंगल की आग को बुझाने के काम में जुटे हैं। जंगल का करीब 2,000 वर्ग किलोमीटर से ज्यादा का इलाका आग की चपेट में आ गया है। 