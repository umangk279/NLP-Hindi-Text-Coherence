प्रधानमंत्री नरेन्द्र मोदी 11वें ब्रिक्स शिखर सम्मेलन में हिस्सा लेने के लिए ब्राजील के लिए रवाना हो गए हैं.. 13-14 नवंबर को पीएम शिखर सम्मेलन के साथ साथ ब्रिक्स व्यापार मंच को संबोधित करेगे और ब्रिक्स बिजनेस काउंसिल की बैठक में भी हिस्सा लेंगे। इस बार ब्रिक्स शिखर सम्मेलन का विषय है- 'उन्नत भविष्य के लिए आर्थिक वृद्धि।  पीएम मोदी ब्राज़ील में 13 और 14 नवंबर को आयोजित होने वाले 11वें ब्रिक्स शिखर सम्मलन में हिस्सा लेने के लिए ब्रासीलिया रवाना हो चुके हैं। प्रधानमंत्री की ये दूसरी ब्राज़ील यात्रा है। ब्राज़ील इस बार ब्रिक्स सम्मेलन की अध्यक्षता कर रहा है।   इस साल 'इकोनॉमिक ग्रोथ फॉर एन इन्नोवेटिव फ्यूचर' ब्रिक्स सम्मेलन का विषय है। रवाना से होने से पहले अपने बायान में शिखर सम्मेलन को लेकर अपने विचार साझा करते हुए पीएम मोदी ने कहा कि वे ब्रिक्स शिखर सम्मेलन के इतर ब्रिक्स व्यापार मंच को भी संबोधित करेंगे। ब्रिक्स व्यापार परिषद के साथ-साथ न्यू डेवलपट बैंक के साथ बातचीत होगी। उन्होंने बताया कि आर्थिक संबंधों के सुधार के लिए ब्रिक्स देशों के बीच अच्छा तालमेल है। शिखर सम्मेलन के पहले दिन, राष्ट्रपति बोल्सेनरो सदस्य देशों के नेताओं के सम्मान में रात्रि भोज आयोजित करेंगे। प्रधानमंत्री मोदी मेज़बान राष्ट्रपति बोल्सेनरो के साथ द्विपक्षीय बैठक करेंगे।  दोनों नेता भारत-ब्राज़ील रणनीतिक साझेदारी को और मज़बूत बनाने के विकल्पों पर विचार करेंगे। पीएम मोदी व्यापार, रक्षा, कृषि और ऊर्जा जैसे क्षेत्र में संभावनाओं का उल्लेख किया। प्रधानमंत्री रूस के राष्ट्रपति व्लादिमीर पुतिन और चीन के राष्ट्रपति शी जिनपिंग के साथ द्विपक्षीय मुलाकात करेंगे। हाल ही में बैंकाक में आयोजित RCEP बैठक में भारत के मुक्त व्यापार समझौते से बाहर निकलने के बाद पीएम मोदी की इन नेताओं के साथ ये पहली बैठक होगी। सम्मेलन के दूसरे ब्रिक्स व्यापार परिषद को आयोजन होगा। 14 नवंबर को पूर्ण अधिवेशन के अलावा शीर्ष नेताओं की बंद कमरे में होने वाली बैठक में वैश्विक हालात पर चर्चा होगी। व्यापार और निवेश प्रोत्साहन एजेंसियों के बीच एक ब्रिक्स समझौता ज्ञापन पत्र पर हस्ताक्षर होने की संभावना है।  एक महिला व्यापार संगठन के गठन के साथ साथ I-BRICS या एक नावचार ब्रिक्स नेटवर्क के लांच किए जाने की उम्मीद की जा रही है। 