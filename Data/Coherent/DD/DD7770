जैश सरगना मसूद अजहर को ब्लैकलिस्ट करने के लिए संयुक्त राष्ट्र सुरक्षा परिषद में अमेरिका और फ्रांस ने तेज़ किए प्रयास, पहले के प्रयासों पर चीन फेर चुका है पानी, अमेरिकी विदेश मंत्री माइक पोम्पयो ने कहा ' मुसलमानों के प्रति चीन के शर्मनाक पाखंड को बर्दाश्त नहीं कर सकती है दुनिया।  अमेरिका ने संयुक्त राष्ट्र सुरक्षा परिषद में एक मसौदा प्रस्ताव रखा है, जिसमें पाकिस्तान समर्थित आतंकवादी मसूद अजहर को वैश्विक आतंकी घोषित करने की बात रखी गई है। चीन ने इस महीने की शुरुआत में जैश-ए-मोहम्मद के आतंकी नेता मसूद अजहर को प्रतिबंधित सूची में रखने के प्रयासों पर अंडगा लगाया था। अमेरीका अब मसूद अजहर पर प्रतिबंध लगाने के लिए सुरक्षा परिषद में सीधे एक मसौदा प्रस्ताव लाया है। इस मसौदा प्रस्ताव में बम धमाकों की निंदा करते हुए निर्णय लिया गया है कि मसूद अजहर को संयुक्त राष्ट्र की अलकायदा और इस्लामिक स्टेट वाली प्रतिबंधित सूची में जोड़ा जाए। इससे उसकी वैश्विक यात्रा पर प्रतिबंध तो लगेगा ही, साथ ही उसकी संपत्ति को जब्त किया जाएगा।  