केंद्रीय स्वास्थ्य मंत्री डॉ हर्षवर्धन ने नई दिल्ली में ई-दंत सेवा जुड़ी वेबसाइट और मोबाइल एप्लिकेशन शुभारंभ किया. साथ ही केंद्रीय स्वास्थ्य मंत्री ने ब्रेल बुकलेट भी जारी की.  ई-दंत सेवा का उद्देश्‍य लोगों को अधिकतम मुख स्‍वास्‍थ्‍य बनाए रखने के महत्‍व के बारे में सचेत करना है और इस सेवा से आपको अपने निकटतम स्‍थित मुख स्‍वास्‍थ्‍य सेवा सुविधा के बारे में जानकारी के साथ-साथ मुख स्‍वास्‍थ्‍य बनाए रखने के साधन और जानकारी प्राप्‍त हो सकेगी. इस वेबसाइट पर आपको प्रामाणिक वैज्ञानिक स्रोतों से मुख स्‍वास्‍थ्‍य के बारे में जानकारी मिलती है और दांत संबंधी किसी आपात स्‍थिति या मुख स्‍वास्‍थ्‍य समस्‍या से निपटने की सलाह समय से मिल जाती है. ई-दंत सेवा केवल एक क्‍लिक से आपको एक अरब से अधिक लोगों के संपर्क में आने का अवसर देती है. 