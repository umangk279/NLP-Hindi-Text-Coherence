महाराष्ट्र के गड़चिरौली में सुरक्षा बलों को बड़ी सफलता मिली है, मुठभेड़ में 2 नक्सलियों को ढेर कर दिया। मारे गए नक्सलियों के पास से स्वचालित राइफल बरामद हुए हैं, तालीशी अभियान जारी है।  महाराष्ट्र के गढ़चिरौली जिले में रविवार सुबह नक्सलियों और पुलिस के बीच मुठभेड़ में दो माओवादी मारे गए. मुठभेड़ गढ़चिरौली से करीब 170 किलोमीटर दूर नरकसा वन क्षेत्र में हुई. उस वक्त महाराष्ट्र पुलिस की विशेष नक्सल विरोधी इकाई सी-60 के कमांडोज इलाके में गश्त कर रहे थे. पुष्ट सूचना पर सुरक्षाकर्मी वन क्षेत्र में गए थे और नक्सल विरोधी अभियान चलाया. इसी दौरान दोनों पक्षों के बीच मुठभेड़ शुरू हो गई. मारे गए माओवादियों की अभी पहचान नहीं हो पाई है. मारे गए माओवादियों के पास स्वचालित राइफलें मिली हैं. घटनास्थल से बड़ी संख्या में रोजमर्रा के इस्तेमाल की चीजें भी बरामद हुई हैं.   