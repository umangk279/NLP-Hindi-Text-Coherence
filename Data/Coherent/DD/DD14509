उन्नाव गैंगरेप मामले में उत्तर प्रदेश की पुलिस ने एसआईटी का गठन कर दिया है और पीड़ित लड़की की शिकायत पर भाजपा के स्थानीय विधायक कुलदीप सिंह सेंगर को भी आरोपी बनाया गया है।   अब पुलिस विधायक से भी पूछताछ करेगी। यूपी पुलिस के एडीजी आनंद कुमार ने  भरोसा दिलाया है कि जांच में दोषी पाए गए लोगों को बख्शा नहीं जाएगा। पीड़िता ने इस मामले में स्थानीय विधायक समेत कई लोगों पर गैंगरेप का आरोप लगाया है जिसके बाद मंगलवार को विधायक के भाई अतुल सेंगर को गिरफ्तार कर लिया गया। 