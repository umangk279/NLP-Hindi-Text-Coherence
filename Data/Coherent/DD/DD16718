 इस समय पाकिस्तान में भारत के उच्चायुक्त हैं   अनुभवी राजनयिक  गौतम बंबावाले चीन में भारत के नए राजदूत के तौर पर नियुक्त हुए हैं। वह इस समय पाकिस्तान में भारत के उच्चायुक्त हैं। विदेश मंत्रालय ने गुरुवार रात यह घोषणा की। मंत्रालय ने कहा कि 1984 बैच के भारतीय विदेश सेवा आईएफएस के अधिकारी बंबावाले के जल्द ही पदभार संभालने की उम्मीद है। वह विजय गोखले की जगह लेंगे। चीन-भारत संबंधों को लेकर दक्षता प्राप्त बंबावाले ने अपनी विदेशी भाषा सीखने के लिए के रूप में मंदारिन का चयन किया था और 1985 से 1991 के बीच हांगकांग एवं बीजिंग में सेवा दे चुके हैं। वह बीजिंग में भारतीय दूतावास के उपप्रमुख के तौर पर काम कर चुके हैं।  