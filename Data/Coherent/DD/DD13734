प्रवर्तन निदेशालय (ईडी) ने  दूसरी बार पूर्व वित्त मंत्री पी . चिदंबरम से एयरसेल - मैक्सिस धनशोधन मामले में पूछताछ की।   एयरसेल मैक्‍सिस मामले में कांग्रेस के वरिष्‍ठ मंत्री व पूर्व केंद्रीय मंत्री पी चिदंबरम कल प्रवर्तन निदेशालय पहुंचे जहां उनसे दूसरी बार पूछताछ की गई। उनसे पहली बार पूछताछ पांच जून को की गई थी। बता दें कि दिल्ली की एक कोर्ट ने अग्रिम जमानत की याचिका को मंजूर करते हुए पी चिदंबरम की गिरफ्तारी पर रोक लगा दी है। इस मामले की अगली सुनवाई 10 जुलाई को होगी। हालांकि प्रवर्तन निदेशालय ने पी चिंदबरम की अग्रिम जमानत अर्जी पर विस्तृत जवाब दाखिल करने के लिए और समय मांगा है। गौरतलब है कि कुल 3,500 करोड़ रुपये के एयरसेल- मैक्सिस सौदे में चिदंबरम की भूमिका जांच के घेरे में है। वहीं एयरसेल मैक्सिस मामले में कथित रूप से शामिल होने के लिए पूर्व वित्त मन्त्री पी. चिदम्बरम् के पुत्र  कार्ति चिदम्बरम के खिलाफ प्रवर्तन निदेशालय नया आरोप पत्र दाखिल कर सकता है। कार्ति को इस मामले में उनकी कथित भूमिका को लेकर 28 फरवरी को ब्रिटेन से लौटने के बाद चेन्नई हवाई अड्डे पर गिरफ्तार कर लिया गया था। कार्ति इस समय जमानत पर हैं। उन पर आरोप है कि जब उनके पिता वित्त मन्त्री थे तो उन्होंने वर्ष 2007 में आईएनएक्स मीडिया को विदेशों से 305 करोड़ रूपये की धन राशि लेने के लिए एफआईपीबी की मंजूरी दिलाई थी।  