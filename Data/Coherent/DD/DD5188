एंटीगा के प्रधानमंत्री गैस्टन ब्राउन ने कहा है कि मेहुल चोकसी को जल्द ही भारत को प्रत्यर्पित कर दिया जाएगा.  डीडी न्यूज़ से ख़ास बातचीत में एंटीगा के प्रधानमंत्री ने कहा कि जांच एजेंसियां अपना काम कर रही हैं और जैसे ही सभी प्रक्रियाएं पूरी हो जाती हैं, चोकसी को भारत को सौंप दिया जाएगा. एंटीगा के प्रधानमंत्री ने कहा कि चोकसी के पास अपील का अधिकार है और जैसे ही वो अपने इस अधिकार का इस्तेमाल कर लेता है, उसे बिना किसी देरी के भारत प्रत्यर्पित कर दिया जाएगा. 