सऊदी अरब, संयुक्त अरब अमीरात, बहरीन साम्राज्य और अरब गणराज्य मिस्र ने कुवैत के अमीर शेख सबा अल अहमद अल जाबिर अल सबा के अनुरोध को स्वीकार करते हुए मांग को पूरा करने के लिए कतर सरकार को दी गयी समय सीमा में 48 घंटे तक का विस्तार किया है।  कतर के आतंकी संगठनों से संबंध होने के कारण , कतर से कूटनीतिक और राजनयिक रिश्ते खत्म करने वाले अरब देशों ने उसके सामने 13 मांगें रखी थीं। सऊदी, बहरीन और यूएई का मानना है कि अगर इन मानों को कतर स्वीकार करता है, तो उनके संबंध पहले जैसे हो सकते हैं। इन मांगों को मानाने के लिए कतर को दस दिनों का समय दिया गया था। जिसकी समय सीमा बीते रविवार को खत्म हो गयी है।   जिसके बाद सऊदी अरब, संयुक्त अरब अमीरात, बहरीन साम्राज्य और अरब गणराज्य मिस्र ने कुवैत के अमीर शेख सबा अल अहमद अल जाबिर अल सबा के अनुरोध को स्वीकार करते हुए अपनी मांगों की समय सीमा को बढ़ा दिया है।  इन चारों देशों ने अपनी कूटनीतिक और आर्थिक अलगाव को खत्म करने की मांग को पूरा करने के लिए कतर सरकार को दी गयी समय सीमा में 48 घंटे तक का विस्तार किया है। चार देशों के संयुक्त बयान में कहा गया है कि कतर को दिए गए समय सीमा को 2 दिनों के लिए बढ़ा दिया गया है। समय सीमा में बढ़ोत्तरी कतर सरकार द्वारा कुवैत को दिए गए इस वादे के बाद की गई है कि कतर चारों देशों की मांगों पर अपना जवाब सोमवार को भेजेगा। कुवैत वर्तमान खाड़ी संकट में मध्यस्थ का काम कर रहा है।  एक अन्य संयुक्त बयान में यह कहा गया है कि चारों देश, कतर द्वारा मांगों के प्रतिक्रिया में दिए गए जबाव के मूल्याकंन के बाद ही अपना जवाब देगें । इससे पहले, इन चार देशों ने कतर को 13 मांगों की सूची दी थी और इन मांगों को पूरा करने के  लिए 10 दिनों की समय सीमा भी दी गयी थी जो कि बीते रविवार को समाप्त हो गयी । इन  मांगों में  ईरान के साथ संबंधों को समाप्त करना, अल जजीरा चैनल को  बंद करना, आंतकी संगठन जैसे  आईएसआईएस, अलकायदा और मुस्लिम ब्रदरहुड से सम्बन्ध तोड़ना और तुर्की के सैन्य अड्डे को बंद करना जैसी मांगें शामिल हैं। कतर ने अभी तक इन मांगों को लेकर किसी तरह का सकारात्मक संकेत नहीं दिया है और साथ ही यह स्वीकार किया है कि यह मांग 'अवास्तविक' हैं, लेकिन 'वैध चिंताओं' पर चर्चा करने के लिए वह तैयार हैं। 