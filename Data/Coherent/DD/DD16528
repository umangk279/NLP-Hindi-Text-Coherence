आज कानपुर में भारत और न्यूज़ीलैंड के बीचतीसरा और निर्णायक वनडे  खेला जाएगा , तीन मैचों की श्रृंखला में दोनों टीमें  1-1 मैच जीत चुकी हैं, सीरीज जीतने के इरादे से मैदान पर उतरेगी टीम इंडिया      पुणे वनडे को जीतकर न्यूज़ीलैंड के ख़िलाफ़ सीरीज़ को 1-1 की बराबरी पर लाने वाली टीम इंडिया की नज़र आज कानपुर वनडे को जीतकर लगातार सातवीं सीरीज़ पर कब्जा जमाने की है। भारतीय टीम ने पिछले मुक़ाबले में खेल के सभी डिपार्टमेंट में शानदार प्रदर्शन किया। सबसे बड़ी बात ये रही कि पिछले मैच में टीम के तेज़ गेंदबाज़ों ने छह विकेट हासिल किए। न्यूज़ीलैंड की बात करे तो ये टीम एक बार फिर बल्लेबाज़ी के मोर्चे पर धराशायी होती नज़र आई।  