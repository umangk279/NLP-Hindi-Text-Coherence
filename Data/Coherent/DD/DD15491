विदेश मंत्रालय ने पिछले महीने भारत और पाकिस्तान के बीच एनएसए स्तर की बातचीत का जारी किया ब्यौरा। भारत ने दोहराया, बातचीत और आतंकवाद नहीं चल सकते एक साथ, लेकिन आतंकवाद के मुद्दे पर हो सकती है बात।  भारत ने एक बार फिर कहा है पाकिस्तान के साथ बातचीत और आतंकवाद एक साथ नहीं चल सकते, लेकिन आतंकवाद पर बातचीत जारी रहेगी। विदेश मंत्रालय ने इस बात की पुष्टि की है कि पिछले महीने  भारत और पाकिस्तान के राष्ट्रीय सुरक्षा सलाहकारों के बीच सीमा पार आतंकवाद को लेकर बैंकाक में  द्विपक्षीय बातचीत हुई थी। भारत में अमेरिका के राजदूत केनेथ आई जस्टर ने कल  नई दिल्ली में  अपने संबोधन में अमरीका की कई अहम नीतियों का खुलासा किया । उन्होंने साफ कहा कि अमरीका भारत के खिलाफ पाकिस्तान की जमीन से हो रहे आतंकवाद को कतई बर्दाश्त नहीं करेगा। साथ ही उन्होंने कहा कि परमाणु आपूर्तिकर्ता समूह में भारत की सदस्यता सुनिश्चित करने के लिए अमेरिका भारत के साथ मिलकर काम कर रहा है।  जस्टर ने कहा है कि अमेरिका फर्स्ट और मेक इन इंडिया परस्पर विरोधी नहीं, एक दूसरे के बाजारों में निवेश दोनों देशों के लिए फायदे का सौदा है। 