भारत सरकार, नेपाल के बहुआयामी विकास में तकनीकी और वित्तिय सहायता प्रदान कर रही है। अब तक शिक्षा समेत विभिन्न क्षेत्रों में 500 से अधिक परियोजनाएं शुरू की गई हैं। इन विकास परियोजनाओं के हिस्से के तौर पर 4 करोड़ 39 लाख नेपाली रूपयों की भारतीय सहायता से नेपाल अकादमी के लिए एक लाइब्रेरी का निर्माण किया गया है।     नेपाल अकादमी लाइब्रेरी का निर्माण भारत के विकास साझेदारी कार्यक्रम के तहत किया गया है। नवनिर्मित पुस्तकालय भवन शिक्षाविदों और शोधकर्ताओं को संदर्भ और अनुसंधान सुविधा प्रदान करेगा। नेपाल के प्रधानमंत्री के पी शर्मा ओली ने मंगलवार को काठमांडू में पुस्तकालय की तीन मंज़िला इमारत का उद्घाटन किया।  इस अवसर पर लाइब्रेरी निर्माण के लिए भारत सरकार के प्रति आभार व्यक्त करते हुए नेपाल के प्रधानमंत्री ने कहा कि नेपाल पडौसी देशों से मित्रता चाहते है। नेपाल में भारत के राजदूत मंजीव सिंह पुरी ने कहा कि यह लाइब्रेरी दोनों देशों के बीच सांस्कृतिक संबंध और मज़बूत करने में महत्वपूर्ण साबित होगी। नेपाल अकादमी के कुलपति गंगा प्रसाद उप्रेती ने कहा कि इससे नेपाल के लोगों को बहुत फायदा होगा।  पुस्ताकालय में किताबें छापने के लिए आधुनिक आफसेट प्रिंटिंग की सुविधा भी उपलब्ध है। इस लाइब्रेरी से न केवल भारत और नेपाल के बीच मैत्री संबंध और सुदृढ होंगे बल्कि इससे दोनो देशों के शिक्षाविदों और कलाकारों के बीच प्रगाढता भी बढेगी।  