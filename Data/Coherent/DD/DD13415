फ्रांस ने फ़ुटबॉल विश्व कप का खिताब जीत लिया है. रविवार को खेले गए खिताबी मुकाबले में फ्रांस ने क्रोएशिया को 4-2 से हराया. ये दूसरा मौका है जब फ्रांस ने खिताब अपने नाम किया है. इससे पहले फ्रांसिसी टीम ने 1998 में खिताब जीतने में सफलता पाई थी.  खेल के 18वें मिनट में फ्रांस की टीम को फ्री किक मिली जिस पर क्रोएशिया के खिलाड़ी मारियो मांज़ुकिच ने ओन गोल कर फ्रांस को 1-0 की बढ़त दिला दी. 10 मिनट बाद ही क्रोएशिया ने ज़बरदस्त वापसी की और पेरिसिच के गोल की मदद से मुकाबले को 1-1 से बराबर कर दिया. हालांकि थोड़ी देर बाद फ्रांस को पेनल्टी मिली जिस पर एंटोईन ग्रीज़मैन ने गोल करके फ्रांस को 2-1 से आगे कर दिया. फ्रांस की ओर से तीसरा गोल खेल के तीसरे हॉफ में पॉल पोग्बा ने किया. क्रोएशियाई डिफेंस पूरी तरह से बिख़रा हुआ नज़र आया और एंबापे ने शानदार तरीके से गोल कर फ्रांस की टीम को 4-1 से आगे कर दिया. बहरहाल खेल के 69वें मिनट में मारियो मांज़ुकिच गोल कर स्कोरलाइन को 4-2 कर दिया. इसके बाद मैच में कोई और गोल नहीं हो सका और फ्रांस ने दूसरी बार खिताब को अपने नाम कर लिया. 