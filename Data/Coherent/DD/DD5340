ईरान ने अमेरिका के उन आरोपों को सिरे से खारिज़ कर दिया जिसमें माइक पोम्पियो ने ईरान को  जिम्मेदार ठहराया था, राष्ट्रपति डोनाल्ड ट्रंप ने की सऊदी अरब के क्राउन प्रिंस को मदद की पेशकश, तो वहीं फ्रांस और ब्रिटेन ने की हमले की निंदा की है।     सऊदी अरब के तेल ठिकानों पर हमले के बाद अमेरिका और ईरान एक बार फिर से आमने-सामने आ गए हैं, जिसके चलते खाड़ी क्षेत्र में तनाव गहरा गया है. अमेरिकी विदेश मंत्री माइक पोम्पियो ने सऊदी अरब के तेल ठिकानों में ड्रोन हमले के लिए ईरान को जिम्मेदार ठहराया है। उन्होंने कहा, "हम सभी देशों से सार्वजनिक तौर पर और स्पष्ट रूप से ईरान के हमले की निंदा करने की अपील करते हैं। अमेरिका अपने सहयोगियों के साथ ऊर्जा आपूर्ति को सुचारू रूप से सुनिश्चित कराने के लिए काम करेगा। ईरान इस आक्रमण के लिए जिम्मेदार है। जबकि ईरान ने अमेरिका के दावे को सिरे से खारिज किया है. साथ ही ईरान ने अमेरिका पर बेहद तीखा पलटवार किया है। ईरान ने कहा है कि अमेरिका उसके खिलाफ जवाबी कार्रवाई के बहाने तलाश रहा है। ईरान के विदेश मंत्रालय के प्रवक्‍ता अब्‍बास मोसावी ने एक बयान में तेहरान में कहा कि ऐसे तर्कहीन और अनर्गल आरोपों का कोई अर्थ नहीं है। ईरान के विदेश मंत्री जवाद जरीफ ने ट्वीट में कहा "दबाव में विफल होने पर पोम्पियो एक धोखेबाज बनकर उभरे हैं। अमरीका और उसके सहयोगी यमन में फसे हुए हैं क्योंकि उन्हें गलतफहमी है कि हथियारों के बल पर उन्हें विजय प्राप्त होगी । ईरान पर आरोप लगाने से तबाही का अंत नहीं होगा। राष्ट्रपति डोनाल्ड ट्रम्प ने सऊदी अरब को अमेरिका की ओर से समर्थन देने का प्रस्ताव दिया है। सऊदी अरब की तेल कंपनियों पर हमले के बाद अमेरिकी राष्ट्रपति डोनाल्ड ट्रम्प ने कहा कि जरूरत पड़ने पर निर्धारित मात्रा में अमेरिकी स्ट्रीटिजक पेट्रोलियम  तेल की आपूर्ति करेगा। एक ट्वीट में ट्रप ने कहा टेक्सास और अन्य राज्यों में तेलपाइलानों के अनुमोदन के लिए सभी उपयुक्त एजेंसियों को सूचित कर दिया है। ब्रिटेन ने भी सऊदी अरब के तेल ठिकानों में ड्रोन हमलों की निंदा की। ब्रिटेन के विदेश मंत्री डॉमिनिक राब राब ने ट्विटर पर कहा यह क्षेत्रीय सुरक्षा को नुकसान पहुंचाने और वैश्विक तेल आपूर्ति को बाधित करने का गैरजिम्मेदार प्रयास था। ब्रिटेन इस कृत्य  निंदा करता है। फ्रांस के विदेश मंत्रालय ने भी हमलों की निंदा करते हुए ट्वीट किया और सऊदी अरब के साथ "पूर्ण एकजुटता" व्यक्त की। 