एक अमेरिकी थिंक टैंक 'प्यू रिसर्च सेंटर' के सर्वेक्षण के अनुसार, प्रधानमंत्री नरेंद्र मोदी का भारतीय राजनीति में जलवा अब भी बरकरार है।   सर्वे में बताया गया कि पीएम मोदी अब भी देश में सबसे लोकप्रिय हस्ती हैं। इस सर्वे में भारत के करीब 2,464 लोगों को शामिल किया गया था। इस साल 21 फरवरी से 10 मार्च के बीच किए गए सर्वेक्षण के अनुसार, 88 प्रतिशत के आंकड़े के साथ पीएम मोदी को, कांग्रेस उपाध्यक्ष राहुल गांधी 58 प्रतिशत , कांग्रेस अध्यक्ष सोनिया गांधी को  57 प्रतिशत जनसमर्थन मिला है। सर्वे में कहा गया कि अर्थव्यवस्था को बहुत अच्छा बताने वाले वयस्कों के आंकड़े में पिछले तीन साल में तीन गुनी वृद्धि हुई है। प्यू के अनुसार, दक्षिण भारतीय राज्यों में भी हर 10 में से नौ भारतीय नागरिक प्रधानमंत्री नरेंद्र मोदी के पक्ष में है। 