जापान में मूसलाधार बारिश से मरने वालों की संख्या बढ़कर हुई 122, अभी भी दर्जनों लोग लापता, धीरे-धीरे घट रहा है जलस्तर, पुलिस, सेना और बचाव दल  पीड़ितों की सहायता में जुटे...///  जापान में मूसलाधार बारिश और भूस्खलन से अब तक मरने वालों की संख्या बढ़कर 122 हो गयी है। इनके अलावा कुराशिकी शहर में दर्जनों लोग बाढ़ के पानी में फंसे हुए हैं और दर्जनों लापता हैं। बाढ़ का जलस्तर धीरे-धीरे घट रहा है। पुलिस, सेना और बचाव कर्मी बचे हुए लोगों को खोजने और पीड़ितों को सहायता देने में जुटे है। देश के पश्चिमी हिस्सों में बाढ़ का सबसे अधिक खतरा है और आपातकालीन सेवाओं, सैन्य कर्मियों तथा अन्य विभागों के कर्मचारी बाढ़ में फंसे लोगों को निकालने के लिए नौकाओं तथा हेलीकाप्टरों की मदद ले रहे हैं।....1983 के बाद जापान में आई सबसे विनाशकारी बाढ़ आपदा से निपटने के लिए जापानी प्रधानमंत्री शिन्जो आबे ने अपनी विदेशी यात्रा भी रद्द  कर दी है। 