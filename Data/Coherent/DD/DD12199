भारत की पुरुष तीरंदाजी कंपाउंड टीम को भी फाइनल मुकाबले में हार का सामना करना पड़ा. इसके साथ ही पुरुष टीम को भी सिल्वर मेडल से संतोष करना पड़ेगा.    भारत की महिला तीरंदाजों ने कंपाउंड टीम इवेंट (मुस्कान किरार, कुमारी मधुमिता, ज्योति सुरेखा वेनन्न) में सिल्वर मेडल हासिल किया है. फाइनल मुकाबले में भारतीय महिलाओं को दक्षिण कोरिया के हाथों शिकस्त झेलनी पड़ी. दक्षिण कोरिया ने भारत को 231-228 ( 59-57, 58-56, 58-58 , 58-55 ) अंकों से शिकस्त दी. भारत की झोली में 10वें दिन गिरा यह पहला पदक रहा. यह पहला मौका है जब कंपाउंड टीम इंवेंट में भारतीय महिलाओं को सिल्वर मेडल मिला है. 2014 इंचियोन एशियाई खेलों में तीरंदाजी के कंपाउंड में भारतीय महिलाओं ने ब्रॉन्ज मेडल जीता था. 