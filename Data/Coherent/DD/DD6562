27 साल बाद विश्व कप के सेमीफाइनल में पहुंचा इंग्लैंड, न्यूज़ीलैंड को दी 119 रन के बड़े अंतर से मात, लगातार तीन हार के बावजूद न्यूज़ीलैंड के अंतिम चार में शामिल होने की आस  इंग्लैंड ने न्यूज़ीलैंड को 119 रन से हराकर 27 साल बाद क्रिकेट विश्व कप के सेमीफाइनल में स्थान बना लिया है। बुधवार को खेले गए अपने अंतिम ग्रुप मुकाबले में इंग्लैंड ने बेयरस्टो के शतक की मदद से न्यूज़ीलैंड के सामने 306 रन का लक्ष्य रखा। जवाब में कीवी टीम 45 ओवर में 186 रन ही बना सकी। इंग्लैंड ने पिछली बार 1992 विश्व कप के सेमफाइनल में स्थान बनाया था।  विश्व कप के  सेमीफाइनल में पहुंचने के उद्देश्य न्यूज़ीलैंड के खिलाफ इंग्लैंड ने टॉस जीतकर पहले बल्लेबाज़ी चुनी। जॉनी बेयरस्टो और जेसन रॉय ने टीम को तेज शुरुआत दी। दोनो ने पहले विकेट के लिए 123 रन की साझेदारी निभाई। इसी बीच जेसन रॉय ने अपना अर्धशतक पूरा किया। वो 60 रन बनाकर नीशम की गेंद पर आउट हुए। दूसरे छेर पर बेयरस्टो ने रूट के साथ मिलकर रन बनाना जारी रखा और अपना लगातार दूसरा शतक पूरा किया।  रूट 24 रन बनाकर पवेलियन लौटे। बेयरस्टो की 106 रन की पारी का अंत मैच हेनरी ने उन्हे बोल्ड करके किया। जोस बटलर और बेन स्टोक्स बड़ी पारी नही खेल पाए और 11-11 रन बनाकर आउट हो गए। कप्तान इयॉन मॉर्गन ने रन बनाना जारी रखा और 40 गेंद पर 42 रन की पारी खेली। अंतिम के 2 ओवर में आदिल राशिद की तेज बल्लेबाजी की मदद से इंग्लैंड ने निर्धारित 50 ओवर में 8 विकेट पर 305 रन बनाए।    