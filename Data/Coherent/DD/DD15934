भारत ने जापान की वाको सिटी में 10वीं एशियाई एयरगन चैंपियनशिप के पहले दिन शानदार प्रदर्शन करते हुए 5 पदक जीते, लेकिन ओलंपिक कांस्य पदक विजेता गगन नारंग पोडियम पर जगह बनाने में नाकाम रहे.   रवि कुमार ने पुरुष 10 मीटर एयर राइफल में व्यक्तिगत कांस्य पदक जीता, जबकि अर्जुन बबुता ने इसी स्पर्धा के पुरुष जूनियर वर्ग में व्यक्तिगत रजत पदक अपने नाम किया. भारत ने तीनों एयर राइफल स्पर्धाओं में तीन टीम रजत पदक भी जीते. तीन स्पर्धाओं में भारत के सात निशानेबाज व्यक्तिगत स्पर्धाओं के फाइनल में जगह बनाने में सफल रहे. इसी रेंज पर 2020 तोक्यो ओलंपिक की निशानेबाजी प्रतियोगिता का आयोजन होना है. 