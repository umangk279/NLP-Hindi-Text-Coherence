यू.एस.ओपन के महिला एकल वर्ग में एलिस मार्टिन ने अंतिम 8 में बनाई जगह। वहीं सेरेना विलियम्स और विक्टोरिया भी पहुंची क्वार्टरफाइनल में। पुरूष युगल मुक़ाबले में भारत के रोहन बोपन्ना और डेनिस शापोवालोव की जोड़ी क्वार्टर फाइनल से बाहर।  अमेरिका की सेरेना विलियम्स ने यूएस ओपन के क्वार्टर फाइनल में प्रवेश कर लिया है।सेरेना ने चौथे दौर के मुक़ाबले में ग्रीस की मारिया सक्कारी को 6-3,6-7,6-3 से शिकस्त दी। वहीं एक अन्य मुक़ाबले में बुल्गारिया की स्वेताना पिरोनकोवा ने फ्रांस की एलाइज़ कॉर्नेट को 6-4,6-7,6-3 से हराकर क्वार्टर फाइनल में अपनी जगह बनाई। स्वेताना पिरोनकोवा अब अंतिम आठ में सेरेना विलियम्स से भिड़ेंगी। वहीं पुरूष वर्ग में ऑस्ट्रिया के डॉमनिक थीम ने क्वार्टर फाइनल के लिए प्रवेश किया। थीम ने कनाडा के फेलिक्स ऑगर एलियासेम को 7-6,6-1,6-1 से मात दी।  अमेरिका की दूसरी वरीयता प्राप्त सोफिया केनिन चौथे दौर से आगे नहीं बढ़ पाई। बेल्जियम की 16वीं वरीय एलिस मर्टेन्स ने उन्हें सीधे सेटों में 6-3, 6-3 से पराजित किया। इस तरह से केनिन का लगातार 2 ग्रैंडस्लैम खिताब जीतने का सपना भी टूट गया। केनिन ने इस साल ऑस्ट्रेलियाई ओपन का खिताब जीता था। वही विक्टोरिया अजारेंका ने चेक गणराज्य की 20वीं वरीयता प्राप्त कारोलिना मुचोवा को 5-7, 6-1, 6-4 से हराया। अजारेंका की यह लगातार 9वीं जीत है। उन्होंने इससे पहले वेस्टर्न एंड सदर्न ओपन में खिताब जीता था। 