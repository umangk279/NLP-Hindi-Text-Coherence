महाराष्ट्र सरकार ने राज्य की 180 तहसीलों को सूखाग्रस्त घोषित किया है. महाराष्ट्र में इस साल औसतन 77 फीसदी ही बारिश हुई है.  सूखे के मद्देनजर सरकार ने 8 योजनाओं को लागू करने का फैसला किया है, जिसमें किसानों के बिजली कनेक्शन नहीं काटे जाएंगे और किसानों से कर्ज की वसूली नहीं की जाएगी. इसके अलावा छात्रों को परीक्षा शुल्क में छूट देने की घोषणा की है. राज्य सरकार केंद्र को जल्द ही एक रिपोर्ट सौंपेगी, जिसके आधार पर केंद्र राज्य की मदद की घोषणा करेगा. 