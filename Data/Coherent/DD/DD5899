पूर्वी चीन में चक्रवात ‘लेकिमा’ से मरने वालों की संख्या बढ़ कर 28 हो गई है. चक्रवात ‘लेकिमा’ वेंलिंग शहर में शनिवार सुबह पहुंचा था. इस दौरान 187 किलोमीटर प्रति घंटे की रफ्तार से तेज हवाएं चलीं और कई मीटर ऊचीं लहरें उठीं.  राष्ट्रीय टेलीविजन ‘सीसीटीवी’ ने अपनी रिपोर्ट में कहा कि वेनझेऊ में भारी बारिश के बाद हुए भूस्खलन में 18 लोग मारे गए हैं. यह स्थान शंघाई से 400 किलोमीटर दक्षिण में स्थित है. झेजियांग प्रांतीय अधिकारियों ने बताया कि 20 लोग अब भी लापता हैं. चक्रवाती तूफान लेकिमा के कारण पूर्वी चीन के झेजियांग प्रांत में अग्निशामकों के दल ने कुल 160 फंसे हुए लोगों को बाहर निकाला है. सरकार द्वारा सुरक्षा कारणों से 700,000 लोगों को सुरक्षित स्थानों पर पहुंचाया गया है. अभी राहत एवं बचाव कार्य चल रहा है. 