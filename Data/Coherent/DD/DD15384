शारजाह में खेले गए दृष्टिबाधित क्रिकेट विश्वकप के फाइनल में भारत ने पाकिस्तान को 2 विकेट से हराकर विश्वकप 2018 की ट्रॉफी अपने नाम कर ली है।  इससे पहले बदार मुनीर के शानदार अर्ध शतक की बदौलत पाकिस्तान ने भारत के समक्ष 309 रन का लक्ष्य रखा था। भारत ने 13 जनवरी को खेले गए ग्रुप मैच में भी पाकिस्तान को 7 विकेट से हराया था। पाकिस्तान ने श्रीलंका को 156 रन से हराकर फाइनल में जगह बनाई थी जबकि भारत ने फाइनल में पहुंचने के लिए बांग्लादेश को 7 विकेट से हराया था। भारत इस पूरे सीरीज में अजेय रहा।   