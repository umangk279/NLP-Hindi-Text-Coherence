रणजी ट्राफी 2017-18 के लीग चरण में रवींद्र जडेजा,चेतेश्वर पुजारा, रविचंद्रन अश्विन और मुरली विजय विभिन्न टीमों से खेलेंगे   रणजी सत्र की शुरूआत सितारों की चमक के साथ होने जा रही है जिसमें भारत के नियमित खिलाड़ी रविचंद्रन अश्विन, रवींद्र जड़ेजा, चेतेश्वर पुजारा और मुरली विजय के पहले राउंड के मैचों में खेलने की उम्मीद है। यह रणजी सत्र छह अक्टूबर 2017 से शुरू होगा। सीजन का फाइनल 29 दिसंबर 2017 को खेला जाएगा। रणजी ट्राफी 2017-18 के लीग चरण में रवींद्र जडेजा,चेतेश्वर पुजारा, रविचंद्रन अश्विन और मुरली विजय विभिन्न टीमों से खेलेंगे। रवींद्र जडेजा और चेतेश्वर पुजारा को सौराष्ट्र की टीम में शामिल किया गया है, जबकि रविचंद्रन अश्विन और मुरली विजय तमिलनाडु के लिए खेलेंगे।   हालांकि, अश्विन और जडेजा की उपलब्धता ऑस्ट्रेलिया के खिलाफ सात अक्टूबर से तीन मैचों की टी -20 श्रृंखला में टीम के चयन पर निर्भर है। अश्विन और जडेजा इस समय भारत की सीमित ओवर की टीमों से बाहर हैं जबकि पुजारा और विजय पर टेस्ट फार्मेट का ठप्पा लग चुका है। पुजारा के नॉटिंघमशायर के साथ अपनी काउंटी प्रतिबद्धताओं को खत्म करने के बाद महीने के अंत तक टीम में शामिल होने की संभावना है।  अश्विन और विजय ने अपनी उपलब्धता के बारे में तमिलनाडु क्रिकेट संघ को सूचित कर दिया है जबकि जडेजा और पुजारा को हरियाणा के खिलाफ छह अक्टूबर से लाहिली में होने वाले मैच के लिए 15 सदस्यीय सौराष्ट्र टीम में शामिल किया गया है।  अश्विन और जडेजा की उपलब्धता सात अक्टूबर से ऑस्ट्रेलिया के खिलाफ होने वाली तीन ट्वंटी 20 मैचों की सीरीज के लिए उनके चयन पर निर्भर करेगी। दोनों खिलाड़ियों को ऑस्ट्रेलिया और श्रीलंका के खिलाफ एकदिवसीय सीरीज से बाहर रखा गया है। जडेजा चोटिल अक्षर पटेल की जगह ऑस्ट्रेलिया के खिलाफ पहले तीन वनडे में टीम में वापिस बुलाये गए थे लेकिन उन्हें एक भी मैच खेलने का मौका नहीं मिला और फिर शेष दो वनडे के लिए घोषित भारतीय टीम से उन्हें बाहर कर दिया गया है। जडेजा ने श्रीलंका के खिलाफ टेस्ट सीरीज के दौरान अपना आखिरी मैच खेला था, जबकि मार्च में बॉर्डर-गावस्कर ट्राफी के दौरान कलाई की चोट की सर्जरी के कारण बाहर थे। विजय ने तमिलनाडु प्रीमियर लीग में खराब प्रदर्शन किया था। इससे पहले वह दलीप ट्रॉफी में भारत ग्रीन के लिए खेले थे और उन्होंने पांच विकेट हासिल किए थे और सिर्फ 17 रन बनाये थे। 