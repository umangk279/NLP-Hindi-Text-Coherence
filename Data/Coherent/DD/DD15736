कुलभूषण जाधव की मां और पत्नी 25 दिसंबर पाकिस्तान की यात्रा करेंगी. जासूसी के आरोप में जेल में बंद भारतीय नागरिक कुलभूषण जाधव से मुलाक़ात करेंगी.  पाकिस्तान के विदेश मंत्रालय के परिसर में होने वाली बैठक में भारतीय उप उच्चायुक्त के साथ साथ राजनयिक भी मौजूद रहेंगे. पाकिस्तान ने 20 दिसंबर को जाधव की पत्नी और उनकी मां के लिए वीजा जारी किया था. पाकिस्तान ने इस बात पर भी सहमति जताई थी कि इस्लामाबाद में भारतीय उच्चायोग का एक राजनयिक उनके साथ होगा. 47 वर्षीय जाधव को पाक सैन्य कोर्ट ने जासूसी के आरोप में फांसी की सजा सुनाई थी. हालांकि इस फैसले के खिलाफ भारत ने हेग के अंतरराष्ट्रीय न्याय अदालत में अपील की थी. जिसने पाक कोर्ट के फैसले पर रोक लगा दी थी. 