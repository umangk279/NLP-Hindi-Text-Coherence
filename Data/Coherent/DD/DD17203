निर्मला सीतारमण ने देश की पहली महिला रक्षा मंत्री का पदभार संभाला। निर्मला सीतारमण ने देश की रक्षा तैयारियों को और आगे ले जाने को लेकर जताई प्रतिबद्धता।    नव नियुक्त रक्षा मंत्री निर्मला सीतारमण ने आज रक्षा मंत्रालय का कार्यभार संभाल लिया। उन्हें अरूण जेटली के स्थान पर रक्षा मंत्री बनाया गया है जो वित्त मंत्रालय के साथ साथ रक्षा मंत्रालय का भी काम देख रहे थे। निर्मला सीतारमण देश की पहली महिला रक्षा मंत्री बनी है।  मोदी सरकार के लगभग सभी नये मंत्रियों ने अपने अपने कार्यभार संभाल लिये हैं लेकिन जेटली के रक्षा मंत्री के तौर पर रविवार को ही जापान यात्रा पर जाने के कारण सीतारमण रक्षा मंत्रालय का कार्यभार नहीं संभाल सकी थीं। अब जेटली के जापान से लौटने के बाद आज सीतारमण ने अपना कार्यभार संभाला।   