जम्‍मू-कश्‍मीर में पंचायत चुनाव के छठे चरण के लिए शनिवार को मतदान हुआ. मतदान दोपहर 2 बजे तक चला. इस चरण में जम्‍मू और कश्‍मीर मंडलों के 18 जिलों में 37 प्रखंडों में वोटिंग हुई.  इनमें जम्‍मू क्षेत्र के नौ जिलों के 21 और कश्‍मीर के नौ जिलों के 16 प्रखंड शामिल हैं. राज्‍य में पंचायती चुनाव के छठे चरण में 406 सरपंच और 2,277 पंच हलकों के लिए 7,156 उम्‍मीदवार मैदान में है. 111 सरपंचों और 1,048 पंचों को प‍हले ही निर्विरोध चुन लिया गया है. 