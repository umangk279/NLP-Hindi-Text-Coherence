प्रधानमंत्री नरेंद्र मोदी ने आज कर्नाटक के श्रवण-बेलगोला में भगवान बाहुबली के महा मस्तका-भिषेक उत्सव में हिस्सा लिया।  श्रवण-बेलगोला में बाहुबली की विशाल प्रतिमा का निर्माण 10वीं सदी में साल 981 में हुआ था। इसे कर्नाटक के गंग वंश शासन के सेनापति चामुंडराय ने बनवाया था। उस समय से ही हर 12 वर्ष पर यहां महा मस्तका-भिषेक का आयोजन होता आ रहा है। भगवान बाहुबली के महा मस्तका-भिषेक के मौक़े पर प्रधानमंत्री मोदी श्रावण-बेलगोला पहुंचे। भगवान बाहुबली के महा मस्तकाभिषेक के मौक़े पर हमेशा सामाजिक हित के कार्यों की शुरुआत होती रही है। ऐसे में इस बार भी प्रधानमंत्री ने भगवान के पास मौजूद सीढ़ियों को बनवाया गया है। साथ ही एक अस्पताल का भी लोकार्पण किया गया। प्रधानमंत्री ने कहा कि हमारे समाज की ताकत यह है कि हम हमेशा समय के हिसाब से बदले हैं। प्रधानमंत्री ने भगवान बाहुबली के व्यक्तिव को याद किया और कहा कि वे सामाज के लिए प्रेरणाश्रोत थे। प्रधानमंत्री ने इस महा मस्तकाभिषेक के मौक़े को. संस्कृतियों के संगम और परंपराओं के महाकुंभ जैसा बताया। प्रधानमंत्री ने कहा कि सामाजिक बदलाव सभी की जिम्मेदारी है और इसी लेकर सरकार काम कर रही है। पीएम ने आयुष्मान भारत योजना का भी जिक्र किया।   