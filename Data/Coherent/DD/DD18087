पांच लोगों के मारे जाने समेत 14 लोगों के गंभीर रूप से जख्मी होने की पुष्टि हुई है।  चीन के उत्तर-पूर्वी जिलिन प्रांत में एक अस्प्ताल के नजदीक गैस पाइपलाइन में विस्फोट हो जाने से पांच लोगों की मौत हो गयी और 89 अन्य घायल हो गये। अधिकारियों ने आज बताया कि सोंग्युआन शहर में यह दुर्घटना कल उस समय हुयी, जब कर्मचारी गैस पाइपलाइन के रिसाव वाले स्थान पर मरम्मत कर रहे थे। सरकारी समाचार एजेंसी शिन्हुआ के अनुसार विस्फोट से अस्पताल के मरीज और कर्मचारी प्रभावित हुये हैं। अभी तक इस विस्फोट में पांच लोगों के मारे जाने समेत 14 लोगों के गंभीर रूप से जख्मी होने की पुष्टि हुई है। रिपोर्ट में कहा गया है कि बचाव कार्य जारी है और दुर्घटना के कारणों की जांच की जा रही है। 