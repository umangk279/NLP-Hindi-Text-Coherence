छत्तीसगढ़ में चुनावी पारा चढ़ता जा रहा है. 12 और 20 नवंबर को चुनाव की तारीख के एलान के बाद सभी पार्टियों के नेता जनता को अपने पक्ष में करने की जोर-आजमाइश में लग गए हैं. इसी कड़ी में बीजेपी अध्यक्ष अमित शाह ने शुक्रवार को छत्तीसगढ़ में दो जगह चुनावी जनसभा को संबोधित किया.  छत्तीसगढ़ में 2003 से बीजेपी सत्ता में है और डॉ रमन सिंह यहां 15 साल से राज्य के मुख्यमंत्री हैं. कांग्रेस से अलग होकर 'छत्तीसगढ़ जनता कांग्रेस' के संस्थापक अजीत जोगी बसपा के साथ मिलकर बीजेपी को टक्कर देने की कोशिश कर रहे हैं. कांग्रेस का किसी क्षेत्रीय पार्टी से गठबंधन नहीं हुआ है. यहां दो चरणों में चुनाव होना है. 