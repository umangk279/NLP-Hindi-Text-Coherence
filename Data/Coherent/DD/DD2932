भाजपा अध्यक्ष जेपी नड्डा ने संगठन में फेरबदल किए हैं। विष्णु दत्त शर्मा अब मध्यप्रदेश की कमान संभालेंगे, तो सिक्किम में दल बहादुर चौहान और केरल में के. सुरेंद्रन को राज्य भाजपा अध्यक्ष नियुक्त किया गया है।  भाजपा ने कई राज्यों के प्रदेश अध्यक्षों में फेरबदल किया है। इसमें मध्यप्रदेश केरल और सिक्किम शामिल हैं। अब मध्यप्रदेश की कमान  राकेश सिंह की जगह विष्णु दत्त शर्मा के हाथ में होगी.. जो खजुराहो से सांसद हैं और वर्तमान में वे भाजपा के प्रदेश महामंत्री हैं। सिक्किम में दल बहादुर चौहान को राज्य की कमान दी गई है। इसी तरह केरल में के सुरेंद्रन भाजपा अध्यक्ष नियुक्त किए गए हैं। 