सूची में दिल्ली, पंजाब, उत्तर प्रदेश और मध्य प्रदेश के प्रत्याशियों के नाम, दिल्ली की 4 लोकसभा सीटों के लिए उम्मीदवारों के नाम घोषित  भारतीय जनता पार्टी ने दिल्ली, पंजाब, उत्तर प्रदेश और मध्य प्रदेश के लिए लोकसभा की 7 सीटों के लिए अपने उम्मीदवारों की घोषणा कर दी है। इस सूची में दिल्ली की चार लोकसभा सीटों के लिए उम्मीदवारों के नाम घोषित किए हैं। दिल्ली की चांदनी चौक सीट से डॉक्टर हर्ष वर्धन को मैदान में उतारा है। पार्टी ने उत्तर-पूर्वी दिल्ली से वर्तमान सांसद मनोज तिवारी पर भरोसा जताया है। उत्तर प्रदेश की घोसी सीट से हरि नारायण राजभर को प्रत्याशी बनाया गया है और पंजाब की अमृतसर सीट से भाजपा ने हरदीप पुरी को मैदान में उतारा है। मध्य प्रदेश की इंदौर सीट से शंकर लालवानी मैदान में हैं। उधर कांग्रेस  पार्टी ने हरियाणा की पांच सीटों के लिए अपने उम्मीदवारों के नामों की घोषणा कर दी है। पार्टी ने सोनीपत से भूपेन्द्र सिंह हुड्डा को टिकट दिया है। कुरुक्षेत्र से निर्मल सिंह , हिसार से भाव्या बिश्नोई करनाल से कुलदीप शर्मा और अवतार सिंह भडाना को ललित नगर के बजाय फरीदाबाद से पार्टी ने अपना उम्मीदवार घोषित किया है। कांग्रेस लोकसभा चुनाव के लिए अबतक 413 उम्मीदवारों की घोषणा कर चुकी है। 