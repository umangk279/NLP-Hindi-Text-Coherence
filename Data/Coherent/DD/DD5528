उत्तरी बहामास को तबाह करने के बाद डोरियन तूफान ने अमेरिका के कैरोलिना राज्यों में दस्तक दी. उत्तरी और दक्षिणी कैरोलिना में लोगों को श्रेणी-2 के तूफान का सामना करना पड़ा.  अमेरिकी मौसम विभाग ने चेतावनी दी है कि कैरोलिना तट पर खतरनाक तूफान देखा जा सकता है और छह से बारह इंच बारिश होने की संभावना है. तूफान डोरियन के कारण बहमास में अब तक 30 लोगों की मौत हो चुकी है और हजारों लोग बेघर हो चुके है. बहामास द्वीप में राहत और बचाव कार्य जारी है. इसके अलावा यूएस कोस्ट गॉर्ड और ब्रिटिश रॉयल नेवी तेजी से राहत एवं बचाव कार्य में जुटे हुए हैं. 