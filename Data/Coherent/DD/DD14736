उत्तर प्रदेश में हुए राज्यसभा चुनाव में भारतीय जनता पार्टी को बड़ी जीत मिली है। पार्टी के सभी 9 उम्मीदवार चुनाव जीत गये हैं।   इस चुनाव में सपा-बसपा गठबंधन बुरी तरह से नाकाम रहा है। राज्य में राज्यसभा की कुल 10 सीटों के लिए शुक्रवार को मतदान हुआ था। देर रात तक आये परिणामों के अनुसार भाजपा को 9 सीटों पर जीत मिली, जबकि समाजवादी पार्टी 1 सीट पर विजयी रही है। भाजपा के जिन आठ उम्मीदवारों ने आसानी से जीत दर्ज की उनमें केंद्रीय वित्त मंत्री अरुण जेटली, अशोक बाजपेयी, कांता करदम, हरनाथ सिंह यादव, अनिल जैन, सकलदीप राजभर, विजय पाल सिंह तोमर, जीवीएल नरसिम्हा राव शामिल हैं. नौवें निर्दलीय प्रत्याशी अनिल अग्रवाल जो भाजपा के समर्थन से चुनावी मैदान में थे, उन्होंने भी जीत दर्ज की है. दूसरी ओर विपक्षी पार्टी सपा की उम्मीदवार जया बच्चन ने भी जीत दर्ज की है. राज्य के मुख्यमंत्री योगी आदित्यनाथ ने इसे पार्टी की बड़ी जीत बताया है। विभिन्न राज्यों में राज्यसभा की 59 सीटों आये परिणामों में से भाजपा के खाते में 28 सीटें आईं हैं। वहीं कांग्रेस को 10 सीटें मिलीं हैं। टीएमसी को 4, टीआरएस को 3, बीजेडी, आरजेडी और जदयू को दो-दो सीटें वहीं सपा, वाईएसआर कांग्रेस, शिव सेना, एनसीपी और एलडीएफ के खाते में एक-एक सीट आई है। छत्तीसगढ में भाजपा की सरोज पांडे राज्यसभा चुनाव जीत गयी हैं। उनका मुकाबला कांग्रेस के लेखराम साहू से था। जीत के बाद रायपुर में जश्न का माहौल है। झारखंड में राज्य सभा चुनाव परिणाम के बाद वहां महागठबंधन का प्रयोग सफल हुआ। राज्य की दो राज्य सभा सीटों के चुनाव में बीजेपी विपक्षी एकता में सेंध लगाने में विफल रही। राज्य की  शुक्रवार को देर शाम तक चली भाजपा संसदीय पार्टी की बैठक को पीएम मोदी और बीजेपी अध्यक्ष ने संबोधित किया और सांसदों को सोशल मीडिया पर सक्रिय रहने की नसीहत दी। बैठक में बूथ मैनेजमैंट पर चर्चा हुई 