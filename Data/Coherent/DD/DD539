केंद्रीय गृह सचिव ने राज्यों और केंद्र शासित प्रदेशों के मुख्य सचिवों को लिखा खत , कहा अनलॉक के दौरान किसी राज्य के भीतर तथा एक राज्य से दूसरे राज्य में व्यक्तियों और सामान के आवागमन पर कोई पाबंदी नहीं। राज्यों से भी यही व्यवस्था सुनिश्चित करने को कहा।      केंद्रीय गृहसचिव ने सभी राज्‍यों के मुख्‍य सचिवों को पत्र लिखा है औऱ साफ किया है कि राज्‍यों के बीच और किसी राज्‍य के भीतर लोगों और सामान के परिवहन पर कोई प्रतिबंध नहीं है। अनलॉक तीन के दिशा-निर्देशों का उल्‍लेख करते हुए कहा गया है कि पडोसी देशों के साथ हुए सीमापार करने के समझौते के तहत लोगों और सामान के आने जाने के लिए किसी प्रकार के ई-परमिट अथवा अलग से किसी स्‍वीकृति की ज़रूरत नहीं है। पत्र में कहा गया है कि कुछ राज्‍यों अथवा जिलों में स्‍थानीय तौर पर आवागमन पर कुछ रोक लगाई गई है, जिससे राज्‍यों के बीच सामान और सुविधाओं के परिवहन में समस्‍या आ रही है। साथ ही इससे आर्थिक गतिविधियों और रोजगार के अवसरों पर भी विपरीत असर पड़ रहा है। पत्र में यह सुनिश्चित करने को कहा है कि इस प्रकार के प्रतिबंध न लगाए जाएं। 