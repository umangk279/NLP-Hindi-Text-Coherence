पंजाब में गुरुदासपुर जिले की बटाला में एक पटाखा कारखाने में विस्फोट, 19 लोगों की मौत, कई घायल, राहत और बचाव कार्य जारी, कई लोगों के फंसे होने की आशंका.  पंजाब में गुरदासपुर जिले के बटाला में बुधवार को एक पटाखा फैक्टरी में विस्फोट होने से 19 लोगों की मौत हो गई। पंजाब पुलिस ने बताया कि मलबे में अनेक लोगों के फंसे होने की आशंका है और राहत अभियान जारी है। पंजाब के मुख्यमंत्री अमरिंदर सिंह ने घटना में लोगों की मौत पर शोक व्यक्त करते हुए कहा कि राहत अभियान जारी है। जिला उपायुक्त और वरिष्ठ पुलिस अधीक्षक राहत अभियान का नेतृत्व कर रहे हैं।’’ गुरदासपुर से सांसद सनी देओल ने भी घटना पर दुख व्यक्त किया है। देओल ने अपने ट्वीट में कहा, ‘‘बटाला में फैक्टरी में विस्फोट की खबर सुनकर दुख पहुंचा है। एनडीआरएफ और जिला प्रशासन की टीम राहत अभियान के लिए पहुंच गई हैं।’’ राहत अभियान में राष्ट्रीय आपदा मोचन बल (एनडीआरएफ) और राज्य आपदा मोचन बल (एसडीआरएफ) की टीम लगाई गई हैं। जिला प्रशासन और पुलिस के वरिष्ठ अधिकारी मौके पर मौजूद हैं। 