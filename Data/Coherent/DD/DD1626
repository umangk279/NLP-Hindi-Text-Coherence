केन्‍द्र ने राजस्‍थान, पंजाब, गुजरात और मध्‍य प्रदेश में टिड्डियों के प्रकोप रोकने के लिए अभियान शुरू किया।  पश्चिम और उत्‍तर-पश्चिम भारत के बडे़ हिस्‍से में टिड्डियों के प्रकोप के बीच कृषि और किसान कल्‍याण विभाग ने राजस्‍थान, पंजाब, गुजरात और मध्‍य प्रदेश में टिड्डी रोकथाम अभियान तेज़ कर दिया है। कल राजस्‍थान के बाड़मेर, जोधपुर, नागौर, बीकानेर, गंगानगर, हनुमानगढ़, सीकर और मध्‍य प्रदेश के सतना, ग्‍वालियर, सीधी, राजगढ़, बैतूल, देवास और अगर मालवा जिलों में टिड्डियों‍ के झुंड सक्रिय दिखे। प्रभावित राज्‍यों में जिला प्रशासन और कृषि निगरानी इकाइयों ने दो सौ क्षे‍त्रीय टिड्डी निरोधक कार्यालय खोले हैं। इन कार्यालयों में तालमेल के साथ सर्वेक्षण और नियंत्रण अभियान भी चलाया जा रहा है। 