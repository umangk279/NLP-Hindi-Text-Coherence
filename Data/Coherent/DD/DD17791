प्रधानमंत्री नरेन्द्र मोदी ने तमिलनाडु को कई विकास और सामाजिक योजनाओं की सौगात दी. जहां राज्य के मछुआरो को सस्ती नावों का तोहफा मिला तो अयोध्या से रामेश्वरम तक एक नई एक्सप्रेस ट्रेन को प्रधानमंत्री ने हरी झंड़ी दिखाई. पीएम मोदी ने जयललिता को भी याद किया। राष्ट्रीय राजमार्ग 87 पर 9.5 किमी लिंक रोड को भी राष्ट्र को किया समर्पित.    डॉक्टर ए पी जे अब्दुल कलाम के स्मारक के उदघाटन के मौके पर रामेश्वरम पहुंचे प्रधानमंत्री नरेन्द्र मोदी ने तमिलनाडु के लिए कई विकास कार्यक्रमों और लोगों के कल्याण कार्यक्रमों की शुरुआत की। पीएम मोदी ने 'नीली क्रांति ' योजना के तहत लाभार्थियों को नौकाएं देने के मंजूरी पत्र भी वितरित किए।  इससे मछुआरों के लिए मछली पकड़ना आसान और किफायती हो जाएगा। 