संजय सिंह ने कांग्रेस और राज्यसभा की सदस्यता से इस्तीफा दिया, भाजपा में होंगे शामिल.   कांग्रेस नेता संजय सिंह ने मंगलवार को कहा कि उन्होंने राज्यसभा और पार्टी की सदस्यता से इस्तीफा दे दिया है तथा वह बुधवार को भाजपा में शामिल होंगे। अमेठी राजघराने से ताल्लुक रखने वाले सिंह ने संवाददाताओं से कहा, ‘‘आज के समय में देश प्रधानमंत्री नरेंद्र मोदी के साथ है। अगर देश उनके साथ है तो मैं भी उनके साथ हूं।’’ संजय सिंह ने कहा कि वह कांग्रेस और राज्यसभा की सदस्यता से इस्तीफा दे चुके हैं और कल भाजपा में शामिल होंगे। सिंह असम से कांग्रेस के पार्टी के राज्यसभा सदस्य थे। वह इस लोकसभा चुनाव में उत्तर प्रदेश की सुल्तानपुर लोकसभा सीट से चुनाव लड़े थे, हालांकि उन्हें हार का सामना करना पड़ा था। 