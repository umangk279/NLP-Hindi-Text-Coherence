स्लोवाकिया के राष्ट्रपति चुनाव में जुजाना कापुतोवा को शानदार सफलता मिली है. कापुतोवा देश की पहली महिला राष्ट्रपति होंगी.  अभी तक हुई मतगणना में कापुतोवा को 58 फीसदी से अधिक मत मिले हैं, जबकि उनके विरोधी मारोस सेफकोविस को तकरीबन 42 फीसदी वोट मिले हैं. ऐसे में रुझानों को देख स्पष्ट हो चला है कि स्लोवाकिया की अगली राष्ट्रपति कापुतोवा ही होंगी. 45 वर्षीय कापुतोवा पेशे से वकील हैं और इन्हें यूरोपियन यूनियन का बड़ा समर्थक भी माना जाता है. शुरुआती परिणाम आने के बाद कापुतोवा ने कहा था कि चिंता की कोई बात नहीं, सब ठीक होगा. सत्तारूढ़ दल के उम्मीदवार 52 वर्षीय सेफकोविक ने संवाददाताओं को बताया कि उन्होंने कापुतोवा को फोन कर जीत की बधाई दी है. 