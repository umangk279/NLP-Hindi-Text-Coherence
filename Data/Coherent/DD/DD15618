अमेरिका से पाक को मिलने बाली वित्तीय मदद को बंद करने के अमेरिकी राष्ट्रपति के ऐलान के बाद अब अमेरिका ने इस पर अमल करना भी शुरू कर दिया है।   नय़े साल की शुरूआत से आतंक के मसले पर पाकिस्तान की सच्चाई को दुनियां के सामने लाने की अमेरिकी कोशिश लगातार जारी है और पाकिस्तान बेहद रक्षात्मक मुद्रा में आ गया है। अमेरिका से पाक को मिलने बाली वित्तीय मदद को बंद करने के अमेरिकी राष्ट्रपति के ऐलान के बाद अब अमेरिका ने इस पर अमल करना भी शुरू कर दिया है।  डोनाल्ड ट्रंप की आंतकवाद के मुद्दे पर पाकिस्तान को फटकार के बाद अमेरिका ने एक बार फिर साफ कर दिया है कि  जब तक पाकिस्तान आतंकवाद के मसले पर कड़ी कार्रवाई नहीं करता तब तक उसे  आर्थिक मदद नहीं मिलेगी ।संयुक्त राष्ट्रसंघ में अमेरिका राजदूत निकी हेले ने कहा कि पाकिस्तान लगातार चरमपंथियों को अपनी जमीन पर शरण देता रहता है और अमरीका के साथ 'डबल गेम' खेलता है। अब अमेरिका का ट्रंप प्रशासन पाकिस्तान का यह रवैया बर्दाश्त नहीं करेगा। आतंकवाद के खिलाफ लड़ाई में अमेरिका को पाकिस्तान का पूरा समर्थन चाहिए भारत ने भी कहा है कि पाकिस्तान हमेशा से आतंकवाद की राजनीति करता रहा है और अब दुनिया भारत की बात मान रही है जो हिन्दुस्तान दशको से कहता रहा है।  गौरतलब है कि नये साल के अपने पहले ट्वीट में अमेरिकी राष्ट्रपति डौनाल्ड ट्रंप ने आंतकवाद के मुद्दे पर अमेरिका को मूर्ख बनाने के मसले पर जमकर लताड़ लगाई थी और कहा था कि बीते 15 सालो में 33 अरब ड़ालर की मदद के नाम पर पाकिस्तान ने अमेरिकी नेताओं को बेवकूफ बनाया है। इस ट्वीट के बाद से अमेरिका ने पाक के खिलाफ बेहद सख्त रवैया अपनाया हुआ है। इस बीच पाकिस्तान पूरी तरह बचाव की मुद्रा में आ गया है और उसके हुक्मरान लगातार अमेरिकी वित्तीय मदद के ऑडिट की बात कह रहे है।  अमेरिका के इतने सख्त रवैये के बाद पाकिस्तान में भी एक तबके में विरोध के सुर उठने लगे है। हालांकि उम्मीद के मुताबिक चीन ने भी पाकिस्तान के समर्थन में बयान दिया है । वैसे पाकिस्तान के लिये बिना अमेरिकी वित्तीय मदद के काम कर पाना बेहद मुश्किल होगा क्योकि पाकिस्तान की पूरी अर्थव्यवस्था बेहद खराब स्थिति में है और उसे अपने खर्चो के लिये इस प्रकार की वित्तीय़ मदद की जरूरत होती है।  