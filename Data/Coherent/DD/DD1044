प्रधानमंत्री नरेन्द्र मोदी ने जल जीवन मिशन की शुरुआत लाल किले की प्राचीर से 15 अगस्त 2019 को की थी। मिशन का लक्ष्य रखा गया था साल 2024 तक देश के सभी ग्रामीण परिवार तक नल के जरिए शुद्ध पेयजल पहुंचना। केंद्र सरकार के साथ मिलकर सभी राज्यों ने इस मिशन को सफल बनाने की ठानी। आंकड़ों पर गौर करें तो अधिकांश राज्य इस मिशन को साल 2024, से पहले पूरा करने में जुटे हैं।  15अगस्त 2019 को लाल किले की प्राचीर से प्रधानमंत्री नरेन्द्र मोदी ने एक और योजना की आधारशिला रखी। नाम दिया गया था जल जीवन मिशन। मिशन का लक्ष्य रखा गया था साल 2024 तक देश के सभी ग्रामीण परिवारों तक नल के जरिए शुद्ध पेयजल की आपूर्ति सुनिश्चित करना। 2019 के शुरुआती 7 महीने में ही इस मिशन के जरिए 84.83 लाख ग्रामीणों को नल के माध्यम से जल पहुंचाया गया। आंकड़ों पर तस्दीक करें तो साल 2020-21 के अनलॉक 1 में 45 लाख ग्रामीणों तक नल के माध्यम से जल पहुंचाने की प्रक्रिया पूरी हुई। मतलब अनलॉक 1 में रोजाना एक लाख परिवारों तक नल के माध्यम से जल पहुंचाने का कार्य सम्पन्न हुआ। मिशन के शुरुआती दौर में ही राज्यों ने नल के जरिए जल की मांग की थी। आंकड़ों पर गौर करें तो देश में करीब 19.04 करोड़ ग्रामीण परिवार हैं, जिसमे से 3.23 करोड़ परिवार को पहले ही नल के जरिए जल पहुंचाया गया था, शेष बचे 15.81 करोड़ परिवारों तक इस मिशन को पहुंचना था। मतलब एक निश्चित समय अवधि तक इस योजना को पूरा करने का लक्ष्य रखा गया था, मतलब सालाना 3.2 करोड़ परिवार। इसका सीधा अर्थ है कि रोजाना करीब 88 हजार घरों तक इस योजना को पहुंचाना था, इस लक्ष्य को हासिल करने के लिए केंद्रशासित प्रदेश के अलावा बिहार तेलंगाना महाराष्ट्र और मध्यप्रदेश राज्यों ने शानदार काम किया है।  साल 2020-21 की बात करें तो इस मिशन को पूरा करने के लिए 23,500 करोड़ रुपए की राशि आवंटित की गई। वर्तमान में 8000 करोड़ रुपए की केंद्रीय राशि इस योजना के लिए उपलब्ध है। इसके अलावा 15वें वित्तीय आयोग की तरफ से साल 2020-21 के लिए 50 फीसद  राशि ग्रामीण कार्यों के लिए दिए गए। मतलब 30,375 करोड़ रुपए की राशि पानी की उपलब्धता और स्वच्छता के लिए जारी किए, कुल जारी राशि का 50 फीसद 15 जुलाई तक आवंटित कर दिया गया है।  प्रधानमंत्री के साल 2024 के लक्ष्य को पूरा करने में राज्यों में भी होड़ लगी हुई है। अधिकांश राज्य योजना को 2024 से पहले अमलीजामा पहुंचाने में जुटे हैं।  धीरज कुमार की रिपोर्ट, डीडी न्यूज 