संसद के दोनों सदनों, लोकसभा और राज्यसभा के सचिवालय में सोमवार से कामकाज शुरू हो गया है।   लोकसभा सचिवालय ने संयुक्‍त सचिव और उससे ऊपर रैंक के सभी अधिकारियों से कहा है कि वे कार्यालय आयें, जबकि अन्‍य कर्मचारियों से बारी-बारी से कार्यालय आने को कहा गया है। राज्‍यसभा सचिवालय ने भी इसी तरह का आदेश जारी किया है। सचिवालय स्‍टाफ से कहा गया है कि वे काम के समय सुरक्षित दूरी बनाये रखने के मानदंड का पालन करें। 