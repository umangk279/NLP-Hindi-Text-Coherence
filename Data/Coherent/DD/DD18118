हिमाचल प्रदेश के मुख्यमंत्री, उनकी पत्नी और बेटे को दिल्ली उच्चन्यायालय ने बड़ा झटका दिया है। अदालत ने उनके खिलाफ मनी लॉन्ड्रिंग का मामला रद्द करने से इनकार किया है।  हिमाचल प्रदेश के मुख्यमंत्री, उनकी पत्नी और बेटे को दिल्ली उच्चन्यायालय ने बड़ा झटका दिया है। अदालत ने उनके खिलाफ मनी लॉन्ड्रिंग का मामला रद्द करने से इनकार किया है। दिल्ली उच्च न्यायालय ने आज हिमाचल प्रदेश के मुख्यमंत्री वीरभद्र सिंह और उनकी पत्नी की मनी लॉन्ड्रिंग के मामले मे ईडी की एफआईआर को रद्द करने की याचिका को खारिज कर दिया है। सीबीआई की सितंबर 2015 मे दर्ज की गई एफआईआर पर ही बाद मे ईडी ने एफआईआर दर्ज कर ली थी। प्रवर्तन निदेशालय (ईडी) ने इससे पहले मनी लॉन्ड्रिंग के मामले में वीरभद्र, उनकी पत्नी प्रतिभा सिंह और पुत्र विक्रमादित्य को पूछताछ के लिए तलब किया था। ईडी ने सीबीआई की ओर से आपराधिक शिकायत दर्ज कराए जाने के बाद संज्ञान लेते हुए सितंबर 2015 को मुख्यमंत्री और अन्य के खिलाफ दर्ज धन शोधन की रोकथाम कानून के तहत मामला दर्ज किया था। 