प्रधानमंत्री नरेंद्र मोदी ने 'मन की बात' कार्यक्रम के 48वें संस्करण में देशवासियों के साथ अपने विचार साझा करते हुए कहा कि सवा सौ करोड़ भारतीय 'पराक्रम पर्व' का जश्न मना रहे हैं। प्रधानमंत्री ने कहा- ऐसे आयोजन हमारे युवाओं को सशस्त्र बलों की गौरवपूर्ण परंपराओं का स्मरण कराते हैं। साथ ही पीएम मोदी ने कहा, देश में शांति के माहौल और प्रगति में बाधा डालने वालों को हमारे सैनिक मुंहतोड़ जवाब देंगे।  प्रधानमंत्री नरेन्द्र मोदी आज मन की बात कार्यक्रम के जरिये देशवासियों से अपने विचार-साझा किये। मन की बात कार्यक्रम के 48वें संस्करण में पीएम मोदी ने भारतीय सशस्त्र बलों के समृद्ध इतिहास और बहादुरी का जिक्र किया। गांधी जयंती से पहले पीएम ने देशवासियों के साथ गांधी जी की शिक्षाओं के अहम पहलुओं को साझा किया। इसके साथ ही पीएम ने देशवासियों के साथ पूर्व प्रधानमंत्री स्वर्गीय लाल बहादुर शास्त्री के सरल और आडंबरहीन व्यक्तित्व की भी चर्चा की।  प्रधानमंत्री नरेन्द्र मोदी ने मन की बात कार्यक्रम के 48वें संस्करण में भारतीय सशस्त्र बलों के समृद्ध इतिहास और बहादुरी का जिक्र किया। पीएम मोदी ने 2016 में भारतीय सेना द्वारा आतंकवादी शिविरों पर की गई सर्जिकल स्ट्राइक का उल्लेख करते हुए देश में मनाए जा रहे पराक्रम पर्व में शरीक हुए। प्रधानमंत्री ने दोहराया कि भारत शांति के लिए प्रतिबद्ध है लेकिन इसके लिए किसी भी कीमत पर अपनी संप्रभुता और सम्मान से समझौता नहीं करेंगा। प्रधानमंत्री ने भारतीय सुरक्षाबलों की सभी अंगों की चर्चा करते हुए सैनिकों के सर्वोच्च बलिदान की समृद्ध परंपरा के बारे में देश के साथ अपने विचार साझा किए। भारतीय वायु सेना की बहादुरी और निःस्वार्थ सेवा के बारे में अपने विचार देश से साझा किए। हाल ही में खबरों में रहे भारतीय नौसेना के नाविक अभिषेक टोमी की बहादुरी और इच्छ शक्ति पर पीएम ने उनकी प्रशंसा की। पीएम मोदी ने टोमी के अदम्य साहस की सराहना करते हुए उनके जल्द स्वास्थ्य लाभ की कामना की। प्रधानमंत्री ने सैनिकों की उत्कृष्ट भूमिका पर प्रकाश डाले हुए कहा कि सैनिक न केवल मातृभूमि की रक्षा के लिए तत्पर रहते है बल्कि प्राकृतिक आपदाओं के समय भी महत्वपूर्ण भूमिका अदा करते है। 