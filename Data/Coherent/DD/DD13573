गृहमंत्री राजनाथ सिंह ने जम्‍मू-कश्‍मीर के राज्‍यपाल एनएन वोहरा से राज्‍य के कुछ भागों में आई बाढ़ की स्थिति के बारे में बातचीत की. गृहमंत्री ने स्थिति से निपटने के लिए हरसंभव सहायता और सहयोग का आश्‍वासन दिया है.  गृहमंत्री राजनाथ सिंह ने रविवार सुबह असम के मुख्‍यमंत्री सर्बानंद सोनोवाल से भी राज्‍य में बाढ़ की स्थिति के बारे में जानकारी ली. गृह मंत्रालय का कहना है कि असम और पूर्वोत्‍तर राज्‍यों के अन्‍य भागों में भी बाढ़ की स्थिति से निपटने के लिए हरसंभव सहायता मुहैया कराई जा रही है. 