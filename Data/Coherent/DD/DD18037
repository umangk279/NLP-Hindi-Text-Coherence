अहमदाबाद बना भारत का पहला वैश्विक धरोहर वाला शहर। यूनेस्को वर्ल्ड हेरिटेज कमिटी ने दिया अहमदाबाद को ये सम्मान।  यूनेस्को वर्ल्ड हेरिटेज कमिटी ने अहमदाबाद शहर को भारत के पहले वैश्विक धरोहर वाले शहर के रूप में मान्यता दी है। यूनेस्को में भारत की राजदूत व स्थायी प्रतिनिधि रुचिरा कम्बोज ने  ट्विटर के ज़रिए ये जानकारी दी।  बीजेपी अध्यक्ष अमित शाह ने भी इसे खुद के लिए गर्व का पल बताया है।  करीब 20 देशों ने अहमदाबाद को नक्काशीदार लकड़ी की हवेली की वास्तुकला के अलावा सैकड़ों वर्षों से इस्लामिक, हिंदू और जैन समुदायों के एक धर्मनिरपेक्ष सह-अस्तित्व वाला शहर मानते हुए सर्वसम्मति से चुना।  देशों ने यह भी माना कि ये शहर महात्मा गांधी के नेतृत्व में भारत के अहिंसक स्वतंत्रता संग्राम के लिए भी खास महत्व रखता है। इस अवसर पर प्रधानमंत्री नरेन्द्र मोदी ने ट्वीट कर इसे हर्ष का विषय कहा है। 