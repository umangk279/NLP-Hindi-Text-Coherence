2005 में अयोध्या में हुए आतंकी हमले में कोर्ट ने फैसला सुनाया है जिसमें 4 दोषियों को उम्रकैद की सजा सुनाई गयी तथा 1 को इस मामले में बरी कर दिया गया। यह फैसला प्रयागराज की विशेष अदालत ने सुनाया है। इन्हें आतंकियों की मदद करने के आरोप में गिरफ्तार किया गया था।  साल 2005 में अयोध्या में हुए आतंकी हमले के मामले में प्रयागराज की विशेष अदालत ने चार दोषियों को उम्रकैद की सजा सुनाई है। इसके अलावा इनपर 40 हजार रुपये का जुर्माना भी लगाया गया है। अदालत ने एक आरोपी को बरी कर दिया है। इन आरोपियों पर हमले की साजिश रचने का आरोप था, पिछले काफी समय से वह नैनी जेल में ही बंद थे। पिछले 14 साल से मामले में सुनवाई और ट्रायल चल रहा था। एक लंबी सुनवाई के बाद जज ने 18 जून की तारीख फैसले के लिए तय की थी। जांच के दौरान पुलिस ने पांच लोगों को साजिश रचने, आतंकियों की मदद करने के आरोप में गिरफ्तार किया था। जिन आतंकियों ने हमला किया था, उन्हें तभी ढेर कर दिया गया था।    