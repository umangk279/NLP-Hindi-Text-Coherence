एयरो-डायनामिक डिजायन के साथ पहला रेलवे इंजन पटरियों पर  दौड़ने के लिए तैयार  है। इस इंजन को गतिमान, शताब्दी एक्सप्रेस में इस्तेमाल किया जाएगा   रेल मंत्रालय के अधीनस्थ चितरंजन लोकोमोटिव वर्क्स ने एक ऐसा रेल इंजन बनाया है, जो 200 किलोमीटर प्रतिघंटे के रफ्तार से रेलगाड़ी को चला सकता है। वैप-5 नाम के इस इंजन को एयरो-डायनामिक डिजायन के साथ तैयार किया गया है, जिसके कारण अधिक रफ्तार के समय इसके साथ-साथ हवा के खींचे जाने की समस्या कम होगी। इसमें ड्राईवर की डेस्क की सुविधाओं में भी सुधार किया गया है। गियर संचालन की व्यवस्था को भी बेहतर बनाया गया है, ताकि 200 किलोमीटर तक की रफ्तार  से रेलगाड़ी को  आसानी से चलाया जा सके । इस इंजन को गतिमान,शताब्दी और राजधानी एक्सप्रेस जैसी रेलगाड़ियों में इस्तेमाल किया जा सकता है। 