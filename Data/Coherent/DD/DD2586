राज्यसभा में रेल मंत्री पीयूष गोयल ने मीडिया का खास तौर पर धन्यवाद किया और कहा कि विपरीत परिस्थितियों में तमाम रिपोर्टर और एंकर मजबूती के साथ पॉजिटिव ख़बर देश को देने का काम कर रहे हैं।  राज्यसभा में प्रश्नकाल के ठीक बाद उपसभापति हरिवंश ने कहा कि कोरोना से लड़ने के लिए प्रधानमंत्री जी ने कल जो वक्तव्य दिया है, उसमें सरकार के साथ-साथ सदन भी खड़ी है। हालांकि विपक्ष के उपनेता आनंद शर्मा ने कहा कि जिस प्रकार कि एडवाइजरी जारी हुई है ,उसमें 65 वर्ष से ऊपर के लोगों के लिए ज्यादा एहतियात बरतने की जरूरत है। मेरे समेत बहुत सारे सदस्य 65 वर्ष के उम्र के हैं।  सत्ता पक्ष की तरफ से रेल मंत्री पीयूष गोयल ने कहा कि एयरपोर्ट के कर्मचारी ,भारतीय रेल के कर्मचारी और अस्पतालों के कर्मचारी समेत कोरोना से लड़ रहे लोगों कि दुनिया भर के मुल्कों में सराहना हो रही है। रेल मंत्री पीयूष गोयल ने मीडिया का खास तौर पर धन्यवाद किया और कहा कि विपरीत परिस्थितियों में तमाम रिपोर्टर और एंकर मजबूती के साथ पॉजिटिव ख़बर देश को देने का काम कर रहे हैं। 