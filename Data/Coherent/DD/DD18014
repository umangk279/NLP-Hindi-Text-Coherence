उत्तर प्रदेश में योगी सरकार ने अपना पहला बजट किया पेश. कृषि ऋण छूट के लिए छत्तीस हजार करोड़ रुपये का किया आवंटन. राज्य के वित्त मंत्री ने बजट पेश करते हुए विकास दर में 10 प्रतिशत बढ़ोतरी का किया दावा.   उत्तर प्रदेश के विधानसभा का बजट सत्र आज से शुरू हुआ। वित्त मंत्री राजेश अग्रवाल ने वर्ष 2017-18 के लिए विधानसभा में बजट पेश किया।  बजट में अगले पांच सालों में विकास दर को 10 फीसदी करने का प्रावधान है। राजेश अग्रवाल ने कुल 3 लाख 84 हजार करोड़ का बजट पेश किया।  बजट में 43 हजार करोड़ का घाटा दिखाया गया है। बजट में कर्जमाफी के लिए 36 हजार करोड़ रूपये का प्रावधान है।  