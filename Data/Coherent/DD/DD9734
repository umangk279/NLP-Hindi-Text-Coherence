भारतीय ओलिंपिक संघ की ओर से खेल मंत्री कर्नल राज्यवर्धन राठौड़ ने यूथ ओलिंपिक में पदक जीतने वाले खिलाड़ियों को सम्मानित किया.  ब्यूनस आयर्स में आयोजित हुए यूथ ओलिंपिक में भारत ने अब तक का अपना सर्वश्रेष्ठ प्रदर्शन करते हुए 3 स्वर्ण, 9 रजत और 1 कांस्य सहित कुल 13 पदक अपने नाम किए थे. इस मौके पर खेल मंत्री कर्नल राज्यवर्धन राठौड़ ने कहा कि ये खिलाड़ियों के लिए एक नई शुरुआत भी हो सकती है और वे इससे भविष्य में और कुछ बड़ा करने की प्रेरणा ले सकते हैं. 