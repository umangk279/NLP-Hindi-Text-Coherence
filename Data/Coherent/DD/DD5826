गत विजेता बार्सिलोना की ला लीगा के नए सत्र की शुरुआत अच्छी नहीं रही. लीग के पहले ही दिन बार्सिलोना को एथलेटिक बिलबाओ के हाथों 1-0 से शिकस्त का सामना करना पड़ा.  बिलबाओ की तरफ से एक मात्र गोल मैच के 89वें मिनट में 38 वर्षीय अर्टिज अदुरिज ने किया. स्टार स्ट्राइकर मैसी के चोटिल होने और कोटिन्हो के टीम में नहीं शामिल किए जाने के बावजूद बार्सिलोना की तरफ से मुकाबले में कुछ अच्छे प्रयास देखने को मिले. पहले हाफ में कोई भी टीम गोल नहीं कर पाई. दूसरे हाफ के अधिकांश समय दोनों टीम गोल करने का प्रयास ही करती दिखाई दी. इसी बीच सुआरेज़ और राफिन्हो ने गोल करने का बेहतरीन प्रयास किया लेकिन वो गोल पोस्ट से टकरा गया. मैच के अंतिम पलो में अर्टिज अदुरिज ने गोल करके स्पेनिश चैम्पियन की जीत के साथ सत्र की शुरुआत करने की उम्मीदों को तोड़ दिया. 