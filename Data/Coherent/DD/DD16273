चीन ओपन सुपर सीरीज़ की शुरुआत हो गई है। क्वालीफायर मुकाबलों में मिश्रित युगल में भारतीय जोडी अश्विनी पोनप्पा और सात्विक साईराज रंकीरैडी मुख्य दौर में पहुंचने में कामयाब रहे।     उन्होंने चीनी ताइपे के ली झे हुई और वू ती युंग की जोडी को 24-22,21-7 से मात दी। आज से मुख्य दौर के मुकाबले शुरु होंगे जिसमें महिला एकल में भारत को साइना नेहवाल और पी वी सिंधू से अच्छे प्रदर्शन की उम्मीद रहेगी। वहीं पुरुष एकल में सौरभ वर्मा और एच एस प्रणॉय हिस्सा ले रहे हैं। इस साल शानदार प्रदर्शन करने वाले किंदांबी श्रीकांत इस प्रतियोगिता में हिस्सा नहीं ले रहे हैं।  