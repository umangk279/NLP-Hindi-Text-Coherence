सूचना और प्रसारण मंत्री प्रकाश जावडेकर ने कहा कि जम्मू-कश्मीर में हालात सामान्य हैं और अनुच्छेद-370 के प्रावधानों को समाप्त किए जाने से वहां के लोग काफी खुश हैं.  प्रकाश जावडेकर ने कहा कि जम्मू-कश्मीर के लोगों को अब शेष देश के नागरिकों की तरह ही फायदे और अधिकार मिलेंगे. प्रकाश जावडेकर ने एक समाचार एजेंसी से बातचीत में कहा कि घाटी में मीडिया पर किसी तरह की कोई पाबंदी नहीं है और बिना किसी कठिनाई के अखबारों का प्रकाशन किया जा रहा है. प्रकाश जावडेकर ने कहा कि अनुच्छेद 370 जनता की आकांक्षा पर खरा उतरा है. घाटी के लोग सरकार के कदम का स्वागत कर रहे हैं. उन्होंने कहा कि जम्मू-कश्मीर के लोगों को अब सभी सरकारी योजनाओं का लाभ मिलेगा, जो उन्हें अनुच्छेद-370 के प्रावधानों को समाप्त किए जाने से पहले नहीं मिल रहे थे. 