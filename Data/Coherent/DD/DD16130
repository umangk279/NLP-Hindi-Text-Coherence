वाईएमसीए द्वारा दिल्ली के जवाहर लाल नेहरु स्टेडियम में विशेष रूप से सक्षम बच्चों के लिए दो दिवसीय एथलेटिक मीट का आयोजन किया जा रहा है। ये मीट 23 और 24 नवंबर को आयोजित की जा रही है। इस मीट को स्पेशल ओलिंपिक भारत का भी सहयोग प्राप्त है।   दिल्ली के जवाहर लाल नेहरु स्टेडियम में वाईएमसीए द्वारा विशेष रूप से सक्षम बच्चों के लिए दो दिवसीय एथलेटिक मीट आयोजित की जा रही है। 23 और 24 नवंबर को होने वाले इस खेल आयोजन में 12 साल से अधिक उम्र के बच्चों के लिए चार आयु वर्ग में ट्रैक एंड फील्ड इवेंट आयोजित किए जा रहे हैँ। इस प्रतियोगिता में दिल्ली के सभी स्पेशल स्कूल्स के बच्चे हिस्सा ले सकते हैँ।   यह खेल आयोजन  बच्चों को एक प्लैटफॉर्म उपलब्ध कराता है जिसके ज़रिए वे राज्य स्तर और फिर राष्ट्रीय स्तर पर भी प्रतियोगिताओं में हिस्सा ले सकते हैँ। इन बच्चों के इन खेलों में हिस्सा लेने और अच्छा प्रदर्शन करने के पीछे इनके परिवार, इनके स्कूल और खासतौर पर इनके प्रशिक्षकों की कड़ी मेहनत छिपी है।  ज़ाहिर है कि ये आयोजन इन बच्चों के लिए बेहद खास है। इन बच्चों के लिए ये खेल आयोजन एक मौका है अपनी खेल प्रतिभा को प्रदर्शित करने का और सबको दिखाने का कि वे किसी से कम नहीं।  