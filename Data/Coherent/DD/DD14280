संघ लोक सेवा आयोग ने शुक्रवार को सिविल सर्विसेज परीक्षा 2017 के आंतिम परिणामों की घोषणा कर दी है। इस परीक्षा में हैदराबाद के दुरिशेट्टी अनुदीप ने सर्वोच्च स्थान प्राप्त किया है। वहीं अनु कुमारी दूसरे और सचिन गुप्ता तीसरे स्थान पर रहे है।   इस बार कुल 990 उम्मीदवारों ने परीक्षा पास की है। जिनमें 476 उमीदवार सामान्य वर्ग के हैं जबकि ओबीसी के 275, अनुसूचित जाति के 165 और अनुसूचित जनजाति के 74 उम्मीदवार हैं। परीक्षा देने वाले उम्मीदवार यूपीएससी की वेबसाइट upsc.gov.in पर अपना परिणाम देख सकते है। पीएमओ में राज्य मंत्री डॉ. जितेंद्र सिंह ने हैदराबाद के अनुदीप दुरिशेट्टी को सिविल सेवा परीक्षा में टॉप करने पर बधाई दी है। अपने ट्वीट में जितेंद्र सिंह ने कहा, सिविल सेवा परीक्षा में सर्वोच्च स्थान प्राप्त करने के लिए हैदराबाद के अनुदीप दुरिशेट्टी को बधाई। डीओपीटी की 3 साल पुरानी परंपरा को ध्यान में रखते हुए 1 मई को पहले 20 टॉपर्स को चाय पर सम्मानित करने का कार्यक्रम।   