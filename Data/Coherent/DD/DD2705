ऑस्ट्रेलिया के सिडनी क्रिकेट ग्राउंड पर भारत और इंग्लैंड के बीच खेले जाने वाला सेमीफाइनल मुकाबला बारिश के कारण रद्द हो गया है। इसके साथ ही टीम इंडिया पहली बार टी-20 वर्ल्ड कप के फाइनल में पहुंच गई है.  भारत ने महिला टी20 क्रिकेट विश्व कप के फ़ाइनल में जगह बना ली है। प्रतियोगिता के पहले सेमीफ़ाइनल में आज भारत का सामना इंग्लैंड से होना था। हालांकि तेज़ बारिश के चलते सिडनी में होने वाला ये मैच रद्द करना पड़ा। ग्रुप स्टेज में बेहतर प्रदर्शन के आधार पर भारत ने फ़ाइनल में जगह बना ली। भारत ने अपने चारों ग्रुप मैच जीतकर 8 अंक हासिल किए थे। वहीं इंग्लैंड के खाते में 6 अंक थे। ये पहला मौका है जब भारत ने महिला टी20 क्रिकेट विश्व कप के फ़ाइनल में जगह बनाई है।    