मन की बात कार्यक्रम समाज को उस सोच, उन विचारों की तरफ ले चला है जिसकी जरूरत हमारे समाज जो है। प्रधानमंत्री के मन की बात ने हर तबके को जोड़ा। फिर वह बच्चे हो, युवा हो, बूढ़े-बुज़ुर्ग हो या फिर आधी आबादी ही क्यों ना हो।      हर महीने के अंतिम रविवार को प्रसारित होने वाला प्रधानमंत्री का मन की बात कार्यक्रम लोगों के बीच काफी लोकप्रिय है। आकाशवाणी और दूरदर्शन के सभी नेटवर्क पर प्रसारित होने वाले इस कार्यक्रम का लोग बेसब्री से इंतजार करते हैं।  अब तक 33 एपिसोड पूरे कर चुके इस कार्यक्रम की लोकप्रियता का अंदाजा इसी से लगाया जा सकता है कि प्रधानमंत्री के एक आह्वान पर लोग बदलाव के लिए उठ खड़े होते हैं। प्रधानमंत्री नरेन्द्र मोदी आज अपने लोकप्रिय रेडियो कार्यक्रम 'मन की बात' के 34वें संस्करण में देश की जनता से अपने विचार साझा करेंगे जिसका सुबह 11 बजे आकाशवाणी और दूरदर्शन के विभिन्न चैनलों पर प्रसारण किया जाएगा। प्रधानमंत्री कार्यालय, सूचना और प्रसारण मंत्रालय तथा डीडी न्यूज़ के यू-ट्यूब चैनलों पर भी यह कार्यक्रम उपलब्ध रहेगा। हिंदी प्रसारण के तुरंत बाद प्रादेशिक भाषाओं में इसका प्रसारण दूरदर्शन और आकाशवाणी के सभी प्रादेशिक केंद्रों से किया जाएगा।  कार्यक्रम का पुन: प्रसारण दूरदर्शन के सभी प्रादेशिक केंद्रों से शाम 7 बजे और आकाशवाणी के क्षेत्रीय केंद्रों से रात 8 बजे किया जाएगा। 