प्रवर्तन निदेशालय ने चिटफंड कंपनी 'रोजवैली' के खिलाफ शुक्रवार को बड़ी कार्रवाई करते हुए 293 करोड़ रुपए की संपत्ति कुर्क की।    रोजवैली पर पश्चिम बंगाल एवं ओडिशा के लाखों लोगों से हजारों करोड़ रुपए की ठगी का आरोप है। प्रवर्तन निदेशालय ने पीएमएलए कानून के तहत 2014 में फर्म, उसके चेयरमैन गौतम कुंडु और अन्य लोगों के खिलाफ आपराधिक प्राथमिकी दर्ज की थी।  कुर्क की गई संपत्ति में पश्चिम बंगाल, त्रिपुरा और झारखंड स्थित कंपनी के होटल, फ्लैट, दफ्तर, जमीन आदि शामिल है। अब तक कंपनी की कुल 1950 करोड़ रुपए की संपत्ति कुर्क की जा चुकी है। कुंडु को एजेंसी ने 2015 में गिरफ्तार किया था और फिलहाल वह न्यायिक हिरासत में जेल में हैं।  इस मामले में प्रवर्तन निदेशालय कोलकाता और भुवनेश्वर की अदालतों में कई आरोप पत्र दाखिल कर चुका है। समूह ने कथित चिटफंड के लिए कथित तौर पर कुल 27 कंपनियां खोली. इनमें से महज 6 सक्रिय थीं।  