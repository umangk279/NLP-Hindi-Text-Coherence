सूचना एवं प्रसारण मंत्रालय ने प्रिंट और इलेंक्ट्रॉनिक मीडिया के लिए एक एडवाइजरी जारी की है जिसमें मीडियाकर्मियों से अपनी ड्यूटी के दौरान सभी प्रकार की सावधानियां बरतने को कहा गया है।  सूचना एवं प्रसारण मंत्रालय ने यह नोटिस किया है कि हाल ही में बड़ी संख्या में देश के कुछ भागों में कोविड-19 की घटनाओं को कवर करते हुए मीडियाकर्मी कोविड-19 के संपर्क में आए हैं। मंत्रालय ने इस संबंध में प्रिंट और इलेंक्ट्रॉनिक  मीडिया के लिए एडवाइजरी जारी की है जिसमें मीडियाकर्मियों से अपनी ड्यूटी के दौरान सभी प्रकार की सावधानियां बरतने को कहा गया है। मंत्रालय ने कोविज-19 की कवरेज़ के दौरान कंटेनमेंट ज़ोन, हॉट स्पॉट और प्रभावित इलाकों की कवरेज़ करने वाले पत्रकारों को स्वास्थ्य का ध्यान रखने और सावधानी बरतने की हिदायत दी है। मीडिया हाउसों को लिए जारी परामर्श में फील्ड स्टाफ के साथ-साथ ऑफिस स्टाफ का भी विशेष ध्यान रखने की बात कही गयी है।   