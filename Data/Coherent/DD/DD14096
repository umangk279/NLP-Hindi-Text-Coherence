 पाकिस्तान के पूर्व प्रधानमंत्री नवाज शरीफ का सनसनीखेज कबूलनामा। कहा, 26/11 मुंबई हमले के पीछे था पाकिस्तान के आतंकवादियों का हाथ। शरीफ ने माना, अभी भी पाकिस्तान में सक्रिय हैं ऐसे आतंकी संगठन। बोले, इस कारण विश्व बिरादरी में पड़े अलग-थलग।  पाकिस्तान के पूर्व प्रधानमंत्री नवाज़ शरीफ ने एक बड़ा कबूलनामा किया है। नवाज़ शरीफ ने पाकिस्तानी अखबार 'द डॉन' को दिए एक इंटरव्यू में ये माना है कि भारत के मुंबई में हुए 26/11 हमलों के पीछे पाकिस्तान केआंतकवादियों का हाथ था। पाकिस्तान के प्रधानमंत्री पद से हटने के कई महीने बाद नवाज़ ने ये बात कबूल की है। नवाज़ शरीफ ने ये माना है कि पाक में आतंकी संगठन सक्रिय हैं। उन्होंने सवाल उठाए कि क्या हम सीमा पारकरके आतंकियों को जाने दे सकते हैं और मुंबई में 150 लोगों को मरने दे सकते हैं। इस तरह उन्होंने स्वीकार किया कि पाकिस्तान में मुंबई हमलों के पीछे पाकिस्तान का हाथ था।  पाकिस्तान हमेशा मुंबई हमलों के पीछेअपना हाथ होने से इंकार करता रहा है और भारत की तरफ से डोजियर और सबूत देने के बावजूद इन आरोपों से मुकरता रहा है। शरीफ ने यह भी कहा कि आतंकवादियों को समर्थन देने की नीति के चलते पाकिस्तान पूरी दुनिया में अलग-थलग पड़ गया है। 