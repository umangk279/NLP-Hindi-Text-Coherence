उत्तर पूर्व के तीन विधानसभा चुनाव के आये नतीजों के बाद अब सरकार बनाने की कवायद शुरू हो गई है। मेघालय में कल शाम कॉनराड संगमा के नेतृत्व में NPP ने अपने सहयोगियों के साथ राज्यपाल गंगा प्रसाद से मुलाकात सरकार बनाने का दावा पेश किया।  राज्यपाल ने उन्हें कल सरकार बनाने का न्योता दिया है। नगालैंड में राज्यपाल ने एनडीपीपी-भाजपा गठबंधन और एनएफपी दोनों को सरकार बनाने के लिए जरूरी विधायकों के समर्थन पत्र देने के लिए 48 घंटों की मोहलत दी है। उधर त्रिपुरा में माणिक सरकार ने राज्‍यपाल को इस्‍तीफा सौंप दिया है। उत्तर-पूर्व के तीनों राज्यों में विधानसभा चुनाव के नतीजे आने के बाद अब सरकार बनाने की कवायद शुरू हो गई है। मेघालय में रविवार को दिनभर चली कवायद के बाद सबकी नज़रे राजभवन पर लगी थी। शाम होते-होते तस्वीर साफ हो गई कि मेघालय में Npp के नेतृत्व में सरकार बनेगी। एनपीपी के 19 विधायक हैं। शपथ के लिए 6 मार्च का दिन तय किया गया है। मेघालय में एनपीपी के कॉनराड संगमा मुख्मंत्री होंगे। राज्य में कोई उपमुख्यमंत्री नहीं होगा। सारे घटनाक्रम से साफ हो गया है कि राज्य में कांग्रेस को विपक्ष में बैठना होगा। नगालैंड में भी सरकार बनाने की कवायद तेज़ हो गई है। नगालैंड में एनडीपीपी-भाजपा गठबंधन के मुख्‍यमंत्री पद के उम्‍मीदवार नेफियु रियु ने राज्‍य में सरकार बनाने का दावा पेश किया। रियु ने कोहिमा में राज्‍यपाल बी पी आचार्य से राजभवन में भेंट की और उन्‍हें भाजपा, जनता दल युनाइटेड और निर्दलीय विधायकों के समर्थन का पत्र सौंपा। विधायकों के समर्थन का पत्र राज्‍यपाल को भाजपा के राष्‍ट्रीय सचिव राम माधव और जनता दल युनाइटेड के नवनिर्वाचित विधायक और निर्दलीय विधायक तोंगपांग की मौजूदगी में सौंपा गया। त्रिपुरा में 25 साल सरकार चलाने वाले माणिक सरकार ने इस्तीफा दे दिया। केन्द्र सरकार का उत्तर-पूर्व पर खास फोकस रहा है। जब से केन्द्र में एनडीए सरकार आई है पूर्वत्तर के राज्यों के विकास के पर खास ध्यान दिया गया है। जिसका असर विधानसभा चुनाव में भी देखने को मिला जहां त्रिपुरा में 25 साल के लेफ्ट के शासन को नकार कर भाजपा ने लंबी छलांग लगाई है। 