ओलिंपिक रजत पदकधारी सिंधु ने 30 मिनट से कम समय तक चले मुकाबले में रूस की ईवगेनिया कोसेतस्काया को 21-13, 21-19 से पराजित किया  इस साल अपने पहले खिताब का इंतजार कर रही शीर्ष भारतीय बैडमिंटन खिलाड़ी पीवी सिंधु ने मंगलवार को चाइना ओपन में अपने अभियान का आगाज जीत के साथ किया। ओलिंपिक रजत पदकधारी सिंधु ने 30 मिनट से कम समय तक चले मुकाबले में रूस की ईवगेनिया कोसेतस्काया को 21-13, 21-19 से पराजित किया। सिंधु को इस साल पहले खिताब की तलाश है। वह पांच टूर्नामेंटों के फाइनल में पहुंचीं और सभी में उपविजेता रहीं। 23 साल की भारतीय खिलाड़ी का सामना दूसरे दौर में थाईलैंड की बुसनान से होगा।  