नागपुर टेस्ट में टीम इंडिया ने गेंदबाजी और बल्लेबाजी दोनों ही क्षेत्रों में मेहमान श्रीलंका से पारी के अंतर से जीत हासिल की है।   नागपुर टेस्‍ट में टीम इंडिया ने गेंदबाजी और बल्‍लेबाजी दोनों ही क्षेत्रों में मेहमान श्रीलंका की जमकर खबर लेते हुए पारी  239 रन के अंतर से हार झेलनी पड़ी। भारतीय गेंदबाजों के शानदार प्रदर्शन के आगे श्रीलंका टीम लगातार विकेट गंवाती रही। कप्‍तान दिनेश चंदीमल (61) ही कुछ संघर्ष कर सके। मैच के चौथे दिन, आज पहले सेशन में ही मेहमान टीम के आठ विकेट गिर गए थे और उसकी हार तय हो चुकी थी। श्रीलंका टीम पहली पारी में 205 रन बनाकर आउट हुई थी जिसके जवाब में भारतीय टीम ने पहली पारी छह विकेट पर 610 रन बनाकर घोषित की थी। पहली पारी के आधार पर विराट कोहली की टीम को 405 रन की विशाल बढ़त हासिल हुई थी। ऑफ स्पिनर आर. अश्विन और विराट कोहली के लिए यह मैच एक विशेष उपलब्धि वाला साबित हुआ। उन्‍होंने लाहिरु गमागे को बोल्‍ड कर सबसे तेजी से टेस्‍ट क्रिकेट में 300 विकेट लेने वाले बॉलर बनने की उपलब्धि हासिल की। अश्विन का यह 54वां टेस्‍ट है। कप्‍तान विराट कोहली ने भी भारत की पहली पारी में अपना पांचवां दोहरा शतक जमाते हुए कप्‍तान के तौर पर सबसे ज्‍यादा दोहरे शतक जमाने के वेस्‍टइंडीज के ब्रायन लारा के रिकॉर्ड की बराबरी की। कोहली को मैन ऑफ द मैच घोषित किया गया।  