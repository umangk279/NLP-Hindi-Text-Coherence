रिपब्लिकन पार्टी ने डोनाल्ड ट्रंप को राष्‍ट्रपति पद की उम्‍मीदवारी के लिए आधिकारिक तौर पर किया नामांकित, ट्रंप के साथ उपराष्ट्रपति पद की रेस में होंगे माइक पेंस.    रिपब्लिकन नेशनल कन्वेंशन ने राष्ट्रपति डोनाल्ड ट्रंप को अमेरिकी राष्ट्रपति के पद के लिए तीन नवंबर को होने वाले चुनाव के लिए एक बार फिर अपना उम्मीदवार औपचारिक रूप से नामित किया। पूर्व डेमोक्रेटिक उपराष्ट्रपति जो बाइडेन से बड़ी चुनौती का सामना कर रहे ट्रंप  27 अगस्त को व्हाइट हाउस के 'साउथ लॉन्स' से नामांकन स्वीकार करते हुए अपना भाषण देंगे। ट्रंप को सभी 50 प्रांतों के निर्वाचित रिपब्लिकन पार्टी प्रतिनिधियों के मतों की गणना के बाद फिर नामित किया गया। RNC में उप राष्ट्रपति माइक पेंस को भी एक बार फिर उप राष्ट्रपति पद के लिए रिपब्लिकन उम्मीदवार घोषित किया गया। वह भी बुधवार  को औपचारिक भाषण देंगे। दोबारा नामित होने के बाद माइक पेंस ने कहा, 'हम इस सप्ताह अपनी बात अमेरिकी लोगों तक पहुंचाएंगे. चार साल पूरे होने जा रहे हैं. हम अमेरिका को महान बनाने जा रहे हैं। 