 लोकसभा प्रत्याशियों के नामों पर विचार-विमर्श के लिए भाजपा की केंद्रीय चुनाव समिति की आज नई दिल्ली में फिर होगी बैठक। छत्तीसगढ़ भाजपा ने सभी मौजूदा सासंदों की जगह नये चेहरे उतारने का रखा प्रस्ताव।  दिल्ली में भाजपा की केंद्रीय चुनाव समिति की बैठक हुई। बैठक में लोक सभा चुनाव के लिए प्रत्याशियों के नामों पर विचार विमर्श हुआ। पहली सूची में पहले और दूसरे चरण के लिए उम्मीदवारों के नाम हो सकते हैं। प्रधानमंत्री नरेंद्र मोदी, पार्टी अध्यक्ष अमित शाह समेत पार्टी के बड़े नेता बैठक में शामिल हुए। प्रत्याशियों के चयन के लिए आज भी पार्टी की केंद्रीय चुनाव समिति की बैठक होगी। भाजपा महासचिव और प्रदेश प्रभारी अनिल जैन ने डीडी न्यूज़ से खास बातचीत में बताया कि पार्टी ने छत्तीसगढ़ में नए उम्मीदवारों को उतारने का फैसला किया है। 