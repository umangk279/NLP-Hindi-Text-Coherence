अंतरराष्ट्रीय क्रिकेट परिषद ने भारतीय कप्तान मिताली राज को आईसीसी महिला विश्व कप 2017 टीम का कप्तान चुना है। 34 वर्षीय मिताली की अगुवाई में भारतीय टीम पहुंची थी महिला विश्व कप के फाइनल में।   भारतीय कप्तान मिताली राज भले ही अपनी टीम को आइसीसी महिला विश्व कप चैंपियन नहीं बना पायीं हों, लेकिन इस बेहतरीन बल्लेबाज को आइसीसी पैनल ने टूर्नामेंट में प्रदर्शन के आधार पर चुनी गयी आइसीसी महिला विश्व कप 2017 टीम का कप्तान बनाया है।  आइसीसी ने कल 12 सदस्यीय टीम की घोषित की, जिसमें सेमीफाइनल में 171 रन की धमाकेदार पारी खेलनेवाली आलराउंडर हरमनप्रीत कौर और दीप्ति शर्मा भी शामिल हैं। इस टीम में चैंपियन इंग्लैंड की पांच, दक्षिण अफ्रीका की तीन और ऑस्ट्रेलिया की एक खिलाड़ी को भी जगह मिली है।  