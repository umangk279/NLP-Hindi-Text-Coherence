आज प्रयागराज में मौनी अमावस्या के मौके पर लाखों श्रद्धालु कर रहे हैं पवित्र स्नान। दिव्य कुँभ में आज दूसरे शाही स्नान के अवसर पर प्रशासन ने किए पुख्ता इंतज़ाम।  प्रयागराज में चल रहे कुंभ मेले का सबसे प्रमुख स्नान पर्व और मौनी अमावस्या पर आज दूसरा शाही स्नान है।  आज मौनी अमावस्या पर लाखों श्रद्धालु यहां स्नान करने पहुंच रहे हैं। मेला क्षेत्र में आ रही भारी भीड़ को देखते हुए मेला प्रशासन ने सुरक्षा के पुख्ता इंतजाम किए हैं। कुम्भ का होना, साथ ही मौनी अमावस्या के साथ ही सोमवती अमावस्या का होना बेहद विलक्षण संयोग है। माना जाता है कि इस दिन ब्रह्ममुहूर्त में स्नान तथा मौन व्रत धारण करने से अनंत ऊर्जा की प्राप्ति होती है।  कुंभ के सबसे प्रमुख स्नान पर्व और दूसरे शाही स्नान मौनी अमावस्या के लिए देश और दुनिया के कोने कोने से श्रद्धालु प्रयागराज पहुंच रहे हैं। श्रद्धालुओं का आने का सिलसिला शुक्रवार से ही जारी है और प्रशासन के मुताबिक रविवार-सोमवार की मध्य रात्रि तक करीब 2 करोड़ और मौनी अमवस्या स्नान में कुल 3 से 4 करोड़ श्रद्धालु पवित्र स्नान कर सकते हैं। कुम्भ का होना, साथ ही मौनी अमावस्या के साथ ही सोमवती अमावस्या का होना बेहद विलक्षण संयोग है। श्रद्धालुओं में हुई अभूतपूर्व वृद्धि के लिए प्रशासन ने भी व्यवस्था और सुरक्षा के अभूतपूर्व इंतजाम किए हैं। मेले को निर्विघ्नं और सकुशल संपन्न कराने के लिए सुरक्षा के भी व्यापक इंतजाम हैं। स्नान के लिए 8 कि.मी. क्षेत्र में 40 घाट बनाए गए है। मेले में पर्याप्त संख्या में मजिस्ट्रेट व पुलिस के उच्चाधिकारियों के साथ-साथ पैरामिलेट्री फोर्स, एनडीआरएफ, जल पुलिस, व नाविकों की व्यवस्था की गयी है और उन्हें आवश्यक दिशा-निर्देश दिये गये हैं। कुंभ मेले में आए श्रद्धालु ने कुंभ के विशेष इंतजामों को लेकर केंद्र सरकार और राज्य सरकार की जमकर तारीफ कर रहे हैं। ज्योतिषाचार्यों के अनुसार मौनी अमावस्या के दिन स्नान और दान करने से सब प्रकार के पापों का क्षय, बाधाओं का निराकरण, व्याधियों का निवारण और मनोवांछित फल प्राप्त होता है। 