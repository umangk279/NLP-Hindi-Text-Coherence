राष्ट्रपति रामनाथ कोविंद वियतनाम की यात्रा के बाद दूसरे चरण में ऑस्ट्रेलिया की राजधानी सिडनी पहुंचे। वियतनाम यात्रा के दौरान भारत और वियतनाम रक्षा सहयोग बढ़ाने पर सहमत हुए।  दो देशों की अपनी यात्रा के दूसरे पड़ाव में राष्ट्रपति रामनाथ कोविंद सिडनी पहुंच गए हैं। कोविंद पहले भारतीय राष्ट्रपति हैं जो ऑस्ट्रेलिया के राजकीय यात्रा पर गए हैं। राष्ट्रपति का यह दौरा बहुत ही महत्वपूर्ण है क्योंकि पिछले कुछ वर्षों में दोनों देशों ने विभिन्न क्षेत्रों में निवेश पर सहमति जताई है जिसमें कौशल विकास भी शामिल है। ऑस्ट्रेलिया में मुख्य पेशेवर के रूप में बड़ी संख्या में भारतीय रहते हैं और शिक्षा, स्वास्थ्य, आईटी, एकांउट सहित कई क्षेत्रों में अपना महत्वपूर्ण योगदान दे रहे है।    इससे पहले राष्ट्रपति रामनाथ कोविंद ने कल वियतनाम के राष्ट्रपति गुयेन फू ट्रोंग के साथ विभिन्न मुद्दों पर व्यापक बातचीत की। दोनो देशों के बीच प्रतिनिधिमंडल स्तरीय वार्ता के बाद 4 समझौतों पर हस्ताक्षर किये गये । भारत और वियतनाम रक्षा, परमाणु उर्जा तथा तेल एवं गैस के क्षेत्र में संबंध और मज़बूत करने पर सहमत हुए है।  