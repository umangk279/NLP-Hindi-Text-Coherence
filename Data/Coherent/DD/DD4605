रक्षा मंत्री राजनाथ सिंह शंघाई सहयोग संगठन (एससीओ) समिट के लिए तीन दिवसीय दौरे पर शुक्रवार को उज्बेकिस्तान पहुंचे। उन्होंने शनिवार को समिट को संबोधित करते हुए कहा कि आतंकवाद गंभीर वैश्विक समस्या है। इसके खात्मे के लिए दोहरा चरित्र और अपवादों को छोड़कर सबको एकसाथ लड़ना होगा।  भारत-उज्बेकिस्तान ने रक्षा सहयोग को और मजबूत करने के लिए सैन्य चिकित्सा और सैन्य शिक्षा के क्षेत्र में ताशकंद में 3 समझौता ज्ञापन पर हस्ताक्षर किए हैं। रक्षा मंत्री राजनाथ सिंह ने उज्बेकिस्तान में अपने समकक्ष से विभिन्न मुद्दों पर भी चर्चा की। उज्बेकिस्तान के तीन दिवसीय दौरे पर रक्षा मंत्री राजनाथ सिंह ने शंघाई कोऑपरेशन ऑर्गेनाइजेशन (एससीओ) की बैठक में भाग लिया। इस मौके पर रक्षा मंत्री ने कहा कि आतंकवाद से निपटने के लिए अंतरराष्ट्रीय कानूनों को मजबूत करने की जरूरत है। साथ ही उन्होंने कहा कि आतंक के खिलाफ एससीओ देशों का एक साथ आना जरूरी है। राजनाथ का एयरपोर्ट पर उज्बेकिस्तान के प्रधानमंत्री अब्दुल्ला अरिपोव ने स्वागत किया था। रक्षा मंत्री ने पूर्व प्रधानमंत्री लाल बहादुर शास्त्री को ताशकंद में शास्त्री स्ट्रीट पर श्रद्धांजलि दी।      