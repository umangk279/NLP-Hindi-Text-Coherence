विश्व हिन्दू परिषद द्वारा अयोध्या में राम मंदिर के निर्माण की मांग को लेकर राजधानी दिल्ली के रामलीला मैदान में ‘धर्म-संसद’ नाम से जनसभा का आयोजन किया गया.  वीएचपी के संयुक्त सचिव सुरेंद्र जैन ने कहा कि धर्म संसद का लक्ष्य राम मंदिर निर्माण के लिए सभी राजनीतिक दलों को राजी करवाना है. बीएचपी की सभा को देखते हुए सुरक्षा के व्यापक इंतजाम किए थे. भाजपा नेता शाहनवाज हुसैन ने कहा है कि राम मंदिर का निर्माण जल्द होना चाहिए. नई दिल्ली में प्रेस कॉंफ्रेंस में शाहनवाज हुसैन ने कहा कि राम मंदिर से देश की जनभावना जुड़ी है.  