कुछ बंदूकधारियों ने लीबिया की राजधानी त्रिपोली में देश की राष्ट्रीय तेल कंपनी के मुख्यालय पर हमला बोल दिया है, घटनास्थल से गोलीबारी और धामके की आवाज़ें सुनाई दीं.  प्रत्यक्षदर्शियों ने हमले में कुछ लोगों के हताहत होने की ख़बर दी है और एक इमारत में आग लगने की भी बात कही है. हालांकि आधिकारिक तौर अब तक किसी के हताहत होने के पुष्टि नहीं हुई है. तेल कंपनी के अधिकारी ने बताया कि नकाबपोश हमलावरों ने मुख्यालय पर हमला किया, जिसके जवाब में गॉर्ड ने भी फायरिंग की. अब तक किसी भी समूह ने हमले की ज़िम्मेदारी नहीं ली है. 