प्रधानमंत्री नरेंद्र मोदी ने आज राजस्थान के बाड़मेर में एचपीसीएल की रिफाइनरी के काम का किया शुभारंभ, 4 साल में पूरी होने वाली इस परियोजना से चालीस हजार नौकरियां सृजित होंगी     प्रधानमंत्री नरेन्द्र मोदी ने बाड़मेर के पचपदरा में आधुनिक रिफाइनरी व पेट्रो केमिकल का कार्य शुभारंभ किया। 43 हज़ार करोड़ की लागत से बनने वाली इस रिफाइनरी का काम अगले चार सालों में पूरा होने की उम्मीद है। प्रधानमंत्री ने बनने वाली रिफाइनरी का मॉडल भी देखा। ये रिफाइनरी राजस्थान के विकास में एक बड़ी भूमिका निभाऐगी।प्रधानमंत्री ने रिफानरी का कार्यारंभ करते हुए कांग्रेस पर भी चुटकी ली। उन्होने कहा कि उनकी सरकार किसी भी काम को पूरा करने में विश्वास रखती है। सिर्फ शिलान्यास का पत्थर लगाने में नहीं।  