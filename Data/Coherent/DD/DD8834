प्रधानमंत्री नरेंद्र मोदी ने जालंधर में लवली प्रोफेशनल यूनिवर्सिटी में भारतीय विज्ञान कांग्रेस के एक सौ छठवें सत्र का उद्घाटन किया। भारतीय विज्ञान कांग्रेस के इस 106 छठे संस्‍करण का  विषय है 'भविष्‍य का भारत : विज्ञान एवं प्रौद्योगिकी'। इस बार के विज्ञान कांग्रेस का खास आकर्षण टाइम कैप्सूल है। प्रधानमंत्री मोदी गुरदासपुर में एक रैली को भी संबोधित करेंगे, इस रैली को एक मेगा रैली कहा जा रहा है।   प्रधानमंत्री ने लवली प्रोफेशनल यूनिवर्सिटी में आयोजित हो रहे भारतीय विज्ञान कांग्रेस का प्रधानमंत्री ने उद्घाटन किया। चार दिन के विज्ञान कांग्रेस का विषय है- भविष्‍य का भारत : विज्ञान और प्रौद्योगिकी। प्रधानमंत्री ने विज्ञान कांग्रेस को संबोधित करते हुए भारतीय वैज्ञानिकों की सरहाना की। उन्होंने कहा पूर्व प्रधानमंत्री लाल बहादुर शास्त्री ने नारा दिया था जय जवान जय किसान। उसके बाद पूर्व पीएम अटल बिहारी वाजपेयी ने उसमें जय विज्ञान जोड़ा। उन्होंने कहा कि समय आ गया है कि इसमें जय अनुसंधान भी जोड़ा जाए। प्रधानमंत्री ने कहा कि विज्ञान के आधुनिक मंदिर ने भारत के वर्तमान को बदलने और भविष्य को सुरक्षित करने अहम भूमिका निभाई है। साथ ही उन्होंने विज्ञान को आम आदमी के जीवन से जोड़ने की आवश्यकता पर भी जोर दिया। प्रधानमंत्री ने कहा कि देश ने कृषि विज्ञान में काफी प्रगति की है, जिससे पैदावार, गुणवत्ता बढ़ी है लेकिन न्यू इंडिया की जरुरतों को पूरा करने के लिए अभी इस क्षेत्र में और विस्तार की ज़रूरत है। सेटलाइट इमेजिंग, ड्रोन और आर्टिफिशल इंटलीजेंस का एक पैकेज बनाकर उसे कृषि के लिए इसका इस्तेमाल किया जाना चाहिए। प्रधानमंत्री ने उन्नत भारत बनाने के लिए भारत के विज्ञान को महत्वाकांक्षी बनाने पर बल दिया। उन्होंने कहा कि सिर्फ प्रस्तिपर्धी के लिए नहीं बल्कि क्षेत्र में श्रेष्ठता और दबदबा स्थापित करने के लिए अनुसंधान किया जाना चाहिए। उन्होंने कहा कि खोज का स्तर इतना आला हो की दुनिया पीछे चल पड़े। 