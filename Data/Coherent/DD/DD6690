हादसे में 30 से अधिक लोग घायल हो गए  हिमाचल प्रदेश के कुल्लू जिले में एक बस के गहरे नाले में गिरने से मरने वालों की संख्या 44 हो गई है। हादसे में 30 से अधिक लोग घायल हो गए। हादसा उस वक्त हुआ, जब ये बस बंजार तहसील में धोथ मोड़ के पास 300 मीटर गहरे नाले में गिर गई। बताया जा रहा है, बस में क्षमता से अधिक यात्री सवार थे। ये बस कुल्लु से गड़ गुशानी जा रही थी। पीएम मोदी ने हादसे पर दुख जताया है । सरकार ने हादसे की मजिस्ट्रेट जांच के आदेश दे दिए हैं।  