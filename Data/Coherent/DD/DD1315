मिजोरम सरकार ने राजधानी आईजॉल तथा दस अन्‍य जिला मुख्‍यालयों और नियंत्रण क्षेत्रों में पूर्णबंदी तीस जून तक बढ़ा दी है।  राज्‍य में कोरोना संक्रमण बढ़ने के बाद 9 जून से 22 जून तक पूर्णबंदी लागू की गयी थी। सरकार ने एक आदेश में कहा कि कोरोना संक्रमण का फैलाव रोकने में कड़ी पांबंदियों को कारगर पाये जाने के बाद लॉकडाउन बढ़ाने का फैसला किया गया।  मिजोरम में कल एक व्‍यक्ति‍ में कोरोना संक्रमण की पुष्टि हुई । राज्‍य में कुल संक्रमित लोगों की संख्‍या 141 हो गयी है इनमें 140 बाहर से लौटे लोग हैं। 132 लोगों का उपचार चल रहा है, नौ लोग संक्रमण से मुक्‍त हुए हैं। 