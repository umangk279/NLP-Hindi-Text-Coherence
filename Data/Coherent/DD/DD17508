देश के 71वें स्वतंत्रता दिवस पर देशभर में जश्न-ए-आजादी की धूम है। देश के विभिन्न राज्यों में आज़ादी की वर्षगांठ का जश्न पूरे उत्साह के साथ मनाया गया।    हरियाणा के मुख्यमंत्री मनोहर लाल ने इस मौके पर गुड़गांव के ताऊ देवीलाल स्टेडियम में एक तिरंगा झंडा फहराया। वहीं आंध्र प्रदेश के मुख्यमंत्री चंद्रबाबू नायडू ने तिरूपति में भारतीय ध्वज को फहराकर विशेष कार्यक्रम की शुरूआत की। राजस्थान की मुख्यमंत्री वसुंधरा राजे ने जयपुर के सवाईं मानसिंह स्टेडियम में राष्ट्रीय ध्वज फहराया। 