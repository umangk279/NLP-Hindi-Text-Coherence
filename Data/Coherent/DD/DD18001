राष्ट्रीय स्वयंसेवक संघ के सरसंघचालक मोहन भागवत ने कहा कि आज प्रधानमंत्री नरेंद्र मोदी के नेतृत्व के कारण ही सबकी नजरें उनकी तरफ है।    आरएसएस प्रमुख मोहन भागवत और भाजपा अध्यक्ष अमित शाह ने प्रधानमंत्री नरेंद्र मोदी के जीवन पर कॉफी टेबल बुक "नरेन्द्र दामोदरदास मोदी: द मेकिंग ऑफ ए लीजेंड" का लोकार्पण किया। इस किताब को सुलभ इंटरनेशनल के संस्थापक विन्देश्वर पाठक ने लिखा है। राष्ट्रीय स्वयंसेवक संघ के सरसंघचालक मोहन भागवत और भाजपा अध्यक्ष अमित शाह ने दिल्ली में एक कार्यक्रम में सुलभ इंटरनेशनल सोशल सर्विस ऑर्गनाइजेशन के संस्थापक डॉ. विन्देश्वर पाठक द्वारा लिखित कॉफी टेबल बुक "नरेन्द्र दामोदरदास मोदी: द मेकिंग ऑफ ए लीजेंड" का लोकार्पण किया। साथ ही इसके अलावा "भारत का लाल" नामक गीत श्रंखला और "सुलभ टेम्पल ऑप ग्रैटिटूड" नामक पुस्तकों का भी विमोचन किया गया। कार्यक्रम को संबोधित करते हुए अमित शाह ने कहा कि सरकार ने मुद्रा बैंक योजना के जरिए 7 करोड़ 28 लाख युवाओं को स्वरोजगार देने का काम किया है। स्वच्छ भारत अभियान का जिक्र करते हुए भाजपा अध्यक्ष ने कहा कि केन्द्र सरकार ने अब तक 4 करोड़ 38 लाख शौचालयों का निर्माण कराकर महिलाओं को सम्मान के साथ जीने का अधिकार प्रदान किया है। 