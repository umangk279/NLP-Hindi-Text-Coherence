पुणे में जारी खेलों इंडिया यूथ गेम्स का समापन आज, महाराष्ट्र पदक तालिका में शीर्ष पर कायम, हरियाणा ने बॉक्सिंग में जीते 10 स्वर्ण पदक.  खेलो इंडिया यूथ गेम्स का अंतिम दिन है। मेज़बान महाराष्ट्र 83 स्वर्ण सहित कुल 222 पदक जीतकर शीर्ष पर मौजूद है। हरियाणा 59 स्वर्ण सहित 170 पदक लेकर दूसरे स्थान पर है। वहीं दिल्ली के खाते में 47 स्वर्ण सहित कुल 133 पदक हैं और दिल्ली की टीम तीसरे स्थान पर मौजूद है।  महाराष्ट्र के अब 76 स्वर्ण, 57 रजत और 67 कांस्य पदक हो गए हैं|  हरियाणा 48 स्वर्ण, 45 रजत और 54 कांस्य पदक को मिलाकर कुल 147 पदकों के साथ दूसरे स्थान पर है तो दिल्ली के कुल 127 पदक हैं और वह तीसरे स्थान पर है। दिल्ली के हिस्से 47 स्वर्ण, 33 रजत और 47 कांस्य पदक हैं।   शुक्रवार को हरियाणा ने बेहतरीन प्रदर्शन करते हुए  मक्केबाजी में आज आठ स्वर्ण पदक जीते। इसके अलावा हरियाणा ने आठ रजत और 15 कांस्य भी जीते। हरियाणा ने कबड्डी में तीन में से दो स्वर्ण जीतते हुए शुक्रवार को अपने स्वर्ण पदक की संख्या 10 कर ली। अब उसके कुल 48 स्वर्ण हो गए हैं और वह 47 स्वर्ण पदक जीतने वाली दिल्ली से आगे निकल गई है।   महाराष्ट्र ने भी शुक्रवार को अच्छा प्रदर्शन करते हुए आज आठ स्वर्ण पदक अपने नाम किए जिसमें से उसे पांच मुक्केबाजी में मिले जबकि दो टेनिस और एक टेबल टेनिस में मिला। उसने अपने स्वर्ण पदकों की संख्या को 68 से 76 तक पहुंचा दिया है। 