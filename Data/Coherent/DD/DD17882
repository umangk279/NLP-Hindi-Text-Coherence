सूचना एवं प्रसारण मंत्री स्मृति ईरानी ने प्रसार भारती भवन का दौरा किया।   सूचना एवं प्रसारण मंत्री स्मृति ईरानी ने कल प्रसार भारती भवन का दौरा किया। सूचना और प्रसारण मंत्रालय का कार्यभार संभालने के बाद वह पहली बार दूरदर्शन आई थी। प्रसार भारती के सीईओ शशि शेखर वेम्पति और अध्यक्ष ए. सूर्य प्रकाश ने पुस्तक भेंट कर उनका स्वागत किया। लोक प्रसारक के तौर पर डी.डी. न्यूज के कार्यशैली और तौर-तरीकों के बारे में डी.डी. न्यूज के महानिदेशक ने उन्हें जानकारी दी। सूचना और प्रसारण मंत्री ने डी.डी. न्यूज के समाचार कक्ष और स्टूडियो का भी निरीक्षण किया। वहां उन्हें डी.डी. न्यूज चैनल के कार्य पद्धति के बारे में जानकारी दी गई।  