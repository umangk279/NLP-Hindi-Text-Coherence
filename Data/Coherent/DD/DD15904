आज राजधानी दिल्ली में विश्व की तीन महाशक्तियों भारत, रूस और चीन के विदेशमंत्रियों की बैठक हुई जिसमे वैश्विक और क्षेत्रीय मुद्दों पर बातचीत हुई..विदेश मंत्री सुषमा स्वराज ने जहाँ आतंकवाद के खिलाफ एक वैश्विक नीति बनाने की जरूरत  पर ज़ोर दिया तो वहीं संयुक्त वक्तव्य में संयुक्त राष्ट्र में सुधार, अंतरिक्ष का शांतिपूर्ण उपयोग, अफगानिस्तान की शांति प्रक्रिया, जैसे कई अहम मसलों पर भी गंभीरता दिखाई गई   विश्व की तीन महाशक्तियां भारत, रूस और चीन सोमवार को एक साथ एक मंच पर बैठे। मौका था इन तीनों ही देशों के विदेश मंत्रियों की सालाना मुलाकात और बातचीत का। बैठक में चीन के विदेश मंत्री वांग यी, रूस के विदेश मंत्री सर्गेई लावरोव और भारत की विदेश मंत्री सुषमा स्वराज ने हिस्सा लिया। जाहिर है जब विश्व के तीन बड़े मुल्क एक साथ बैठेंगे तो बातें भी वैश्विक और क्षेत्रीय मुद्दों पर जरूर होगी। सो वैसा ही हुआ।  4 बड़े मुद्दे जिनपर आपसी बातचीत हुई उनमें- बैठक के बाद तीनों विदेश मंत्रियों की ओर से जारी संयुक्त बयान में बैठक को बेहद अहम और सार्थक बताया गया। आतंकवाद के मसले पर भारत ने साफ तौर पर कहा कि आईएसआईएस, अल कायदा और लश्कर-ए-तैयबा जैसी आतंकी तंजीमें अंतर्राष्ट्रीय शांति और सुरक्षा के प्रयासों को प्रभावित कर रही हैं और इसलिए आतंकवाद के खिलाफ एक वैश्विक नीति बनाने की जरूरत है। तीनों देशों ने आतंकवाद  के हर स्वरूप की निंदा करते कहा कि आतंकी गतिविधि को अंजाम देने वाले उसे बढ़ावा देने या समर्थन करने वालों को जवाबदेह ठहराया जायेगा और उन्हें न्याय के कटघरे में खड़ा किया जायेगा। बैठक में  सुषमा स्वराज ने भारत की बढ़ रही आर्थिक ताकत का जिक्र किया और कहा कि विश्व बैंक की ईज ऑफ डुइंग बिजनेस में भारत ने लंबी छलांग लगाई है औऱ इसलिए चीन और रूस को यहां मौजूद आर्थिक अवसरों का पूरा लाभ उठाना चाहिए। डोकलाम विवाद के बाद चीन की तरफ से किसी बड़े नेता की ये पहली भारत यात्रा थी। भारत और चीन के बीच आपसी विश्वास को बढ़ाने के लिए भारत ने कहा कि हमें विश्वास की डोर को और भी मजबूत करनी चाहिए ताकि दोनों पक्षों के बीच बेहतर समझ विकसित हो सके। बैठक में तीनों देशों ने जिन अहम मुद्दों पर चर्चा की उनमें- बैठक से पहले चीन के विदेश मंत्री वांग यी ने राष्ट्रपति रामनाथ कोविंद से भी मुलाक़ात की। दोनों नेताओं ने कई अहम बिंदुओं पर विचार विमर्श किया। साथ ही रूसी विदेश मंत्री सर्गेइ लावरोव ने भी राष्ट्रपति रामनाथ कोविंद से मुलाक़ात की। दोनों ने कई अहम मसलों पर विचार विमर्श किया। उम्मीद की जानी चाहिए कि साल 2002 में स्थापित किये गए इस त्रिपक्षीय मंच के जरिए तीनों ही मुल्क वैश्विक शांति और प्रगति के रास्ते पर आगे बढ़ेंगे और बेहतर समझ विकसित कर पाने में कामयाब हो पाएंगे। 