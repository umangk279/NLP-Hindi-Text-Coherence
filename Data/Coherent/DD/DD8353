प्रधानमंत्री नरेंद्र मोदी की अध्यक्षता में कल हुई सुरक्षा मामलों की समिति की बैठक में सर्वदलीय बैठक बुलाए जाने का फैसला लिया गया था  14 फरवरी को जम्मू-कश्मीर के पुलवामा में हुए आतंकवादी हमले के बारे में जानकारी देने के लिए आज गृह मंत्री राजनाथ सिंह ने सर्वदलीय बैठक बुलाई है। बैठक में गृह सचिव और सीआरपीएफ के एडीजी मौजूद हैं। राजनीतिक दलों की बात करें तो केंद्रीय मंत्री नरेंद्र सिंह तोमर, गुलाम नबी आजाद, शरद पवार, आनंद शर्मा, फारुख अब्दुल्ला, संजय सिंह, संजय राउत, ज्योतिरादित्य सिंधिया, उपेंद्र कुशवाहा, सतीश चंद्र मिश्रा इस बैठक का हिस्सा बने हैं। कल गृह मंत्री राजनाथ सिंह ने जम्मू-कश्मीर का दौरा करके आतंकवादी हमले की पूरी जानकारी ली और अस्पताल जाकर घायल जवानों से उनका हाल भी पूछा। गृह मंत्री ने शहीद जवानों के पार्थिव शरीर को कंधा दिया। 40 जवानों की शहादत के बाद सरकार ने जिस तरह सुरक्षाबलों को छूट दी है उसका देशभर में स्वागत हो रहा है। साथ ही सरकार ने पहला एक्शन लेते हुए पाकिस्तान से मोस्ट फेवर्ड नेशन का दर्जा भी छिन लिया है। पीएम नरेंद्र मोदी की अध्यक्षता में कल हुई सुरक्षा मामलों की समिति की बैठक में सर्वदलीय बैठक बुलाए जाने का फैसला लिया गया था 