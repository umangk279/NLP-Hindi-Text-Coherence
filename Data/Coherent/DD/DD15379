जम्मू कश्मीर के पुंछ में नियंत्रण रेखा पर पाकिस्तानी गोलीबारी में दो दिनों में तीन नागरिकों की मौत हो गई और दो जवान शहीद हो गए। वहीं मुख्यमंत्री महबूबा मुफ़्ती ने सीमा पर पाकिस्तानी संघर्षविराम उल्लंघन की भर्त्सना की। भारतीय सेना पाकिस्तान के हमलों का मुंहतोड़ जवाब दे रही है।    जम्मू कश्मीर में नियंत्रण रेखा पर पाकिस्तान लगातार संघर्षविराम कर रहा है। पाकिस्तानी गोलीबारी में कल तीन नागरिकों की मौत हो गई और दो जवान शहीद हो गए। इनमें सिपाही मनदीप सिंह और सिग्नलमैन चंदन कुमार शामिल हैं।  पाकिस्तानी सैनिकों ने बिना किसी उकसावे के कृष्णा घाटी क्षेत्र में सुबह क़रीब आठ बजे से छोटे और स्वचालित हथियारों से अंधाधुंध गोलीबारी शुरू कर दी। इस गोलीबारी में मनदीप सिंह गंभीर रूप से घायल हो गए और बाद में उनकी मौत हो गई। मेंधर में कल पाकिस्तान की तरफ से हुई गोलीबारी में कल चंदन कुमार घायल हो गए थे और आज उनकी मौत हो गई। भारतीय सेना पाकिस्तानी गोलीबारी का मुंहतोड़ जवाब दे रही है। जम्मू के पांच ज़िलों में चिकित्सा कर्मियों की छुट्टियां रद्द कर दी गई हैं। जम्मू कश्मीर की मुख्यमंत्री महबूबा मुफ़्ती ने सीमा पर पाकिस्तानी गोलीबारी की कड़ी भर्त्सना की है 