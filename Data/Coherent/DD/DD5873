रूस में नए रॉकेट इंजन के परीक्षण के दौरान हुए विस्फोट में मारे गए पांच परमाणु इंजीनियरों का अंतिम संस्कार किया गया,जिसमें हजारों की संख्या में लोग शामिल हुए  रूस में नए रॉकेट इंजन के परीक्षण के दौरान हुए विस्फोट में मारे गए पांच परमाणु इंजीनियरों का अंतिम संस्कार किया गया,जिसमें हजारों की संख्या में लोग शामिल हुए। हालांकि, इस घटना ने विकिरण फैलने के खतरे और गोपनीय तरीके से चलाए जा रहे हथियार कार्यक्रम पर सवाल खड़े कर दिए हैं। गत गुरुवार मारे गए इंजीनियरों का अंतिम संस्कार सोमवार को सारोव में किया गया। इस स्थान पर ही रूस का प्रमुख परमाणु हथियार अनुसंधान केन्द्र हैं और ये लोग यहीं काम करते थे। रक्षा मंत्रालय ने अपनी प्रारंभिक रिपोर्ट में कहा था कि न्योनोक्सा गांव के निकट नौसैनिक परीक्षण स्थल में हुए विस्फोट में दो लोग मारे गए हैं और छह लोग घायल हुए हैं। बाद में सरकारी रोसाटोम परमाणु निगम ने अपने पांच कर्मियों के मारे जाने की जानकारी दी। हालांकि, अब भी हताहतों की संख्या स्पष्ट नहीं है।   