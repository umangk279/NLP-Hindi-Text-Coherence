देश भर में आज महाशिवरात्रि का पर्व मनाया जा रहा है। आज के दिन शिव भक्त शिवरात्रि का उपवास रखते हैं,  मंदिरों में जाकर शिवलिंग पर फल-फूल औऱ बेल पत्र चढ़ाते हैं। महाशिवरात्रि के दिन शिवालयों में शिवभक्तों की भारी भीड़ उमड रही है।  उपराष्ट्रपति एम. वेंकैया नायडू ने इंडिया गेट पर स्थित राष्ट्रीय समर स्मारक यानी National War Memorial गये और युद्ध में शहीद देश के वीर योद्धाओं को श्रद्धांजलि अर्पित की। उपराष्ट्रपति ने कहा कि उनके लिए ये बहुत भावुक क्षण है। उन्होने देश के शहीदो याद करते हुए देशवासियों से अपील की कि वो इस राष्ट्रीय समर स्मारक को जरुर देखें। चालीस एकड़ में बने इस स्मारक में करीब छब्बीस हजार शहीद सैनिको के नाम लिखे है। आजादी के बाद से लेकर नवम्बर 2018 तक जितने भी सैनिक शहीद हुए है उनके नाम यहां लिखे गए हैं।  