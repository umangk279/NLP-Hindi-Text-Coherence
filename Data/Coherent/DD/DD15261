राजस्‍थान में लोकसभा की अजमेर व अलवर और विधानसभा की मांडलगढ़ सीट के उपचुनाव हुआ. मतदान के दौरान पहली बार ईवीएम मशीनों में उम्‍मीदवारों के फोटो का इस्‍तेमाल हुआ.  राजस्‍थान में लोकसभा की अजमेर और अलवर सीटों और विधानसभा की मांडलगढ़ सीट के उपचुनाव के लिए मतदान हुआ । मुख्‍य चुनाव अधिकारी कार्यालय के अनुसार 68 दशमलव छह आठ प्रतिशत मतदान हुआ। मतदान के दौरान पहली बार ई वी एम मशीनों में उम्‍मीदवारों के फोटो का इस्‍तेमाल हुआ। अलवर में ग्‍यारह, अजमेर में तेईस और मंडलगढ में आठ उम्‍मीदवार चुनाव मैदान में हैं। उधर पश्चिम बंगाल में हावड़ा जिले की उलबेरिया लोकसभा सीट और उत्‍तरी चौबीस परगना की नोआपाड़ा विधानसभा सीट पर उपचुनाव हुआ। मतदान के लिए सुरक्षा के कड़े इंतजाम किए गए। इस उपचुनाव में मुख्‍य मुकाबला सत्‍तारूढ़ तृणमूल कांग्रेस, विपक्षी भारतीय जनता पार्टी, वामदल तथा कांग्रेस के बीच है। इन सभी उपचुनाव के परिणाम की घोषणा गुरूवार को की जाएगी।  