संसद में नागरिकता विधेयक के पास होने के बाद अब उत्तरपूर्व में हालात सामान्य हैं, असम के तमाम हिस्सों में अब जनजीवन धीरे धीरे  सामान्य हो रहा है। गुवाहाटी में हाला्कि आधिकारिक तौर पर कर्फूयू नहीं हटाया गया है लेकिन जरुरी सामानों की गाड़ियों को छूट दी गयी है।   कई जगहों पर शांतिपूर्ण प्रदर्शन हुए। डिब्रूगढ में आज कर्फ्यू में ढील दी गयी। लोग पहले की तरह अपने काम पर निकल कर अब सामान्य दिनचर्या में मशगूल रहे।  असम के पुलिस प्रमुख ने लोगों से राज्य शांति व्यवस्था बनाए रखने की अपील की है। उन्होंने कहा कि कानून व्यवस्था को हाथ में लेने वालों के खिलाफ कड़ी कार्रवाई की जाएगी लेकिन शांतिपूर्ण तरीके से विरोध प्रदर्शन करने वालों के खिलाफ कोई कार्रवाई नहीं की जाएगी. इस बीच असम के सिलचर में लोगों ने नागरिकता विधेयक का स्वागत किया है। 