 दीपावली के 15वें दिन कार्तिक पूर्णिमा के पावन अवसर पर शनिवार को काशी में धूमधाम से देव दीपावली मनाई गई।    शनिवार को सभी घाटों को दुल्हन की तरह सजाया गया। 84 घाटों पर दीयों की लड़ियां सजाई गई। इन्हें देखकर ऐसा लग रहा था मानो तारे आसमान से धरती पर उतर आए हों। दशाश्वमेध और अस्सी घाट पर देव दीपावली की भव्यता देखते ही बन रही थी। मान्यता है कि दीपावली के 15 दिन बाद सभी देवता कार्तिक पूर्णिमा के दिन गंगा किनारे दीपावली मनाने आते है। दुनिया भर से बड़ी संख्या में पर्यटक इस अदभुद नज़ारे के गवाह बने। 