शताब्दी, तेजस और गतिमान एक्सप्रेस के टिकटों की बिक्री बढ़ाने के लिए रेल विभाग ने इन ट्रेनों के किराए पर 25 फीसदी तक छूट देने का फैसला किया है।  सड़क परिवहन और विमानन क्षेत्र से भारी प्रतिस्पर्धा का सामना कर रहे रेलवे अब यात्रियों को आकर्षित करने के लिए भारी छूट दे रहा है। शताब्दी, तेजस और गतिमान एक्सप्रेस के टिकटों की बिक्री बढ़ाने के लिए रेल विभाग ने इन ट्रेनों के किराए पर 25 फीसदी तक छूट देने का फैसला किया है। यह छूट एसी चेयरकार और एक्जीक्यूटिव चेयर कार सीट वाले ट्रेनों के बेस किराए पर दी जाएगी। जीएसटी, रिजर्वेशन शुल्क, सुपरफास्ट किराया व अन्य शुल्क अलग से लगेंगे।योजना लागू होने के बाद उस ट्रेन में ग्रेड डिस्काउंट या फ्लेक्सी फेयर जैसी कोई अन्य छूट लागू नहीं होगी। 