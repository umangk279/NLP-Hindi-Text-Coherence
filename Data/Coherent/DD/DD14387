  महिला एवं बाल विकास मंत्री मेनका गांधी ने यौन अपराधों से निबटने के लिए आवश्यक कदम उठाने के लिए सभी मुख्यमंत्रियों को लिखा पत्र, मंत्रालय ने यौन अपराधों की सही तरीके से जांच के लिए सभी पुलिस अधिकारियों के पुन प्रशिक्षण पर दिया जोर।   महिला एवं बाल विकास मंत्री मेनका गांधी ने यौन अपराधों से निबटने के लिए आवश्यक कदम उठाने के लिए सभी मुख्यमंत्रियों को पत्र लिखा है। पत्र में कहा गया है कि पुलिस अधिकारियों को यौन शोषण अपराधों के संबंधित सबूत इकट्ठे करने और उन्‍हें सुरक्षित रखने का फिर से प्रशिक्षण दिया जाना चाहिए। राज्‍यों और केन्‍द्र शासित प्रदेशों के मुख्‍यमंत्रियों को लिखे पत्रों में महिला और बाल विकास मंत्री मेनका गांधी ने यौन शोषण अपराधों से निपटने के लिए उठाये गये आवश्‍यक कदमों का उल्‍लेख किया।  उन्‍होंने कहा कि सभी अधिकारियों को बच्‍चों के साथ यौन शोषण अपराध के मामलों की समय सीमा के अन्‍दर जांच पूरी करने को प्राथमिकता देने के निर्देश दिए जाएं। 