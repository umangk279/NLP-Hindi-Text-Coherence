वेटिकन में आयोजित एक भव्य समारोह में पोप फ्रांसिस ने भारतीय नन मरियम थ्रेसिया और चार अन्य को संत घोषित किया। केरल की नन के साथ ही ब्रिटिश कार्डिनल जॉन हेनरी न्यूमैन, स्विस लेवीमेन मार्गरेट बेज, ब्राजील की सिस्टर डुल्स लोप्स और इतालवी सिस्टर गिसेपिना वानीनि को भी दी गई संत की उपाधि।   पोप फ्रांसिस ने भारतीय नन मरियम थ्रेसिया और चार अन्य को संत घोषित किया। केरल में सामाजिक उत्थान के कामों के लिए विख्यात रहीं सिस्टर मरियम को मदर टेरेसा की तरह माना जाता है। सिस्टर मरियम को उनके देहांत के करीब 93 सालों बाद इस सम्मान से सम्मानित किया गया है। 26 अप्रैल 1876 को केरल के त्रिशूर जिले में जन्मीं सिस्टर मरियम 50 साल की उम्र में 8 जून 1926 को दुनिया को छोड़ गई थीं। प्रधानमंत्री नरेंद्र मोदी ने 'मन की बात' के दौरान केरल की सिस्टर मरियम थ्रेसिया का जिक्र किया था। प्रधानमंत्री मोदी ने कहा कि देश को उन पर गर्व है। सिस्टर मरियम ने होली फैमिली नाम की एक धर्मसभा की स्थापना की थी। वेटिकन सिटी में मौजूद एक दस्तावेज के मुताबिक, उन्होंने कई स्कूल, हॉस्टल, अनाथालय और कॉन्वेंट बनवाए और संचालित किए। सिस्टर मरियम को लड़कियों की शिक्षा और उनके सशक्तीकरण के लिए किए गए कामों के लिए भी याद किया जाता है। 1914 में उनके द्वारा स्थापित इस संस्था में अब करीब 2000 नन हैं। 