इससे पहले प्रधानमंत्री नरेंद्र मोदी ने शनिवार को अपने संसदीय क्षेत्र वाराणसी से भाजपा के देशव्यापी सदस्यता अभियान शुरुआत की. लोकसभा चुनाव में प्रचंड बहुमत मिलने के बाद भाजपा ने बड़े पैमाने पर सदस्यता अभियान की शुरुआत की है.  पीएम ने वाराणसी के दीनदयाल उपाध्याय संकुल कला केंद्र से सदस्यता अभियान की शुरुआत की. उन्होंने इस मौके पर नए सदस्यों को सदस्यता प्रमाण पत्र देकर भारतीय जनता पार्टी में शामिल किया. पीएम मोदी ने रेखा चौहान, हरिराम द्विवेदी, राम किशोर यादव, मंगला प्रसाद केवट और छोटे लाल को पार्टी में शामिल किया. इस मौके पर भाजपा के कार्यकारी अध्यक्ष जेपी नड्डा भी मौजूद रहे. 