सु्प्रीम कोर्ट ने अयोध्या मामले में सुनवाई करते हुए मध्यस्थता समिति को अपनी रिपोर्ट दाखिल करने को कहा है  सुप्रीम कोर्ट ने अयोधया भूमि विवाद मामले में जारी मध्यस्थता प्रक्रिया के संबंध में बृहस्पतिवार को एक सप्ताह के अंदर नवीनतम स्थिति रिपोर्ट सौंपे जाने का आदेश दिया। प्रधान न्यायाधीश रंजन गोगोई की अध्यक्षता वाली पांच सदस्यीय संविधान पीठ ने उच्चतम न्यायालय के पूर्व न्यायाधीश (सेवानिवृत्त) एफ एम आई कलीफुल्ला से 18 जुलाई तक स्थिति रिपोर्ट सौंप देने का अनुरोध किया।अदालत 25 जुलाई को यह तय करेगा कि इस मामले में आगे क्या करना है।  मध्यस्थता समिति की रिपोर्ट आने पर ही अदालत यह निर्णय लेगा कि यह सफल रही है या नहीं। इससे पहले सुनवाई के दौरान निर्मोही अखाड़े ने कहा कि मध्यस्थता समिति किसी भी फैसले पर पहुंचने में नाकाम रहा और अब इसे संविधान बेंच द्वारा सुना जाना चाहिए।  उच्चतम न्यायालय के पूर्व न्यायाधीश (सेवानिवृत्त) एफ एम आई कलीफुल्ला तीन सदस्यीय मध्यस्थता पैनल के अध्यक्ष हैं।   