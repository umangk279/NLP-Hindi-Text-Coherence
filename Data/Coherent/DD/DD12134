एक तरफ केरल जहां अभी तक बाढ़ के कहर से पूरी तरह उभर नहीं पाया है, मानसून ने देश के दूसरे हिस्सों को भी अपनी चपेट में ले लिया है। देश के पश्चिमी हिस्से उत्तर प्रदेश, दिल्ली-एनसीआर, हिमाचल प्रदेश और उत्तराखण्ड भारी बारिश का प्रकोप झेल रहे है जिसके चलते सामान्य जनजीवन अस्तव्यस्त हो गया है।   पहले दक्षिण में केरल बूाढ़ की चपेट में था और अब देश के पश्चिमी हिस्से उत्तर प्रदेश, दिल्ली-एनसीआर, हिमाचल प्रदेश और उत्तराखण्ड भारी बारिश का कहर झेल रहे हैं। उत्तराखंड में भारी बारिश के कारण कई इलाकों में गांव के गांव पानी में डूबे हुए है।  लोगों को बेहद मुश्किलों का सामना करना पड़ रहा है। उत्तराखंड के कई पर्यटक स्थल भी बाढ़ की चपेट में है। उधर उत्तर प्रदेश में कानपुर में गंगा का पानी उफान पर है और ललितपुर में बाढ़ मे फंसे कई लोगों को बचाने के लिए सेना की मदद लेनी पड़ी। अगले दो दिन में भी कई इलाकों में भारी बारिश की चेतावनी जारी की गई है। इधऱ राजधानी दिल्ली में भी आज कई इलाकों में भारी बारिश हुई, जिसके चलते लोगों को खासी मुश्किलों का सामना करना पडा। एक तरफ केरल जहां अभी तक बाढ़ के कहर से पूरी तरह उभर नहीं पाया है, मानसून ने देश के दूसरे हिस्सों को भी अपनी चपेट में ले लिया है। देश के पश्चिमी हिस्से उत्तर प्रदेश, दिल्ली-एनसीआर, हिमाचल प्रदेश और उत्तराखण्ड भारी बारिश का प्रकोप झेल रहे है जिसके चलते सामान्य जनजीवन अस्तव्यस्त हो गया है।  बाढ की चपेट में आए देश के विभिन्न हिस्सो में सुरक्षा बल के जवान बचाव और राहत कार्यों में पूरी तरह जुटे हुए है। उत्तर प्रदेश के ललितपुर में बाढ़ में फंसे 7 लोगों को भारतीय वायु सेना के जवानों ने निकालकर सुरक्षित स्थानों पर पहुंचाया। भारी बारिश के चलते ये लोग रविवार की सुबह से एक गांव में फंसे हुए थे। एक अन्य बचाव अभियान में भारतीय वायु सेना ने झांसी की गरुथा तहसील में इरिच बांध के नजदीक फंसे आठ मछुआरों को सुरक्षित बाहर निकाला। बुंदेलखण्ड की लगभग सभी नदिया उफान पर हैं और मटियाला बांध से 5 लाख क्यूसेक पानी छोड़े जाने के बाद ललितपुर में पहले से उफनाई यमुना और बेतवा पर विशेष नज़र रखी जा रही है। कानपुर में गंगा ने रौद्र रूप धारण कर रखा है जिसकी वजह से कई गांव के लोगों को सुरक्षित स्थानों पर शरण लेनी पड़ी है। नरौरा बांध से पानी छोड़े जाने का असर सम्भल और कन्नौज तक पहुंचा है जहां कई गांव बाढ़ से प्रभावित हुए हैं।  केन्द्रीय जल आयोग की रिपोर्ट के मुताबिक गंगा, रामगंगा, शारदा, घाघरा और गुआनो नदियां कई स्थानों पर ख़तरे के निशान से ऊपर बह रही है। घाघरा के अलावा शारदा में आई बाढ़ के चलते पीलीभीत और लखीमपुर खीरी के तकरीबन 50 गांवों के लोगों को अपना घर-बार छोड़ने के लिए मजबूर होना पड़ा है।  इसके अलावा भी उत्तर प्रदेश के कई इलाकों में भारी बारिश का कहर जारी है, जिससे आपदा जैसी स्थिति पैदा कर दी है। लखनऊ और आसपास के इलाकों में जबर्दस्त बारिश ने जनजीवन प्रभावित किया है। पूरे राज्य में भारी बारिश और बाढ़ के चलते पिछले 12 घंटों में 10 और लोगों की जान चली गई जिससे मरने वालों की संख्या 26 तक पहंच गई है। ये स्थिति और भी खराब हो सकती है क्योंकि मौसम विभाग ने राज्य में अगले 2 दिन में भारी बारिश की चेतावनी जारी की है।  उत्तराखण्ड की बात की जाए तो रविवार को बचाव कर्मियों ने पर्यटक स्थल कैम्पटिफॉल से करीब 180 पर्यटको को सुरक्षित बाहर निकाला। भारी बारिश के चलते कैम्पटिफोल में काफी ऊंचाई तक पानी भर गया है।  कल शाम से लगातार हो रही बारिश के चलते 40 फीट की ऊचाई से गिरने वाला पानी कल शाम काफी तेजी के साथ गिरने लगा जिससे स्थिति भयावह हो गई।  स्थानीय पुलिस और अधिकारियों की तुरन्त कार्रवाई से  स्थित् को सामान्य बनाने में काफी मदद मिली। रामनगर में बाढ़ के चलते सड़कों पर पानी भर गया है और आवागमन अवरुद्ध हुआ  है। इस समय समूचे उत्तर भारत में मानसून सक्रिय है। राष्ट्रीय राजधानी क्षेत्र में पिछले कई दिनों से भारी बारिश हो रही है। लगातार दूसरे दिन  दिल्ली और आसपास के क्षेत्रों में जमकर बारिश हुई। बारिश के कारण शहर के कई हिस्सों में जल भराव और ट्रैफिक की समस्या उत्पन्न हो गई है। नोएडा, ग्रेटर नोएडा, गाजियाबाद, गुरुग्राम और फरीदाबाद में भी बारिश के चलते समान्य जनजीवन प्रभावित है। मौसम विभाग ने अगले दो दिनों में भी बारिश का आशंका जताई है। वहीं नगालैण्ड में भी बारिश और बाढ़ का व्यापक असर है। मुख्यमंत्री नेफ्यू रियो ने सभी से मदद की गुहार की है। केरल की ओर से भी नगालैण्ड को मदद दी गई है। असम और मेघालय के कुछ हिस्से भी बाढ़ से प्रभावित है।  