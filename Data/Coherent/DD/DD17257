उत्तर कोरिया ने छठा परमाणु परीक्षण किया। जापान ने प्योंगयांग से  कठोर विरोध जताया। परमाणु परीक्षण को अत्यंत अक्षम्य बताया।      उत्तर कोरिया ने रविवार को हाईड्रोज़न बम का सफल परीक्षण करने का ऐलान किया है। उत्तर कोरिया ने दावा किया है कि इस हाइड्रोज़न बम को मिसाइल पर लोड किया जा सकता है। उत्तर कोरिया इससे पहले 2006, 2009, 2013 और 2016 में परमाणु बमों का परीक्षण कर चुका है।  रविवार को हुआ धमाका इतना शक्तिशाली था कि इसका कंपन रूस के पूर्वी शहर व्लादिवोस्टक तक महसूस किया गया। वहीं जापान के मौसम विभाग के मुताबिक भूकंप के कंपन को जापान में भी महसूस किया गया। जापान की मेट्रोलॉजिकल एजेंसी के हवाले से बताया है कि रविवार के परीक्षण से आया भूकंप पिछले परीक्षण के मुताबिक दस गुना ज़्यादा शक्तिशाली था। 6.3 तीव्रता के भूकंप का मतलब है कि उत्तर कोरिया ने बेहद शक्तिशाली हथियार का परीक्षण किया है।  