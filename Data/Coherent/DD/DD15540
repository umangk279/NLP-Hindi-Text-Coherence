सेना प्रमुख बिपिन रावत ने कहा डोकलाम विवाद के बाद सीमा पर चीनी सैनिकों की संख्या में कमी आई है, वहीं सेना प्रमुख ने सेना में स्वदेशी और अत्याधुनिक हथियारों की जरुरत पर  भी जोर दिया है।      सेना प्रमुख ने भविष्य में युद्ध की कठिन परिस्थितियों के मद्देनजर सेना में अत्याधुनिकता की जरूरत पर बल देते हुए कहा कि चीन ने सीमा पर तैनात सैनिकों की संख्या में भारी कटौती की है। सेना प्रमुख बिपिन रावत ने कहा है कि हमारी सेना में आधुनिकता की बहुत जरूरत है। भविष्य में युद्ध बहुत कठिन परिस्थितियों में होंगे और हमें इसके लिए तैयार रहना है। दिल्ली में आयोजित एक सेमीनार को संबोधित करते हुए सेना प्रमुख ने कहा कि हमें अब हथियारों के आयात से दूर जाना है और सुनिश्चित करना है कि देश में ही बने हथियारों का प्रयोग किया जा सके। संवाददाताओं से बात करते हुए सेना प्रमुख ने कहा कि चीन ने सीमा पर अपनी सेना की संख्या में कटौती की है। सेना प्रमुख जनरल बिपिन रावत ने कहा है कि आने वाले समय में  उच्च ऊचाई वाले सेना अभियानों की चुनौतियों ज्यादा है। इस क्षेत्र में चुनौतियों को देखते हुए तकनीकि अनुसंधान के जरिए समाधान खोजने की जरूरत है। 