अंतर्राष्ट्रीय संस्था द रेडक्रॉस के प्रवक्ता अबूबकर तारावली ने कहा कि कम से कम 3000 लोग बेघर हो गये हैं   सिएरा लियोन की राजधानी फ्रीटाउन और आसपास के क्षेत्रों में जमीन धसने की घटनाओं में सोमवार को 400 से अधिक लोग मारे गए हैं, 600 से ज्यादा लोग लापता है। काफी मकान ढह गए हैं। लोग अपने परिवार के लापता सदस्यों की सूचना के बारे में बेसब्री से इंतजार कर रहे हैं। भीषण बाढ़ और जमीन धंसने से हुई तबाही के एक दिन बाद राहत दलों ने रीजेन्ट कस्बे में अब लापता लोगों की तलाश की जा रही है। राहत और बचाव कार्य तेज़ी से जारी है लेकिन खराब सड़कों और खराब मौसम के कारण राहत कार्यों में बाधा आ रही है। 