मौसम विभाग ने मुम्बई में मानसून के निर्धारित समय से करीब तीन दिन पहले आने और अगले 48 घंटों में भारी बारिश होने की संभावना व्यक्त की है    बारिश से सामान्य जीवन पर असर पड़ सकता है। मुंबई में शनिवार से रुक-रुक के बारिश हो रही है लेकिन मानसून शुरु होने के बाद भारी बारिश होने की संभावना है। स्काईमेट के सीईओ जतिन सिंह ने ट्विटर पर कहा है कि गोवा और कोंकण के ऊपर चक्रवाती हवा का दबाव बना हुआ है और इसके उत्तर दिशा में महाराष्ट्र के तटीय क्षेत्रों में धीरे-धीरे आगे बढ़ने की उम्मीद है। पिछले दिनों मुंबई मे मानसून से पहले हल्की से भारी वर्षा हुई जिससे रेलगाड़ियों की आवाजाही और विमानों की उड़ानों पर असर पड़ा है ।      