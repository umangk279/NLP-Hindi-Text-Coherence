ब्रिटेन ने कहा है कि नीरव मोदी उनके ही देश में है, जिसके बाद सीबीआई ने प्रत्यर्पण की अपील को आगे बढ़ा दिया है  पंजाब नेशनल बैंक घोटाले में मुख्य आरोपी नीरव मोदी के ब्रिटेन में होने की पुष्टि हुई है। ब्रिटेन ने कहा है कि नीरव मोदी उनके ही देश में है, जिसके बाद सीबीआई ने प्रत्यर्पण की अपील को आगे बढ़ा दिया है। साथ ही सीबीआई ने ब्रिटेन के अधिकारियों से नीरव मोदी को उसके खिलाफ इंटरपोल द्वारा जारी रेड कॉर्नर नोटिस के आधार पर हिरासत में भी लेने का अनुरोध किया है। भारतीय जांच एजेंसियों को नीरव मोदी के ब्रिटेन में होने का पता था। इस सिलसिले में विदेश राज्य मंत्री वी के सिंह ने 2 अगस्त को संसद में बताया था कि नीरव मोदी के प्रत्यर्पण के लिए ब्रिटेन सरकार को एक अनुरोध पत्र भेजा है। 