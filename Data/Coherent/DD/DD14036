भाजपा अध्यक्ष अमित शाह ने राष्ट्रीय मोर्चा कार्यकारिणी बैठक में सभी को आम नागरिकों के घर तक पहुंच बनाने के निर्देश दिए हैं।   भाजपा अध्यक्ष ने कहा है कि कार्यकर्ता लोगों को मिस्ड कॉल के जरिए पार्टी से जोड़ने की कोशिश करें। उन्होंने 25 करोड़ लोगों तक पहुंचने की जिम्मेदारी सभी मोर्चा के कार्यकर्ताओं को दी है। भाजपा अध्यक्ष ने कहा कि सरकार के द्वारा चलाई जा रही जनकल्याण योजनाओं को जनता से साझा किया जाए। इसके साथ ही अमित शाह ने कहा कि 2019 में ऐसी पूर्ण बहुमत की सरकार बनाई जाए जिसे आने वाले 50 वर्षों तक कोई हिला न सके। उन्होंने साफ कहा कि गठबंधन की उन्हें कोई परवाह नहीं है। वो सिर्फ 50 प्रतिशत की लड़ाई लड़ेंगे। उन्होंने कहा कि ज्यादा से ज्यादा लोगों को नमो ऐप से जोड़ना है और लोगों को बूथ तक पहुंचाना है। सारे राष्ट्रीय मोर्चों को तय समय सीमा में पार्टी का प्रोग्राम पूरा करना है। 