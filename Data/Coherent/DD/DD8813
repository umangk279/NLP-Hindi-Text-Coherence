एएफसी एशियन कप फुटबॉल प्रतियोगिता के अपने पहले मुक़ाबले में भारत ने थाईलैंड को 4-1 से हरा दिया है.  भारत ने खेल के 27वें मिनट में पेनाल्टी किक के माध्यम से गोल किया. ये गोल सुनील छेत्री ने किया, लेकिन इस गोल के चंद मिनट बाद ही थाईलैंड ने फ्री किक के ज़रिए गोल दाग स्कोर लाइन को 1-1 की बराबरी पर ला दिया. पहले हॉफ तक स्कोरलाइन 1-1 रही. बहरहाल खेल के दूसरे हॉफ में भारत ने शानदार खेल दिखाते हुए सुनील छेत्री की मदद से दूसरा गोल कर मैच में 2-1 की बढ़त बना ली. इसके थोड़ी देर बाद भारत की ओर से 2 गोल और हुए और स्कोर लाइन भारत के पक्ष में 4-1 हो गई. 