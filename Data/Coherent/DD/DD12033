यूएस ओपन टेनिस में महिला एकल के फाइनल में जापान की नाओमी ओसाका ने एक रोमांचक मुकाबले में सेरेना विलियम्स को हराकर जीता ख़िताब। ओसाका के करियर का यह पहला ग्रैंड स्लेम खिताब।   अमेरिकी ओपन टेनिस में महिला एकल के फाइनल में जापान की 20 वर्षीय नाओमी ओसाका ने सेरेना विलियम्स को फाइनल में 6-2, 6-4 से हराकर अपने करियर का पहला ग्रैंड स्लेम खिताब जीता। ओसाका की यह जीत इसलिए भी खास है कि कोई ग्रैंड स्लैम खिताब जीतने वालीं वह जापान की पहली महिला खिलाड़ी हैं। न्यूयॉर्क के अर्थर ऐश स्टेडियम फाइनल में उन्होंने दुनिया की पूर्व नंबर एक खिलाड़ी को साल के आखिरी ग्रैंड स्लैम में सीधे सेटों में हराया। ओसाका की विलियम्स पर दो मैचों में यह दूसरी जीत है। इसी साल मार्च में उन्होंने मियामी ओपन में सेरेना को हराया था।   