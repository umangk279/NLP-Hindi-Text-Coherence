तमिलना़डु, जम्मू एवं कश्मीर, उत्तराखंड और बिहार के मुख्यमंत्रियों ने प्रधानमंत्री नरेंद्र मोदी से मुलाकात की, एआईएडीएमके के एनडीए में शामिल होने की खबरों के बीच तमिलनाडु के मुख्यमंत्री ई पलनीसामी ने भी पीएम से मुलाकात की   जम्मू-कश्मीर की मुख्यमंत्री महबूबा मुफ्ती ने आज प्रधानमंत्री नरेन्द्र मोदी से मुलाकात की। मुलाकात के बाद मुफ्ती ने बताया कि प्रधानमंत्री से उनकी अनुच्छेद 35ए सहित कई मसलों पर चर्चा हुई। उन्होंने कहा कि प्रधानमंत्री का रुख सकारात्मक था। मुख्यमंत्री महबूबा मुफ्ती ने कहा कि जम्मू कश्मीर में हालात सुधर रहे है। वहीं बिहार के मुख्यमंत्री नीतीश कुमार ने भी प्रधानमंत्री नरेंद्र मोदी से मुलाकात की, मुलाकात के बाद में नीतीश कुमार ने कहा कि उन्होंने प्रधानमंत्री से बिहार के विकास पर बातचीत हुई। इसके अलावा उत्तराखंड के मुख्यमंत्री त्रिवेंद्र सिंह रावत और तमिलनाडु के मुख्यमंत्री ई पलानिसामी ने भी प्रधानमंत्री से मुलाकात की है।  