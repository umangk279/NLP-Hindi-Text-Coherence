सुप्रीम कोर्ट में मंगलवार को अयोध्‍या मामले की सुनवाई हुई. मामले की सुनवाई पांच न्यायाधीशों की संविधान पीठ ने की, जिसमें प्रधान न्यायाधीश रंजन गोगोई, न्यायमूर्ति एसए बोबडे, न्यायमूर्ति डी वाई चंद्रचूड़, न्यायमूर्ति अशोक भूषण और न्यायमूर्ति एस अब्दुल नजीर शामिल थे.  अदालत ने सुनवाई को 8 हफ्ते के लिए टाल दिया है. सुप्रीम कोर्ट ने सभी पक्षकारों को कागजातों के अनुवाद को देखने के लिए 6 हफ्ते का वक्त दिया है. 