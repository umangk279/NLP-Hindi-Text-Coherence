सेना के साथ समन्वय स्थापित कर भारी मात्रा में हथियार बरामद   रेवेन्यू इंटेलिजेंस विभाग और भारतीय सेना के समन्वय से एक बार फिर दुनिया के सामने पाकिस्तान की नापाक हरकत उजागर हुई है। 12-13 नवंबर की रात में अखनूर सेक्टर के खौर के नजदीक एक गांव में एक कारवाई में पाकिस्तानी आतंकवादियों और घुसपैठियों की कोशिश तो नाकाम हुई ही, साथ ही एक एके 56 राइफल 15 हैंड ग्रेनेड, 5 चीन निर्मित  पिस्टल, 12 डेटोनेटर और भारी मात्रा में गोलियां बरामद हुई। रेवेन्यू इंटेलिजेंस महानिदेशक डीपी दाश ने कहा कि पिछले तीन महीने में विभाग ने 4 कारवाइयों में बड़ी मात्रा में हथियार गोलाबारूद और नशीले पदार्थों को ज़ब्त किया। 