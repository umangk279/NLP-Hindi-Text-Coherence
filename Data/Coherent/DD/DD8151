अमेरिका ने पाकिस्‍तान से भारत के खिलाफ एफ-16 लड़ाकू विमानों के संभावित दुरूपयोग पर मांगी जानकारी, आतंकवाद के खिलाफ कार्रवाई के लिए पाकिस्‍तान को अमेरिका ने दिया है एफ-16 लड़ाकू विमान.  अमेरीका ने पाकिस्‍तान से भारत के खिलाफ एफ-16 लड़ाकू विमानों के संभावित दुरूपयोग पर जानकारी मांगी है। दरअसल, अमरीका और पाकिस्‍तान के बीच हुए समझौते के अनुसार एफ-16 विमानों का उपयोग अमेरीका की मंजूरी के बिना नहीं किया जा सकता। अमेरीकी विदेश विभाग ने बताया कि उसे इस तरह की खबरे मिली हैं, लेकिन पाकिस्‍तान से और जानकारी मांगी गई है कि क्‍या किसी प्रकार समझौते का उल्‍लंघन किया गया। भारतीय वायुसेना ने 28 फरवरी को अमराम मिसाइल के कुछ हिस्‍से यह साबित करने के लिए दिखाये थे कि पाकिस्‍तान ने कश्‍मीर में भारत के सैन्‍य ठिकानों पर हमला करने के लिए एफ-16 लड़ाकू विमानों का इस्‍तेमाल किया था। पाकिस्‍तान ने इस विमान के इस्‍तेमाल का खण्‍डन किया है। अमरीका के रक्षा मंत्रालय की रक्षा, सुरक्षा और सहयोग एजेंसी के अनुसार एफ-16 लड़ाकू विमान आतंकवाद के खिलाफ कार्रवाई में पाकिस्‍तान की क्षमता में वृद्धि करने के लिए लिये गये हैं अमेरिका अत्याधुनिक रक्षा साजो सामान बेचने वाला विश्व का सबसे बड़ा देश है और इसके पास मजबूत एंड यूजर निगरानी समझौता है, जो रक्षा साजो सामान के दुरुपयोग के किसी भी आरोप को बेहद गंभीरता से लेता है। पेंटागन की डिफेंस सिक्योरिटी एंड कॉरपोरेशन एजेंसी (डीएससीए) के अनुसार एफ-16 विमान आतंकवाद निरोधक अभियानों में पाकिस्तान की क्षमता को बढ़ाने के लिए हैं। सार्वजनिक रूप से उपलब्ध दस्तावेजों के अनुसार अमेरिका ने पाकिस्तान पर एफ-16 विमानों के इस्तेमाल को लेकर लगभग 12 पाबंदियां लगाईं हैं।  