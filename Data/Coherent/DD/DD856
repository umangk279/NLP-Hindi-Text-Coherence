मणिपुर में कोरोना वायरस संक्रमण से मौत का पहला मामला सामने आया है। यहां स्थित रिम्स अस्पताल में 56 वर्षीय व्यक्ति की बुधवार को मौत हो गई। राज्य में कोरोना संक्रमण से स्वस्थ होने की दर 69.70 फीसदी है।    मणिपुर में कोरोना वायरस के कारण पहली मौत हो गई है। क्षेत्रीय चिकित्सा विज्ञान संस्थान (रिम्स), अस्पताल के निदेशक अहनथेम सांता सिंह ने बताया कि राज्य में कोविड-19 से पहले मरीज की मौत हुई है। जहां 56 वर्षीय एक व्यक्ति ने क्षेत्रीय आयुर्विज्ञान संस्थान (आरआईएमएस) में कोरोना संक्रमण के कारण दम तोड़ दिया। राज्य में कोरोना संक्रमण से स्वस्थ होने की दर 69.70 फीसदी है। रिम्स निदेशक ने कहा कि मृतक थौबल जिले के खोंगजोम सापम गांव का रहनेवाला था और उसे अस्पताल में 22 मई को गुर्दे की गंभीर बीमारी और उच्च रक्तचाप की शिकायत के साथ भर्ती किया गया था। रविवार को मरीज कोरोना वायरस से संक्रमित पाया गया और उसकी बुधवार तड़के मौत हो गई। अधिकारियों ने बताया कि मणिपुर में मंगलवार तक कोरोना वायरस संक्रमण के 2,317 मामले हैं जिनमें से 1,612 लोग स्वस्थ हो चुके हैं और 705 लोगों का इलाज चल रहा है।   