भारत के चंद्रयान-2 का जुलाई के दूसरे हफ्ते में होगा प्रक्षेपण, इसरो ने कहा मार्क-3 यान के जरिये भेजा जा रहा रोवर छह सितंबर को चंद्रयान की सतह पर उतरेगा।  भारतीय अंतरिक्ष अनुसंधान संगठन ने चंद्रयान-2 के प्रक्षेपण के लिए तिथि निर्धारित कर दी है। इसे 9 से 16 जुलाई के बीच जीएसएलवी मार्क-3 यान के जरिये श्रीहरिकोटा से प्रक्षेपित किया जाएगा। चंद्रयान-2 में भेजा जा रहा रोवर छह सितंबर को चंद्रयान की सतह पर उतरेगा। आपको बता दें कि इसका प्रक्षेपण अब तक चार बार टल चुका है । इसरो के मुताबिक माड्यूल को पूरी तरह से तैयार किया जा रहा है ताकि नौ से 16 जुलाई के बीच चंद्रयान-2 का प्रक्षेपण किया जा सके। चंद्रयान-2 के मुख्यत: तीन हिस्से हैं जिनमें आर्बिटर, लैंडर और रोवर हैं। यह मिशन चांद की सतह पर जाकर नमूने एकत्र करेगा और उसका विश्लेषण कर आंकड़े इसरो को भेजेगा।    