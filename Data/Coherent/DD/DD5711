प्रधानमंत्री नरेंद्र मोदी और अमेरिका के राष्ट्रपति डोनाल्ड ट्रंप के बीच द्विपक्षीय वार्ता हुई। जिसमें पीएम मोदी ने कहा कि- भारत और पाकिस्तान के बीच सभी मुद्दे द्विपक्षीय हैं, और इन द्विपक्षीय मुद्दों को हल करने में दोनों राष्ट्र खुद सक्षम हैं। पीएम जर्मनी की चांसलर एंजेला मर्केल और अन्य विश्व नेताओं के साथ भी द्विपक्षीय बैठकें करेंगे।  अंतरराष्ट्रीय मंच पर प्रधानमंत्री नरेन्द्र मोदी ने अमेरिका को दो टूक जवाब देते हुए कहा भारत और पाकिस्तान के बीच सभी मुद्दे द्विपक्षीय हैं जिसमें किसी तीसरे पक्ष की मध्यस्थता के लिए कोई गुंजाइश नहीं है।  G7 शिखर सम्मेलन से इतर भारत-अमेरिका के बीच द्विपक्षीय बैठक हुई। पीएम मोदी ने कहा भारत और अमेरिका के बीच व्यापार और अन्य मसलों पर लगातार गहराई से बातचीत होती रही है। उन्होंने द्विपक्षीय बातचीत को अहम मुलाकात करार दिया। प्रधानमंत्री नरेंद्र मोदी ने कहा कि भारत और अमेरिका लोकतांत्रिक मूल्यों वाले देश हैं और दोनों देश दुनिया की भलाई के लिए मिलकर काम कर रहे हैं। भारत- पाकिस्तान मुद्दे पर अमेरिकी राष्ट्रपति डोनाल्ड ट्रंप ने दोनों देशों के बीच विभिन्न मुद्दों को आपसी बातचीत के जरिए सुलझाने का भरोसा जताया। हालांकि पीएम मोदी ने अमेरिकी राष्ट्रपति के सामने स्पष्ट कर दिया कि भारत और पाकिस्तान मिलकर अपनी समस्याओं पर चर्चा भी कर सकते हैं और समाधान भी कर सकते हैं। 