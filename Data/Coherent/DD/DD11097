देश में स्वास्थ्य सेवाओं को बेहतर बनाने के लिए कई स्तर पर काम किया जा रहा है। आयुष्मान के तहत प्रधानमंत्री जन आरोग्य योजना की शुरुआत करते हुए पीएम मोदी ने भरोसा दिलाया कि जल्द ही देश में बदलाव दिखाई देगा। इस कड़ी में प्रधानमंत्री ने झारखण्ड के लिए दस हेल्थ और वेलनेस सेंटर का  उद्घाटन किया।  प्रधानमंत्री ने चाईबासा और कोडरमा में बनने वाले दो मेडिकल कॉलेजों की आधारशिला भी रखी। दरअसल केन्द्र सरकार ने 2014 के बाद नयी स्वास्थ्य नीति के तहत हरेक तीन ज़िलों पर एक अस्पताल और नए एम्स स्थापित कर देश में सेवाओं को विस्तार दे रही है।    देश भर में डायलिसिस सेंटरों के ज़रिए कम पैसे में डायलिसिस,स्टंट के दामों में कमी और घुटना प्रत्यारोपण को आसान और कम ख़र्च में करना भी इसी कड़ी से जुड़े फैसले हैं। यानि स्वास्थ्य नीति 2017 के लक्ष्य को हासिल करने के लिए सरकार पूरी तरह से प्रतिबद्ध है।  स्वास्थ्य क्षेत्र का ये बदलाव से जहां डॉक्टरों को पर्याप्त संख्या देश में होगी तो वहीं दूसरी ओर निर्माण होते इन आधारभूत ढांचों के विकास से रोज़गार के कई अवसर भी बनेंगे। साथ प्रशिक्षण के ज़रिए ग्रामीण स्तर पर भी नर्सिंग और मेडिकल सेवाऐं पहुंचाने के लिए आशा और आंगनबाड़ी सेविकाओं को भी तैयार किया जा रहा है।  