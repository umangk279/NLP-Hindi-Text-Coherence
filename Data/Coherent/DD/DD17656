भारत के शीर्ष एकल टेनिस खिलाड़ी युकी भांबरी का सिटी ओपन टेनिस टूर्नामेंट में दमदार प्रदर्शन जारी है। युकी ने प्री-क्वार्टरफाइनल में अर्जेन्टीना के गुइडो पेला को संघर्षपूर्ण मुकाबले में 6-7 6-3 6-1 शिकस्त देकर क्वार्टरफाइनल में जगह बनाई। इससे पहले युकी ने गेम मोंफिल्स को हराया था।      विश्व के 200वीं रैंकिंग के खिलाडी भारत के युकी भांबरी ने सिटी ओपन टेनिस टूर्नामेंट में अपनी जबरदस्त लय को बरकरार रखते हुये पुरूष एकल क्वार्टरफाइनल में जगह बना ली है। वैसे युकी ने इससे पहले मोंफिल्स को हराया था जो विश्व में 22वीं रैंकिग के खिलाडी हैं। ऐसे में भारतीय खिलाडी को भी अंतिम आठ में जीत का दावेदार माना जा रहा है। फ्रांस के गेल मोंफिल्स को पिछले राउंड में उलटफेर का शिकार बनाने वाले भारतीय टेनिस खिलाडी ने अर्जन्टीना के गुइडो पेला को भी तीन सेटों के संघर्ष में 6-7 6-3 6-1 से मात दी और अंतिम आठ में जगह बना ली। अपने करियर का सर्वश्रेष्ठ प्रदर्शन कर रहे युकी अब सेमीफाइनल में जगह बनाने के लिये दक्षिण अप्रीका के केविन एंडरसन से भिडेंगे जो रैंकिग में उनसे 155 पायदान आगे हैं। दक्षिण अफ्रीकी खिलाडी एंडरसन ने एक अन्य मैच में शीर्ष वरीय डोमिनिक थिएम को 6-3 6-7 7-6 से उलटफेर का शिकार बनाया। उन्होंने करीब तीन घंटे के संघर्ष में यह मैच जीता। 15वीं सीड एंडरसन और शीर्ष वरीय आस्ट्रियाई खिलाडी थिएम के बीच मैच काफी रोमांचक था। एंडरसन ने दूसरे सेट में तो पहला मैच प्वांइट भी गंवा दिया लेकिन फिर उन्होंने निर्णायक टाईब्रेक में जबरदस्त वापसी करते हुये 21वें एस के साथ मैच खत्म किया।   