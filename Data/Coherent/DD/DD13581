फ़ीफ़ा विश्व कप 2018 में नॉकआउट दौर के पहले मुक़ाबले में फ्रांस ने अर्जेंटीना को 4-3 से हराकर क्वार्टर फाइनल में जगह बना ली है.  मैच के 16वें मिनट में अर्जेंटीना के खिलाड़ी रोहो ने फ़ाउल किया. पेनल्टी में मिले इस मौक़े को फ्रांस के खिलाड़ी ग्रिज़मैन ने गोल में बदलने में कोई गलती नहीं की और फ्रांस को मैच में 1-0 से आगे कर दिया. अर्जेंटीना को एंजेल डी मारिया ने 41वें मिनट में बराबरी दिलाई. इसके बाद मैसी के पास पर गैब्रिअल मार्सेडो ने गोल कर अर्जेंटीना को 2-1 से आगे कर दिया. फ्रांस ने भी जवाबी हमला बोला और पवार्ड ने फ्रांस के लिए गोल कर स्कोर 2-2 कर दिया. एमबापे ने जल्दी-जल्दी दो गोल कर फ्रांस को 4-2 से आगे कर दिया. अग्वेरो अर्जेंटीना के लिए एक और गोल करने में सफल रहे लेकिन मुक़ाबला 4-3 से फ्रांस के नाम रहा. 