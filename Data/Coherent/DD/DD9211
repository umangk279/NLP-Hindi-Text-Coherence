छत्तीसगढ़ के सुकमा जिले में सुरक्षाकर्मियों को बड़ी कामयाबी मिली है. सुरक्षाकर्मियों ने 8 माओवादियों को मार गिराया है. इस अभियान में छत्तीसगढ़ पुलिस के दो जवान भी शहीद हो गए.  सुकमा जिले के किस्टाराम थाना इलाके के सकलार गांव में छत्तीसगढ़ पुलिस के डीआरजी जवान, कोबरा टीमें और सीआरपीएफ ने संयुक्त अभियान में 8 माओवादियों को मार गिराया और इसमें एक माओवादी गंभीर रूप से घायल हो गया. मौके से हथियार और विस्फोटक सामग्री भी बरामद हुई है. 