इस्कॉन-ग्लोरी ऑफ इंडिया कल्चरल सेंटर समारोह का आयोजन, पीएम इस्कॉन श्रद्धालुओं द्वारा तैयार भगवद्गीता का अनावरण करेंगे  प्रधानमंत्री नरेन्द्र मोदी आज नई दिल्ली में ईस्ट ऑफ कैलाश स्थित इस्कॉन-ग्लोरी ऑफ इंडिया कल्चरल सेंटर में गीता आराधना महोत्सव में सम्मिलित होंगे। पीएम मोदी इस आयोजन में विश्व भर के इस्कॉन श्रद्धालुओं द्वारा तैयार की हुई भग्वदगीता का अनावरण करेंगे। यह भग्वदगीता विश्व में अपनी तरह की अनोखी है और इसका आकार 2.8 मीटर और भार 800 किलोग्राम से अधिक है। इसमें टीका सहित भग्वदगीता के मूल श्लोक मौजूद हैं। प्रधानमंत्री भग्वदगीता के पृष्ठों को खोलकर उसका औपचारिक उद्घाटन करेंगे। पीएम मोदी कार्यक्रम में मौजूद लोगों को संबोधित भी करेंगे। 