मिजारेम में कोविड-19 के 11 नए मामले सामने आने के बाद राज्य में संक्रमण के मामले बढ़कर 395 हो गए। इन नए मामलों में बीएसएफ के छह जवान और एक पुलिस कर्मी भी शामिल हैं। स्वास्थ्य विभाग एक अधिकारी ने बुधवार को यह जानकारी दी।    मिजारेम में कोविड-19 के 11 नए मामले सामने आने के बाद राज्य में संक्रमण के मामले बढ़कर 395 हो गए। अधिकारी ने बताया कि नए मामलों में से 10 आइजोल जिले और एक लॉन्गतलाई में सामना आया है। अधिकारी ने बताया कि , ‘‘ इन लोगों के नमूनों की जांच जोराम मेडिकल कॉलेज (जेडएमसी) में की गई थी जिसके बाद मंगलवार रात आई रिपोर्ट में इनके संक्रमित होने की पुष्टि हुई।’’ उन्होंने कहा, ‘‘ नए मरीजों में से नौ लोग पश्चिम बंगाल, उत्तराखंड, उत्तर प्रदेश, महाराष्ट्र, मणिपुर, बिहार और असम से राज्य लौटै थे और दो नेपाल से यहां आए थे।’’ उन्होंने बताया कि कुल 395 संक्रमितों में से 197 लोगों का इलाज जारी है और 198 लोग ठीक हो चुके हैं।   