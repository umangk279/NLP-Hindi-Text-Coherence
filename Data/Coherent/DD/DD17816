  उत्तरी गुजरात में भारी बाऱिश कहर बनकर टूट रही है बारिश के चलते आयी बाढ़ से  बिगड़े हालातों का जायजा लेने के लिए पीएम मोदी आज गुजरात पहुंचे और हवाई सर्वेक्षण किया पीएम मोदी ने समीक्षा बैठक करके जरूरी दिशा निर्देश दिये।      गुजरात में  आये जल सैलाब का यह सितम है कि राज्य में लोगों की परेशानी दिन पर दिन बढती जा रही है। बाढ़ से हो रही परेशानी की जानकारी जब प्रधानमंत्री मोदी को हुई तो वह अपने सभी कार्यक्रमों को छोडकर गुजरात के लिए फ़ौरन रवाना हो गए।  दरअसल गुजरात के सीएम विजय रुपानी राष्ट्रपति के शपथ ग्रहण समारोह में शामिल होने के लिए दिल्ली आये थे। इसी दौरान उन्होंने पीएम मोदी से मुलाकात करके राज्य में बाढ के हालात की जानकारी दी। जब पीएम मोदी  को पता लगा कि राज्य के लोग इतनी भयानक बाढ का सामना कर रहे हैं तो उन्होंने तुरंत ही गुजरात जाने का फैसला किया।  शपथ ग्रहण समारोह के खत्म होते ही पीएम मोदी गुजरात  के लिए रवाना हो गये। वहां पहुंचकर उन्होंने अधिकारियों से जानकारी प्राप्त की और बाढ़ प्रभावित इलाकों में लोगों का हाल जानने के लिए हेलीकॉप्टर से हवाई सर्वेक्षण किया। पीएम ने राज्य सरकार को हर संभव मदद का भरोसा जताया है। इससे पहले गुजरात के मुख्यमंत्री विजय रूपानी न सुबह प्रधानमंत्री नरेंद्र मोदी से संसद भवन में मुलाकात कर उन्हें राज्य के कई हिस्सों में भारी बारिश और बाढ़ की वजह से बने हालात से अवगत कराया। विजय रूपानी ने कहा है कि पड़ोसी राज्य राजस्थान में भी भारी बारिष से गुजरात में स्थिति गंभीर हो गयी है जिसके चलते नदियों और बांधो में जलस्तर लगातार बढ़ रहा है लेकिन राज्य सरकार इस आपात स्थिति से निपटने के लिये हर संभव कदम उठा रही है। इस बीच गुजरात के बनासकांठा और पाटन जिलों में बाढ़ से हालात बेहद गंभीर दिखाई दे रहे हैं। सेना और एनडीआरएफ लगातार बचाब और राहत कार्यो में लगी है, बीते दिनों की भांति ही मंगलवार को भी सैंकड़ो लोगों को सुरक्षित निकाला गया। इस काम में स्थानिय प्रशासन भी मुस्तैदी से लगा हुआ है। गुजरात में बाढ़ के चलते सड़क, रेल और संचार सुविधा खासी प्रभावित हुई है कई ट्रेने रद्द हुई है तो कई के मार्गो को बदला गया है।  बचाब और रहात कार्यो में लगी एजेंसिय़ों ने प्रभावित इलाकों में बड़ी संख्या में राहत और खाद्य सामग्री का वितरण किया। उत्तरी गुजरात के बनासकांठा में 3 हैलीकॉप्टर लोगो को सुरक्षित निकालने में लगे हुए है तो सेना के जवान नावों के साथ लोगो को बचाने के काम में लगे हुए है तो एनडीआरएफ की 18 टीमें राहत काम में लगी है, बचाव के इस काम में बीएसएफ की मदद भी ली जा रही है।  बीते 24 घंटो में बनासकाठा, पाटन और साबरकांठा जिलो में 200 मिलीमीटर से भी ज्यादा बारिष दर्ज की गयी है। गुजरात में अभी तक बाढ से मरने बालो का आंकड़ा 70 से ज्यादा पहुंच चुका है जबकि सैकड़ो की संख्या में जानवरो के भी मारे जाने की खबर है। हालाकि अभी तक हजारो की संख्या में लोगो को सुरक्षित स्थानो पर पहुचाया जा चुका है।  गुजरात के अलावा देश के कई अन्य राज्यों में भी बाढ़ से हालात खराब ठीक दिखाई नहीं दे रहे हैं,  राजस्थान में बाढ़ प्रभावित इलाकों से वायु सेना ने सैकड़ो लोगो को निकालकर सुरक्षित स्थानों तक पहुंचाया है, राज्य में पहले से कुछ सुघार देखने को मिला है लेकिन स्थिति अभी भी चिंताजनक बनी हुई है। राजस्थान में सेना, वायुसेना के अलावा एनडीआरएफ की 5 की टीमें लगी हुई है जबकि स्थानीय प्रशासन भी मुस्तैदी से लगा हुआ है।  उधर असम में भी बाढ़ की स्थिति में लगातार सुधार दिखाई  दे रहा है। हजारो की संख्या में लोगों को सुरक्षित कैम्पो में ऱखा गया है, लोगो की मदद के लिये कई संगठन भी आगे आ रहे है और राहत सामग्री  वितरित कर रहे है। असम के जोरहाट जिले के ऐसे ही एक कैम्प में बैंक कर्मी आगे आये है और लोगो की मदद कर रहे है।  