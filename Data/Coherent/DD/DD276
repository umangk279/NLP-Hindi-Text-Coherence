चेल्सी ने इंग्लिश प्रीमियर लीग के नए सीज़न में अपने सफर की शुरुआत जीत के साथ की है. टीम ने एमेक्स स्टेडियम में खेले गए मुक़ाबले में ब्राइटन की टीम को 3-1 से हरा दिया.  चेल्सी के लिए पहला गोल पेनाल्टी के ज़रिए जोरगिन्हो ने 23वें मिनट में किया, जबकि दूसरा गोल 56वें मिनट में और तीसरा 66वें मिनट में आया. ये गोल रीस जेम्स और कुर्त ज़ोउमा ने किए. वहीं ब्राइटन के लिए एकमात्र गोल 54वें मिनट में लियानार्डो ट्रोसार्ड ने किया. एक अन्य मुक़ाबले में वोल्वर हैम्पटन वॉनडरर्स ने शेफील्ड यूनाइटेड की टीम को 2-0 से हराकर प्रतियोगिता में जीत के साथ शुरूआत की. ये दोनों गोल वोल्वस की टीम शुरुआती समय में किए पहला गोल सिर्फ तीसरे मिनट में रॉल जिमिनेज़ ने किया, जबकि दूसरा गोल रोमैन सैस ने छठे मिनट में किया. 