हरियाणा और महाराष्ट्र में नामांकन वापसी का काम पूरा हो गया है। महाराष्ट्र में एनसीपी कांग्रेस गठबंधन ने घोषणापत्र जारी कर दिया, जिसमें स्थानीय लोगों के लिए नौकरियों में 80 प्रतिशत आरक्षण और मदरसों के आधुनिकीकरण का वादा किया गया है।वहीं हरियाणा में सीएम मनोहर लाल ने रोहतक में रैली की, जहां उन्होंने कांग्रेस पर निशाना साधा।  कांग्रेस और राष्ट्रवादी कांग्रेस पार्टी (एनसीपी) ने आगामी महाराष्ट्र विधानसभा चुनावों के मद्देनजर आज संयुक्त घोषणापत्र जारी किया। इस घोषणापत्र में स्थानीय लोगों के लिए नौकरियों में 80 प्रतिशत आरक्षण और मदरसों के आधुनिकीकरण जैसे मुद्दे शामिल हैं। इसके साथ ही दोनों दलों ने ग्लोबल वार्मिंग के मसले को भी अपना चुनावी मुद्दा बनाया है। दोनों ही दलों 125-125 सीट पर चुनाव पर लड़ने की घोषणा की है। राज्य विधानसभा में कुल निर्वाचित सीटों की संख्या 288 है जिन पर 21 अक्टू. को मतदान होना है और नतीजे 24 अक्टू. को घोषित किए जाएंगे। 