आर्थिक मोर्चे पर देश के लिए बडी खुशखबरी सामने आई है, चौथी तिमाही में चीन को पीछे छोड़ते हुए देश की विकास दर हुई 7.7 फीसदी हो गई है। कंस्ट्रक्शन और मैनीफैक्चरिंग में खासी बढत दिखी है।  नोटबंदी से लेकर जीएसटी तक मोदी सरकार ने अर्थव्यवस्था को दुरुस्त करने के लिए जो भी कड़े फैसले लिए उसके परिणाम दिखने लगे है। साल 2017-18 की आखिरी तिमाही में देश की विकास दर अनुमान से भी ज्यादा 7.7 फीसदी रही। इस तरह भारत की अर्थव्यवस्था दुनिया की सबसे तेज अर्थव्यवस्था बन गई है। आज जब इन आंकड़ों का सच देश के सामने आया है तो ऐसे में नोटबंदी और जीएसटी जैसे सरकार के कड़े फैसलों पर विपक्ष ने जो सवाल खड़े किए थे उनका जवाब अब मिल गया है।  