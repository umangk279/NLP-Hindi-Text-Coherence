बार्सिलोना ने ला लीगा का खिताब जीता। लियोनेल मेसी की हैटट्रिक की मदद से बार्सिलोना ने डिपोर्टिवो ला कोरूना को 4-2 से हराया।  बार्सिलोना ने 25वीं बार ला लीगा चैंपियनशिप अपने नाम करने में कामयाबी हासिल की है। कल खेले गए मुकाबले में बार्सिलोना ने डीपोर्टिवो ला कोरुना को 4-2 से हराकर इस खिताब पर कब्ज़ा किया। बार्सिलोना के स्टार स्ट्राइकर लियोनेल मेस्सी ने इस मुकाबले में हैट-ट्रिक लगाने में कामयाबी पाई। इस बार का ला लीगा खिताब जीतने के लिए बार्सिलोना को केवल एक ड्रॉ की जरूरत थी। इस जीत के साथ ही बार्सोलोना के ला लीगा में 34 गेम से 86 अंक हैं, जो कि दूसरे स्थान पर मौजूद एटलेटिको मैड्रिड की टीम से 11 अधिक हैं। खास बात ये भी है कि इस पूरे सीज़न में अब तक बार्सिलोना की टीम को ला लीगा में एक भी मुकाबले में हार का सामना नहीं करना पडा है। 