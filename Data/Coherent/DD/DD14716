उत्‍तर प्रदेश के आतंकरोधी दस्‍ते ने आतंकवादी संगठन लश्‍कर-ए-तैयबा से संबंध रखने और आतंकी गतिविधियों के लिए धन जुटाने के आरोप में दस लोगों को गिरफ्तार किया है। इन लोगों को ए.टी.एस. ने गोरखपुर, लखनऊ, प्रतापगढ़ और मध्‍यप्रदेश के रिवा से गिरफ्तार किया।  उत्तर प्रदेश की राजधानी लखनऊ समेत राज्‍य के कई जिलों में आतंकवादियों को धन मुहैया कराए जाने का मामला सामने आया है। सूचना के बाद यूपी एटीएस ने लखनऊ, गोरखपुर और प्रतापगढ़ के साथ-साथ मध्यप्रदेश के रीवा में ताबड़तोड़ छापेमारी शुरू की। इस छापेमारी में अब तक 10 लोगों को गिरफ्तार किया जा चुका है। जानकारी के मुताबिक कई आरोपी छोटा-मोटा व्यापर करने वाले थे, जिनके पास से भारी मात्र में कैश, ATM कार्ड बरामद हुआ है। बताया जा रहा है कि टेरर फंडिंग की इस पूरी प्रक्रिया को पाकिस्तान से नियंत्रित किया जा रहा था। 