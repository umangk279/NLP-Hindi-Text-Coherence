ब्रिटिश प्रधानमंत्री बोरिस जॉनसन को विपक्ष ने रविवार को 'जिद्दी बच्चा' करार दिया। विपक्षी लेबर पार्टी ने जॉनसन को चेतावनी दी है कि अपनी इस गतिविधि को लेकर उन्हें संसद और संभवत: अदालत की अवमानना का सामना करना पड़ सकता है।  ब्रेक्ज़िट को लेकर प्रधानमंत्री बोरिस जॉनसन के रवैये की आलोचना करते हुए विपक्ष ने उन्हें ज़िद्दी बच्चा करार दिया है। प्रधानमंत्री जानसन ने यूरोपीय संघ से बाहर होने की 31 अक्टूबर की समयसीमा को तीन महीने बढ़ाने की मांग करने वाला पत्र ईयू को भेजा था, लेकिन उसपर  हस्ताक्षर नहीं किए थे। विपक्षी लेबर पार्टी ने जॉनसन को चेतावनी दी है कि इस कदम के लिए उन्हें संसद और संभवत: अदालत की अवमानना का सामना करना पड़ सकता है। लेबर पार्टी के शैडो चांसलर ने कहा, कि उन्हें संसद की या अदालत की अवमानना का सामना करना पड़ सकता है क्योंकि वह साफ तौर पर प्रथम पत्र को महत्वहीन कर रहे हैं और उस पर हस्ताक्षर नहीं कर रहे हैं।   