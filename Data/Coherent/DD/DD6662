वायु सेना प्रमुख ने कहा है कि बालाकोट में आतंकी ठिकाने नष्ट करके सैन्य मकसद पूरा किया है, भारत ने अपनी एयर स्पेस नहीं बंद की, पाकिस्तान की ओर से हवाई क्षेत्र बंद करना उनकी समस्या है।  कारगिल युद्ध के 20 साल पूरे होने पर वायुसेना प्रमुख ने ग्वालियर एयर बेस पर कहा कि कारगिल के दौरान भारतीय वायुसेना ने 12 दिनों के रिकॉर्ड समय में सफलता हासिल की। उन्होंने आगे कहा कि, हमले का उद्देश्य हमारे संकल्प और क्षमता को दिखाना है, साथ ही टारगेट को माकूल संदेश देना है। वायुसेना प्रमुख विरेंद्र सिंह धनोआ ने बालाकोट हवाई हमले पर कहा कि पाकिस्तान हमारे वायुक्षेत्र में नहीं आया। उन्होंने कहा कि बालाकोट हमले का हमारा लक्ष्य आतंकी शिविरों को नष्ट करना था जबकि उनका उद्देश्य हमारी सैन्य ठिकानों पर हमला करना था और हमारी सेना अपना लक्ष्य हासिल करने में सफल रही। वायुसेना प्रमुख ने पाकिस्तान द्वारा हवाई क्षेत्र बंद करने पर कहा कि यह उनकी समस्या है। हमारी अर्थव्यवस्था जीवंत है और हवाई यातायात इसका बहुत  महत्वपूर्ण हिस्सा है और आपने देखा है कि वायु सेना ने हमारे नागरिक हवाई यातायात को कभी नहीं रोका है। 