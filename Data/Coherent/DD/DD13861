पीएम नरेंद्र मोदी पूर्वी एशियाई देशों- र्इडोनेशिया, मलेशिया और सिंगापुर की सफल यात्रा के बाद स्वदेश लौटे, इस दौरे से भारत की एक्ट ईस्ट नीति को मिली बड़ी कामियाबी, दक्षिण पूर्व एशिया के देशों ने की हिंद-प्रशांत  क्षेत्र पर प्रधानमंत्री के विचारों की सराहना  सिंगापुर दौरे के आखिरी दिन प्रधानमंत्री नरेंद्र मोदी ने सर्वधर्म समभाव का संदेश दिया। पांच दिन की अपनी यात्रा के दौरान प्रधानमंत्री ने इन देशों के शीर्ष नेताओं के साथ शिष्‍टमंडल स्‍तर की उच्‍च स्‍तरीय वार्तायें कीं। इस अवसर पर भारत की एक्‍ट ईस्‍ट नीति को बढ़ावा देने वाले कई द्विपक्षीय समझौतों पर हस्‍ताक्षर किए गए। प्रधानमंत्री ने सिंगापुर के क्लिफोर्ड पियर में महात्मा गांधी की याद में एक पट्टिका का अनावरण किया। इस मौक़े पर प्रधानमंत्री के साथ सिंगापुर के पूर्व प्रधानमंत्री गोह चोक टोंग भी मौजूद थे।  सिंगापुर दौरे के आखिरी दिन कल प्रधानमंत्री नरेंद्र मोदी ने सर्वधर्म समभाव का संदेश दिया। पीएम मोदी ने प्रसिद्ध मरियम्मन मंदिर के साथ पुरानी चूलिया मस्जिद का भी दौरा किया। पीएम मोदी बौद्ध मंदिर भी गये। बाद में  इंडियन हेरिटेज सेंटर भी पहुंचे और उन्होंने RuPay कार्ड से मधुबनी पेंटिंग खरीदी। 