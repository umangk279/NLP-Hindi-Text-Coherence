जम्मू-कश्मीर से अनुच्छेद-370 हटने के बाद जम्मू-कश्मीर की सरकार ने पुलिस और सेना में विशेष भर्ती अभियान चलाने का फैसला किया है. इसके तहत यहां लाइट इंफैंट्री रेजिमेंट इस साल भर्ती के लिए उम्मीदवारों की संख्या को दोगुना करने जा रही है. कुल 2,780 पदों पर भर्तियों के लिए रीजनल सेंटर पर 3 और 4 अक्टूबर को रैलियां आयोजित की जाएंगी.  जम्मू-कश्मीर के सभी हिस्सों खासतौर पर कश्मीर घाटी से 700 नौजवान जो मौजूदा समय में जम्मू-कश्मीर लाइट इन्फेंट्री सेंटर में ट्रेनिंग ले रहे हैं, उन्हें नवंबर में भारतीय सेना में शामिल किया जाएगा. पुलिस मुख्यालय ने इच्छुक उम्मीदवारों को सूचित किया है कि दो सीमा बटालियन और दो महिला बटालियन में कॉन्स्टेबल पद के लिए ऑफलाइन फॉर्म 23 सितंबर, 2019 से 22 अक्टूबर, 2019 तक सभी जिला पुलिस कार्यालयों में उपलब्ध होंगे. पुलिस मुख्यालय ने दो सीमा और दो महिला बटालियन में कांस्टेबलों की भर्ती के लिए विज्ञापन भी जारी किया था. 