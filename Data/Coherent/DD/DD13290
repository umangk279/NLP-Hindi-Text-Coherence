डॉटा प्रोटेक्शन फ्रेमवर्क पर जस्टिस बीएन श्रीकृष्णा समिति ने सरकार को सौंपी सिफारिशें, सूचना तकनीक मंत्री रविशंकर प्रसाद ने कहा कि व्यापक विचार विमर्श के बाद सरकार जल्द ही ड़ॉटा सुरक्षा ढांचे को बेहतर बनाने के लिये ड्राफ्ट विधेयक का मसौदा करेगी तैयार।  डॉटा प्रोटेक्शन फ्रेमवर्क को लेकर जस्टिस बीएन श्रीकृष्णा समिति ने कल अपनी सिफारिश सरकार को सौप दी है। इस सिफाऱिश पर व्यापक विचार विमर्श के बाद ड़ॉटा सुरक्षा ढांचे को बेहतर बनाने के लिये सरकार ड्राफ्ट विधेयक का मसौदा तैयार करेगी । इस मौके पर केन्द्रीय मंत्री रविशंकर प्रसाद ने बताया कि ये रिपोर्ट बेहद अहम है और सरकार चाहती है कि भारत में डॉटा सुरक्षा को लेकर ऐसा कानून हो जो दुनिया भर के लिये एक उदाहरण बने।सरकार को सौपी गई रिपोर्ट में डॉटा को लेकर आम नागरिक के अधिकारों ,उनकी सहमति ,डॉटा सुरक्षा को लेकर अथारिटी बनाने ,डॉटा स्टोरेज और  इसकी चोरी पर जुर्माना लगाने सहित अहम मसलों पर पर सिफारिश की गई है।    