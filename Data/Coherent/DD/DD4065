लोकसभा ने आयुध संशोधन विधेयक किया पारित, नए प्रावधानों में एक व्यक्ति को दो हथियारों को रखने की दी गई मंजूरी, पहले तीन हथियारों को रखने का था प्रावधान.  लोकसभा में आयुध (संशोधन) विधेयक पारित हो गया। केंद्रीय गृह मंत्री अमित शाह ने कहा कि 1959 के अधिनियम में कई विसंगतियां थीं और इस विधेयक के माध्यम से उनको दूर किया जा रहा है। उन्होंने कहा कि पहले के कानून में अवैध हथियार रखने और बनाने वालों दोनों के लिए समान सजा का प्रावधान था और छोटे और बड़े हथियारों को लेकर भेद नहीं किया गया था। केंद्रीय मंत्री ने कहा कि इसमें हथियारों का गलत तरीके से इस्तेमाल करने वाले लोगों के खिलाफ कड़ी सजा का प्रावधान किया गया है। 