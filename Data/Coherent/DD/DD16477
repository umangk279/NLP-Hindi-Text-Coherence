फिरोजशाह कोटला मैदान पर खेले गए पहले टी-20 मैच में भारत ने न्यूजीलैंड को 53 रन से हराकर तीन मैचों की श्रृंखला में 1-0 की बढ़त बना ली है। भारत ने पहले बल्लेबाजी करते हुए न्यूजीलैड के सामने जीत के लिए 203 रनों का लक्ष्य रखा। लेकिन न्यूजीलैंड की टीम निर्धारित 20 ओवर में महज 149 रन ही बना सकी। भारत की तरफ से शिखर धवन और रोहित शर्मा ने 80-80 रन का योगदान दिया।   भारत और न्यूजीलैंड के बीच दिल्ली के फिरोहजशाह कोटला मैदान पर खेले गए पहले टी-20 में न्यूजीलैड ने टॉस जीत कर पहले गेंदबाजी का फैसला किया। भारत के दोनों सलामी बल्लेबाज रोहित शर्मा और शिखर धवन ने मिल कर तेज शुरुआत दी और मैदान के चारो तरफ जोरदार शॉट्स खेल कर दर्शकों का खूब मनोरंजन किया। इस बीच शिखर धवन ने 37 गेंदों में अपना अर्धशतक पूरा किया। जबकि उनके ही अंदाज में खेलते हुए रोहित शर्मा ने भी अर्धशतक जड़ दिया। 