प्रधानमंत्री नरेंद्र मोदी ने कृषि क्षेत्र की दो अहम योजनाओँ मृदा स्वास्थ्य कार्ड और प्रधानमंत्री फसल बीमा योजना के क्रियान्वयन की समीक्षा की। प्रधानमंत्री को सूचित किया गया कि 16 राज्यों और केंद्र शासित प्रदेशों में मृदा स्वास्थ्य कार्ड के वितरण का पहला चरण पूरा हो चुका है और बाकी राज्यों में कुछ ही हफ्तों में ये काम पूरा कर लिया जाएगा।   बैठक के दौरान प्रधानमंत्री ने निर्देश दिया कि मृदा परीक्षण की प्रक्रिया में पूरी सतर्कता बरती जानी चाहिए, जिससे रिपोर्ट में मृदा की गुणवत्ता की सही जानकारी मिल सके। पीएम मोदी ने सॉइल हेल्थ कार्ड के क्षेत्रीय भाषाओँ में छापे जाने पर भी ज़ोर दिया, ताकि किसान उन्हें आसानी से पढ़ और समझ सकें। 