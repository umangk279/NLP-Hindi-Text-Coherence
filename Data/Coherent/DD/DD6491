विदेश मंत्री एस. जयशंकर गुजरात से राज्यसभा के लिए निर्वाचित हुए, अन्य भाजपा प्रत्याशी जुगल जी ठकोर भी उच्च सदन के लिए हुए निर्वाचित, तो वहीं कांग्रेस विधायक अल्पेस ठकोर और धवलसिंह झाला ने राज्यसभा के उपचुनाव में क्रोस वोटिंग के बाद इस्तीफा दे दिया।       गुजरात में दो राज्यसभा सीटों के लिए हुए उपचुनाव में सत्तारूढ़ भारतीय जनता पार्टी ने दोनों सीटों पर सफलता हासिल कर ली है। विदेश मंत्री एस जयशंकर ने कुल 104 वोट हासिल कर के जीत दर्ज की है। उनके सामने कांग्रेस के गौरव पाड्या उम्मीदवार थे। एस. जयशंकर का एक वोट रद्द कर दिया गया। वहीं भाजपा के दूसरे उम्मीदवार को जुगलजी ठाकोर को 105 वोट मिले। कांग्रेस के अल्पेश ठाकोर और धवन झाला ने राज्य सभा उप चुनाव में वोट देने के बाद पार्टी छोड़ दी और विधायक पद से इस्तीफा दे दिया।   