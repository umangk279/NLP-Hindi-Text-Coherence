भारतीय जनता पार्टी ने रविवार को हरियाणा सरकार के पूर्व मंत्री ओम प्रकाश धनखड़ को पार्टी की प्रदेश इकाई का अध्यक्ष नियुक्त किया. वह सुभाष बराला की जगह लेंगे.  भाजपा महासचिव अरुण सिंह की ओर से जारी बयान में कहा गया, 'भाजपा अध्यक्ष जेपी नड्डा ने पूर्व मंत्री ओम प्रकाश धनखड़ को हरियाणा प्रदेश भाजपा का अध्यक्ष नियुक्त किया है. यह नियुक्ति तत्काल प्रभाव से लागू होगी.' पूर्व प्रदेश अध्यक्ष सुभाष बराला के स्थान पर उनकी नियुक्ति हुई है. बराला का कार्यकाल पहले ही समाप्त हो चुका था. 