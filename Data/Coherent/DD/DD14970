प्रधानमंत्री नरेंद्र मोदी ने कहा सरकार गांवों और किसानों के भाग्‍य में बदलाव लाकर देश का भविष्‍य बदलने की दिशा में कर रही है काम, कर्नाटक के दावण‍गेरे जिले में एक किसान रैली को संबोधित करते हुए पीएम मोदी ने राज्य सरकार पर साधा निशाना, केन्‍द्र सरकार द्वारा आवंटित राशि के उपयोग में विफलता के लिए ठहराया जिम्मेदार।  प्रधानमंत्री नरेंद्र मोदी ने कहा कि भारत का भाग्य बदलने के लिए गांवों के लोगों का भाग्य बदलना होगा। कर्नाटक के दावणगेरे में किसान रैली को संबोधित करते हुए प्रधानमंत्री ने कहा कि किसानों के उत्थान के लिए केंद्र सरकार हर संभव कदम उठा रही है। प्रधानमंत्री ने कर्नाटक में चल रहे रायता बंधु येदियुरप्पा अभियान के तहत किसानों से मुट्ठी भर चावल देने की अपील की। पीएम ने कहा कि इससे किसानों के अभियान को मजबूती मिलेगी। प्रधानमंत्री नरेन्द्र मोदी ने मंगलवार को जब कर्नाटक दावणगेरे पहुंचे, मौका था राज्य में पार्टी के मुख्यमंत्री उम्मीदवार बी.एस. येदुरप्पा के 75वीं जन्मदिन का। इस मौके पर पीएम ने एक खास मुहिम का आगाज किया, जिसका आधार है किसानों की मेहनत। रैली में प्रधानमंत्री नरेन्द्र मोदी ने कर्नाटक की सत्ता पर काबिज कांग्रेस पर जमकर निशाना साधा। पीएम ने कहा कि कांग्रेस ने राज्य की राजनीति में तबाही मचाने का काम किया है और अब कांग्रेस के कर्नाटक से विदाई का वक्त आ गया है। केन्द्र सरकार की योजनाओं का जिक्र करते हुए पीएम ने कहा कि योजनाओं का लाभ कर्नाटक की जनता को भी मिला है लेकिन अगर राज्य सरकार आम आदमी को मिलने वाले लाभ के बीच में रूकावट बनकर खड़ी हो गई। पीएम ने कहा उनकी सरकार के लिए किसानों का हित सबसे ऊपर है। पीएम ने कहा फसल बीमा योजना के तहत अभी तक कर्नाटक में 11 हजार करोड़ का भुगतान किया जा चुका है। 2022 तक किसानों की आय को दोगुना किया जायेगा। उन्होने कहा सरकार ने किसानों के हितों को देखते हुए सॉयल हेल्थ कार्ड योजना की शुरूआत की। पीएम ने कहा मिशन ग्रीन का भी जिक्र किया। इसके लिए बजट में 500 करोड़ रूपये का प्रावधान किया गया है। पीएम मोदी पिछली यूपीए सरकार को भी आड़े हाथों लिया। पीएम ने कहा कि केन्द्र की एनडीए सरकार ने यूपीए सरकार से ज्यादा महत्व दिया ताकि राज्य तेज़ी से विकास कर सके। जहां यूपीए ने राज्य सरकार को 73 हजार करोड़ रूपये दिये थे जबकि एनडीए सरकार के समय में 2 लाख करोड़ रूपये दिये गये। कांग्रेस सरकार को कटघरे में खड़ा करते हुए पीएम ने कहा कि जहां राज्य में स्वास्थ्य व्यवस्था से लेकर तमाम सुविधाओं बुरी तहर चरमरा गईं है। कर्नाटक में इसी साल मई में विधानसभा चुनाव होने वाले हैं और भारतीय जनता पार्टी कर्नाटक की सियासी जंग को फतह करने के लिए पूरी ताकत के साथ उतर चुकी है। 