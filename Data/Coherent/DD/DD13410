मिदनापुर की किसान रैली में ममता सरकार पर बरसे प्रधानमंत्री। कहा, मां,माटी,मानुष की बात करने वालों ने जनता के लिए कुछ नहीं किया।  कहा, सिंडिकेट की मर्जी के बिना पश्चिम बंगाल में कुछ भी करना मुश्किल।  प्रधानमंत्री ने पश्चिम बंगाल के मिदनापुर में किसान कल्याण रैली को संबोधित किया। इस अवसर पर पीएम ने  पुरानी सरकारों पर किसान कल्याण योजनाओं, खासकर न्यूनतम समर्थन मूल्य को लम्बे समय तक अटकाने-भटकाने का आरोप लगाया पीएम ने पंचायत चुनाव में हिंसा से लेकर किसानों की न्यूनतम समर्थन मूल्य की मांग जैसे तमाम मुद्दों पर ममता सरकार को निशाने पर लिया।  प्रधानमंत्री नरेंद्र मोदी की यह ललकार पश्चिम बंगाल की उस भूमि से थी जिसने देश को अनेकों वीर सपूत प्रदान किए हैं और उन्होंने अपने संबोधन के दौरान इसका बखुबी जिक्र भी किया।  पश्चिम बंगाल के मिदनापुर में आयोजित किसान कल्याण रैली के दौरान पीएम ने राज्य की तृणमूल सरकार पर किसानों,ग़रीबों और नौजवानों के विकास में रोड़े अटकाने का आरोप लगाया। उन्होने कहा कि मां,माटी,मानुष की बात करने वाले लोग इन्हें पूरी तरह से भूल चुके हैं। प्रधानमंत्री ने राज्य सरकार पर एक के बाद एक हमले किए। प्रधानमंत्री ने कहा कि राज्य सरकार के वरदहस्त के चलते ही सूबे में सिंडिकेट का राज है। प्रधानमंत्री नरेंद्र ने पश्चिम बंगाल में परिवर्तन का आह्वान करते हुए सभी से संगठित रहने की अपील की। उन्होंने कहा कि साहस और संकल्प के साथ सिंडिकेट भी हिलाया जा सकता है। फसलों के न्यूनतम समर्थन मूल्य को बढ़ाने के सरकार के फैसले से पश्चिम बंगाल के किसानों को किस प्रकार फायदा होगा इसका उल्लेख भी प्रधानमंत्री नरेंद्र मोदी ने अपने संबोधन में किया। उन्होंने पिछली यूपीए सरकार और मौजूदा राज्य सरकार पर किसानों की उपेक्षा करने का आरोप लगाया। उन्होंने राज्य में किसानों की बदतर हालत के लिए राज्य की तृणमूल सरकार पर जमकर निशाना साधा। 