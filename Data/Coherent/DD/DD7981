 किडनी हमारे शरीर के सबसे महत्वपूर्ण अंग है। लेकिन आज की खराब लाइफस्टाइल और खानपान की वजह से आजकल किडनी खराब होने की समस्या आम बात हो गई है। सबसे हैरान करने वाली बात यह है कि किडनी खराब होने के बाद हमारे शरीर में कई तरह के बदलाव होते हैं लेकिन हम इसे अक्सर इग्नोर कर देते हैं। गुर्दा यानी किडनी जो शरीर के अन्य अंगों की तरह बेहद अहम और नाज़ुक होते हैं, इनके असन्तुलित हो जाने से पूरे शरीर की स्थिति बिगड़ जाती है।  दुनिया भर में गुर्दा रोगों के प्रति जागरूकता लाने के लिए 14 मार्च को विश्व गुर्दा दिवस मनाया जाता है। आर्मी अस्पताल धौला कुंआ में  भी आर्मी के जवानों ने अस्पताल परिसर में रैलियां निकाली। रैली में आर्मी अस्पताल के प्रमुख समेत, जवान और किडनी प्रत्यर्पण करने वाले लोग शामिल हुए ।  गुर्दा या किडनी रोग को नजरअंदाज करना खतरनाक साबित होता है । बचाव के लिए नियमित जांच और जीवनशैली जरूरी है ।  विश्व किडनी दिवस के मौके पर आर्मी अस्पताल धौला कुंआ में जागरूकता रैली का आयोजन किया गया । आयोजन में जागरूकता रैली का आयोजन किया गया । जिसमें गुर्दा रोग से पीड़ित रोगी, किडनी डोनर और आर्मी के जवान और अधिकारी शामिल हुए।  आर्मी अस्पताल के प्रमुख लेफ्टिनेंट यू. के. शर्मा ने बताया कि किडनी को खराबी से बचाने लिए नियमित जीवनशैली, खान-पान, नशे का सेवन जैसी गलत आदतों से बचना जरूरी है । हाल के दिनों में देश में मरीजों की संख्या काफी इजाफा हुआ है । सालाना 6,000 किडनी प्रत्यारोपण भी हो रहे हैं।  लेकिन जागरूकता जरूरी है । साथ ही लोगों को किडनी प्रर्त्यपण के लिए जागरूक करना भी अहम है। जागरूकता नहीं होने से आम लोग किडनी दान करने से बचते हैं। जानकारी के अभाव में कई जिंदगी को बचाने से दूर रह जाते हैं। सच्चाई है कि आप अपनी एक किडनी दान कर किसी परिवार को टूटने से बचा सकते हैं। आर्मी अस्पताल ने रैली के जरिये आम जन तक इस जागरूकता को फैलाने की भरपूर कोशिश की है।         