नेपाल में खेले जा रहे 13वें दक्षिण एशियाई खेलों के सातवें दिन कुल 214 पदकों के साथ भारत अंक तालिका में पहले स्थान पर बना हुआ है। जहां भारतीय पहलवानो ने धमाकेदार शुरुआत करते हुए 8 स्वर्ण पदक हासिल किए। वहीं महिलाओं में शीतल तोमर ने 50 किलो भार वर्ग में तो वही पिंकी ने 53 किलों भार वर्ग में स्वर्ण  पदक जीता  नेपाल में खेले जा रहे 13वें दक्षिण एशियाई खेलों के 7वे दिन भारत ने कुल 214 पदक हासिल कर शीर्ष स्थान कायम रखा है। भारत ने 110स्वर्ण, 69 रजत और 35 कांस्य पदक हासिल किए है। एथलेटिक्स के आखिरी दिन भारत ने 9 मैडल हासिल किए। पुरुषो के मैराथन में रशपाल सिंह ने रजत और श्री सिंह ने कांस्य पदक हासिल किया।   वही महिलाओं के मैराथन में ज्योति गवाटे ने रजत पदक जीता। जैवलिन में पुरुष वर्ग में शिवपाल सिंह ने रजत पदक जीता और महिलाओं में शर्मिला कुमारी ने कांस्य पदक हासिल किया। पुरुषो की 800 मीटर स्प्रिंट में मोहम्मद अफसल ने रजत और लिलि दास ने महिला वर्ग में कांस्य पदक जीता। 4 गुणा 400 रेस में पुरुष टीम ने रजत और महिला टीम ने कांस्य पदक हासिल किया। भारतीय पहलवानो ने धमाकेदार शुरुआत करते हुए 8 स्वर्ण पदक हासिल किए। महिलाओं में  शीतल तोमर ने 50 किलो भार वर्ग में तो वही पिंकी ने 53 किलों भार वर्ग में स्वर्ण पदक जीता, पुरुषों में राहुल ने 57 किलो ग्राम वर्ग में तो वहीं अमित कुमार ने 65 किलों  भार वर्ग में स्वर्ण पदक जीता।   तैराकी में सभी भारतीय तैराकों का शानदार प्रदर्शन कायम रहा। भारत ने तैराकी में कुल 30 मैडल जीते, जिसमें 16 स्वर्ण, 12 रजत और 2 कांस्य पदक हासलि किया। वही निशानेबाज़ी में भारत ने 7वें दिन तीनों टाइटल अपने नाम किए। भारत ने 10 मीटर एयर राइफल मिक्सड इवेंट में स्वर्ण पदक जीता। 25 मीटर रैपिड फायर में भारत ने व्यक्तिगत और टीम स्पर्धा में स्वर्ण पदक जीता। वही फैंसिंग में भारत ने 2 स्वर्ण, 2 रजत और एक कांस्य पदक जीता। साईकलिंग में भारत ने 2 स्वर्ण और एक रजत पदक जीता। महिला फुटबाल टीम ने मेजबान नेपाल को 1-0 से मात देकर फाइनल मे स्थान पक्का किया है।  