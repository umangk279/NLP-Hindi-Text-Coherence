भाजपा की प्रचंड जीत के बाद पार्टी मुख्यालय में कार्यकर्ताओं को संबोधित करते हुए पार्टी अध्यक्ष अमित शाह ने टुकड़े-टुकड़े गैंग पर हमला बोला. उन्होंने कहा कि ये विजय सबका साथ सबका विकास की नीति की है.  पार्टी अध्यक्ष अमित शाह ने कार्यकर्ताओं को संबोधित करते हुए जीत को एतिहासिक बताया ।  अमित शाह ने कहा कि कार्यकर्ताओं का परिश्रम और मोदी सरकार की नीतियों ने ये एतिहासित जीत दिलायी है । अमित शाह ने कहा कि ये विजय प्रचंड है क्योंकि तमाम राज्यों में पार्टी को 50 फीसदी से ज्यादा वोट मिले हैं । उन्होंने कहा कि कांग्रेस को करारी हार मिली है । बीजेपी अध्यक्ष ने पश्चिम बंगाल में बीजेपी की जीत का विशेष उल्लेख करते हुए कहा कि ये विजय सबका साथ सबका विकास की नीति की है। भाजपा अध्यक्ष ने कहा कि एक ओर जनता ने मोदी जी के नेतृत्व में भाजपा को जिताया है. वहीं दूसरी ओर कांग्रेस को करारी हार देखनी पड़ी है. 