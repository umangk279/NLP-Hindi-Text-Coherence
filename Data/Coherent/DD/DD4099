उन्नाव रेप पीड़िता की दिल्ली के सफदरजंग अस्पताल में मौत हो गई है। सफदरजंग अस्पताल में पीड़िता के लिए अलग आईसीयू कक्ष बनाया गया था और डॉक्टरों की एक टीम लगातार निगरानी भी कर रही थी। डॉक्‍टरों ने बताया कि पीड़िता के शरीर का लगभग 90 प्रतिशत हिस्‍सा जल चुका था।  उन्नाव रेप पीड़िता की कल रात दिल्ली के सफदरजंग अस्पताल में मौत हो गई. डॉक्टरों के मुताबिक पीड़िता ने देर रात करीब 11.40 पर आखिरी सांस ली। डॉक्‍टरों ने बताया कि पीड़िता का लगभग 90 प्रतिशत शरीर का हिस्‍सा जल चुका था। डॉक्‍टरों के तमामर प्रयासों के बावजूद पीड़िता को बचाया नहीं जा सका। युवती को गुरुवार शाम एयरलिफ्ट करके लखनऊ से दिल्ली लाया गया था। गौरतलब है कि उत्तर प्रदेश के उन्नाव में एक रेप पीड़िता को आरोपियों ने जिंदा जलाकर मारने की कोशिश की थी। लड़की को गंभीर हालात में लखनऊ के किंग जॉर्ज मेडिकल यूनिवर्सिटी के ट्रॉमा सेंटर रेफर किया गया था और बाद में एयर लिफ्ट कर दिल्ली लाया गया था। लड़की उन्नाव की रहने वाली थी, जिसके साथ रायबरेली में रेप हुआ था, वहीं पर केस चल रहा है। गुरुवार सुबह जब वह केस की सुनवाई के लिए रायबरेली के लिए घर से निकली तो आरोपी ने अपने साथियों के साथ उसके ऊपर केरोसिन छिड़ककर आग लगा दी. पीड़िता ने पांच आरोपियों के नाम बताए हैं।   