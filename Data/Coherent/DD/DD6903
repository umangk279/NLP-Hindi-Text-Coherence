प्रधानमंत्री नरेन्द्र मोदी ने शपथग्रहण समारोह में शिरकत करने आए बिम्सटेक देशों के नेताओं के साथ नई दिल्ली में द्विपक्षीय मुलाकातें की। बैठक के दौरान इन देशों के नेताओं के साथ कई अमह मु्द्दों पर चर्चा हुई। कुल मिलाकर क्षेत्रिय शांति और आतंकवाद से मुकाबला जैसे मुद्दे पर भी सहमती बनती दिखी। पीएम मोदी ने श्रीलंका के राष्ट्रपति मैत्रीपाला सिरिसेना, नेपाल के प्रधानमंत्री के पी शर्मा ओली और भूटान के प्रधानमंत्री डॉक्टर लोटे शेरिंग से अलग अलग बैठक की और अपने द्विपक्षीय संबंधों को और प्रगाढ़ बनाने पर चर्चा की।  इसके साथ ही प्रधानमंत्री ने बांग्लादेश के राष्ट्रपति अब्दुल हामिद और मारिशस के प्रधानमंत्री प्रवीण कुमार जगनाथ के साथ भी व्यापक चर्चा की। विदेश मंत्रालय के अनुसार, प्रधानमंत्री मोदी और श्रीलंकाई राष्ट्रपति सिरिसेना के बीच बैठक के दौरान दोनों नेताओं ने इस बात पर जोर दिया कि आतंकवाद और कट्टरपंथ मानवता के समक्ष खतरा बने हुए हैं। दोनों नेताओं ने द्विपक्षीय सहयोग, दक्षिण एशिया एवं हिन्द महासागर क्षेत्र में शांति एवं सुरक्षा के लिये करीबी सहयोग बढ़ाने की प्रतिबद्धता व्यक्त की। श्रीलंका के राष्ट्रपति ने कहा कि उनका देश प्रधानमंत्री मोदी की श्रीलंका यात्रा का बेसब्री से इंतज़ार कर रहा है। प्रधानमंत्री नरेन्द्र मोदी ने शुक्रवार को बिम्स्टेक देशों के राष्ट्राध्यक्षों से मुलाकात की। उन्होंने श्रीलंका के राष्ट्रपति मैत्रीपाला सिरिसेना, नेपाल के प्रधानमंत्री के पी शर्मा ओली और भूटान के प्रधानमंत्री डॉक्टर लोटे शेरिंग से अलग अलग बैठक की और अपने द्विपक्षीय संबंधों को और प्रगाढ़ बनाने पर चर्चा की। इसके साथ ही प्रधानमंत्री ने बांग्लादेश के राष्ट्रपति अब्दुल हामिद और मारिशस के प्रधानमंत्री प्रवीण कुमार जगनाथ के साथ भी व्यापक चर्चा की। विदेश मंत्रालय के अनुसार, प्रधानमंत्री मोदी और श्रीलंकाई राष्ट्रपति सिरिसेना के बीच बैठक के दौरान दोनों नेताओं ने इस बात पर जोर दिया कि आतंकवाद और कट्टरपंथ मानवता के समक्ष खतरा बने हुए हैं। दोनों नेताओं ने द्विपक्षीय सहयोग, दक्षिण एशिया एवं हिन्द महासागर क्षेत्र में शांति एवं सुरक्षा के लिये करीबी सहयोग बढ़ाने की प्रतिबद्धता व्यक्त की। श्रीलंका के राष्ट्रपति ने कहा कि उनका देश प्रधानमंत्री मोदी की श्रीलंका यात्रा का बेसब्री से इंतज़ार कर रहा है। वहीं प्रधानमंत्री मोदी और मॉरिशस के प्रधानमंत्री जगन्नाथ के बीच बैठक में दोनों नेताओं ने दोनों देशों एवं हिन्द महासागर क्षेत्र में सुरक्षा एवं विकास के साझा दृष्टिकोण पर काम करने पर सहमति व्यक्त की। दोनों नेताओं ने अपने द्विपक्षीय संबंधों के सभी आयामों को मजबूत बनाने पर भी सहमति व्यक्त की। प्रधानमंत्री मोदी ने नेपाल के अपने समकक्ष के पी शर्मा ओली के साथ भी बैठक की और द्विपक्षीय संबंधों को और प्रगाढ़ बनाने पर सहमति व्यक्त की। भूटान के प्रधानमंत्री लोटे शेरिंग से प्रधानमंत्री मोदी की बातचीत पर विदेश मंत्रालय ने कहा कि दोनों नेताओं ने अपने मजबूत पारंपरिक संबंधों को और मजबूत बनाने पर सहमति व्यक्त की। प्रधानमंत्री मोदी ने बांग्लादेश के राष्ट्रपति अब्दुल हामिद के साथ भी द्विपक्षीय बैठक की और साझा हितों से जुड़े विषयों पर विचारों का आदान प्रदान किया।  प्रधानमंत्री मोदी ने किर्गिज गणराज्य के राष्ट्रपति सूरोनबे जीनबेकोव के साथ भी बैठक की। जीनबेकोव शंघाई सहयोग संगठन के अध्यक्ष भी हैं। विदेश मंत्रालय ने कहा कि भारत और किर्गिज गणराज्य के गर्मजोशी भरे एवं मित्रतापूर्ण संबंधों को याद करते हुए प्रधानमंत्री मोदी ने द्विपक्षीय संबंधों को मजबूत बनाने की गति पर संतोष व्यक्त किया। गौरतलब है कि प्रधानमंत्री नरेन्द्र मोदी के शपथ ग्रहण समारोह में हिस्सा लेने के लिये बिम्स्टेक देशों के नेता और शासनाध्यक्ष सहित अन्य नेता नई दिल्ली आए थे। 