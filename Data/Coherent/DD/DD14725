प्रधानमंत्री नरेन्द्र मोदी ने देश के लिए संविधान निर्माता बाबा साहब भीम राव अंबेडकर के योगदान और विज़न को याद किया है। 'मन की बात' कार्यक्रम में प्रधानमंत्री ने कहा कि आज का भारत अंबेडकर, ग़रीबों और पिछड़ों का भारत है। प्रधानमंत्री ने मुद्रा योजना, स्टार्टअप इंडिया, स्टेंडअप इंडिया का जिक्र करते हुए कहा कि देश युवा इनोवेटर्स और युवा अंटरप्रेन्योर्स को जन्म दे रहा है।  मन की बात कार्यक्रम में प्रधानमंत्री नरेंद्र मोदी ने संविधान निर्माता बाबा साहेब भीम राव अंबेडकर के विजन का भी उल्लेख किया। उन्होंने कहा कि सालों पहले डा. बाबा साहेब ने देश के औद्योगिकरण की बात कही थी जिससे गरीब से गरीब व्यक्ति को भी रोजगार उपलब्ध कराया जा सके। बाबा सहेब के विजन को प्रेरणा बताते हुए प्रधानमंत्री नरेंद्र मोदी ने कहा कि भारत आज वैश्विक अर्थव्यवस्था में एक ब्राइट स्पॉट के रुप में उभरा है।  प्रधानमंत्री नरेंद्र मोदी ने डॉ. बाबा साहेब आंबेडकर के शहरीकरण को प्राथमिकता दिए जाने की सोच को आगे बढ़ाते हुए कहा कि देश में स्मार्ट सिटिज मिशन और अर्बन मिशन की शुरुआत की गई।  प्रधानमंत्री नरेंद्र मोदी ने अपने संबोधन में मुद्रा योजना, Start Up India, Stand Up India का जिक्र करते हुए कहा कि हमारे युवा innovators, युवा entrepreneurs को जन्म दे रही है | उन्होंने बताया कि 1930 और 1940 के दशक में जब भारत में सिर्फ सड़कों और रेलवे की बात होती थी उस समय, बाबा साहब आम्बेडकर ने बंदरगाहों और जलमार्गों के बारे में बात की थी | ये डॉ० बाबा साहब ही थे जिन्होंने जल-शक्ति को राष्ट्र-शक्ति के रूप में देखा | देश के विकास के लिए पानी के उपयोग पर बल दिया |  