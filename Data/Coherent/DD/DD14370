राष्ट्रपति राम नाथ कोविंद ने आपराधिक क़ानून संशोधन अध्यादेश 2018 को मंज़ूरी दे दी है। बाल यौन अपराध संरक्षण क़ानून में संशोधन के लिए शनिवार को केंद्रीय कैबिनेट द्वारा यह अध्यादेश लाया गया था।   राष्ट्रपति की मंज़ूरी के बाद अब यह संशोधित क़ानून लागू हो गया है। 12 साल से कम उम्र के बच्चों से अगर कोई व्यक्ति दुष्कर्म करता है तो अब उसे मृत्युदंड की सज़ा मिलेगी। प्रधानमंत्री नरेंद्र मोदी के इस बयान के कुछ ही दिन बाद देश भर में बच्चों के साथ बलात्कार की बढ़ रहीं घटनाओं को देखते हुए शनिवार को प्रधानमंत्री के नेतृत्व में केंद्रीय कैबिनेट की बैठक में बेहद अहम फैसला लिया गया। मोदी सरकार ने 12 साल से कम उम्र के बच्चों से दुष्कर्म पर मृत्युदंड दिए जाने के लिए उस अध्यादेश को मंजूरी दे दी। है जिसके तहत पॉक्सो एक्ट में संशोधन कर इसे कानूनी अमली जामा पहनाया जाएगा।बच्चों को यौन अपराधों से बचाने के लिए दल गत राजनीति से ऊपर उठकर सभी पार्टियाँ इस मुद्दे पर एकजुट नज़र आ रही हैं 2015 से 2016..एक साल में ही बच्चों के यौन शोषण के मामलों में 82% बढ़ोतरी दर्ज की गई…वो भी तब जब ज़्यादातर मामले दर्ज ही नहीं किए जाते..वहीं विडंबना ये है की पुलिस का मानना है की 95% मामलों में जानकार ही लिप्त होते हैं.. अगर बाल यौन शोषण के आंकड़े देखें तो 2015 में कुल 10,854 मामले दर्ज हुए जो 2016 में बढ़कर 19,765 मामले हो गए। यानी मामलों में कुल 82%  बढ़ोतरी हुई। यह भी देखा गया है कि 62% मामले दर्ज ही नहीं होते। राज्यवार आंकड़े दर्शाते हैं की जिन राज्यों में पुलिस तंत्र सक्रीयता से काम कर रहा है, वहां ज़्यादा मामले दर्ज हो रहे हैं। राज्यवार मामले दर्ज होने के आंकड़े कुछ इस प्रकार है। मध्यप्रदेश –-2467 महाराष्ट्र  - 2292 उत्तरप्रदेश-  2115 ओडिशा – 1258 तमिलनाडु- 1169) 