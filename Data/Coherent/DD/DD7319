लोकसभा चुनाव के बाक़ी चरणों के लिए प्रचार ने रफ़्तार पकड़ ली है। जहां राजस्थान में कांग्रेस अध्यक्ष गरजे तो वहीं प्रियंका गांधी ने झांसी में रोड शो किया। कन्नौज में बसपा-सपा और आरएलडी की संयुक्त चुनावी सभा की, तो दिल्ली के मुख्यमंत्री अरविंद केजरीवाल ने आम आदमी पार्टी का घोषणापत्र जारी किया।  राष्ट्रीय दल कांग्रेस और बीजेपी के अलावा देश भर में क्षेत्रिय राजनीतिक पार्टियों ने भी प्रचार में फूकी ताकत। दिलली में आम आदमी पार्टि ने जारी किया घोषणा पत्र तो वहीं यूपी के कन्नौज में सपा-बसपा-आरएलडी ने की संयुक्त रैली।  चुनावी सरगर्मियों के बीच आम आदमी पार्टी ने लोकसभा चुनाव के लिए दिल्ली में अपना घोषणा पत्र जारी कर दिया। इस अवसर पर दिल्ली के मुख्यमंत्री अरविन्द केजरीवाल ने कहा कि आम आदमी पार्टी का प्रमुख एजेन्डा दिल्ली को पूर्ण राज्य  दर्जा दिलाना होगा. इसके लिए आम आदमी पार्टी हर संभव प्रयास करेगी।    आम आदमी पार्टी के घोषणा पत्र में जो वायदे किये गये है उनमें-  इस मौके पर केजरीवाल ने दिल्ली में आप और कांग्रेस में गठबंधन न हो पाने के लिए राहुल गांधी को जिम्मेदार ठहराया ।  वहीं उत्तर प्रदेश में कन्नौज से गठबंधन की प्रत्याशी डिपंल यादव के लिये संयुक्त रैली आयोजित की गई जिसमें बसपा प्रमुख मायावती, सपा प्रमुख अखिलेश यादव और आरएलडी प्रमुख अजित सिंह शामिल हुए। इस मौके पर तीनों ही नेताओं ने बीजेपी और कांग्रेस पर हमला किया तो  गठबंधन की जीत का दावा किया। बिहार में एनडीए के साझेदार और बिहार के मुख्यमंत्री नीतिश कुमार ने गुरूवार को दरभंगा में एक चुनावी रैली को संबोधित किया और आरजेडी पर जमकर हमला बोला। उधर लालू यादव की बेटी और पटना से आरजेडी प्रत्याशी मीसा भारती ने गुरूवार को अपना नामांकन पत्र दाखिल किया। उनके साथ उनकी मां राबडी देवी और भाई तेजस्वी यादव मौजूद रहे। इस मौके पर मीसा भारती ने कहा कि वो लालू यादव के विचारो को लेकर जनता के बीच जा रही है और महागठबंधन को राज्य में भारी सफलता मिलेगी ।  वहीं रा्ष्ट्रीय लोकसमता पार्टी के प्रमुख उपेंद्र कुशवाहा भी आरजेडी उम्मीदवार के पक्ष में प्रचार के लिए दरभंगा पहुंचे । कुशवाहा ने बीजेपी पर हमला बोला तो गठबंधन की जीता का दावा किया । कुल मिलाकर जहां भाजपा और कांग्रेस जैसे राष्ट्रीय दल अपने प्रचार में लगे है तो तमाम राज्यों में क्षेत्रिय दल भी अपने प्रचार में लगे हुए है। 