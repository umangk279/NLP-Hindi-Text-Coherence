साउथ के सुपरस्टार कमल हासन 21 फरवरी 2018 को अपनी राजनीतिक पार्टी की घोषणा करेंगे।   इसके लिए वह अपने होम टाउन रामनाथपुरम से राज्यव्यापी यात्रा की भी शुरुआत करेंगे। खबरों की मानें तो कमल हासन कई चरणों में अपना दौरा पूरा करेंगे। वह रामनाथपुरम के बाद मधुरई, दिंडीगुल और सिवगंगई भी जाएंगे। हासन ने कहा है कि यात्रा के दौरान ही वह अपनी राजनीतिक पार्टी के नाम की घोषणा करेंगे। बता दें कि उन्होंने एक साल पहले ही यह पहल शुरू कर दी थी कि अपनी पार्टी बनाकर ही चुनाव में उतरेंगे। 