विदेश मंत्रालय के प्रवक्ता रवीश कुमार ने कहा कि भारतीय केंद्रशासित प्रदेश जम्मू-कश्मीर पर पाकिस्तान को बोलने का कोई अधिकार नहीं है।  भारत ने पाकिस्तान के प्रधानमंत्री इमरान खान द्वारा जम्मू-कश्मीर पर दी गई टिप्पणी पर अपनी तल्ख प्रतिक्रिया दी है। विदेश मंत्रालय के प्रवक्ता रवीश कुमार ने कहा कि भारतीय केंद्रशासित प्रदेश जम्मू-कश्मीर पर पाकिस्तान को बोलने का कोई अधिकार नहीं है। भारत के आंतरिक मामलों में पाकिस्तान द्वारा लगातार हस्तक्षेप करने से उसके दावे स्वीकार्य नहीं हो जाएंगे। प्रवक्ता रवीश कुमार ने कहा कि अगर पाकिस्तान वास्तव में जम्मू-कश्मीर के लोगों के कल्याण में योगदान देना चाहता है, तो वह पहले सीमा पार आतंकवाद को खत्म करें साथ ही हिंसा तथा झूठे प्रचार के अपने अभियान को रोके।    