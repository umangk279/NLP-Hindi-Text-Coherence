पेट्रोलियम मंत्री धमेंद्र प्रधान ने कहा कि तेल की कीमतों में हो रही वृद्धि के लिए सिर्फ घरेलू कारक ही जिम्मेदार नहीं हैं, बल्कि अंतरराष्ट्रीय स्तर पर पैदा हो रही स्थिति भी कीमतों को बढ़ाने का काम कर रही है.  उन्होंने कहा कि ओपेक देशों ने उत्पादन बढ़ाने का वादा किया था लेकिन ईरान, तुर्की और वेनेजुएला में अर्थव्यवस्था की खराब स्थिति की वजह से कीमतें कम नहीं हो पा रही हैं. धर्मेंद्र प्रधान ने जल्द ही तेल की कीमतों के कम होने की उम्मीद जताई. पेट्रोलियम मंत्री धर्मेंद्र प्रधान ने कहा कि सरकार इथेनॉल के उत्पादन को बढ़ाने के लिए सभी उपाय कर रही है, ताकि ईंधन की खपत पर काबू पाया जा सके. 