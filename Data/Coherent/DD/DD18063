हैम्बर्ग में जी-20 शिखर सम्मेलन से इतर प्रधानमंत्री नरेंद्र मोदी ने ब्रिक्स देशों के नेताओं से मुलाकात की। पीएम मोदी ने आतंकवाद का मुद्दा उठाते हुए इस पर सभी से एकजुट होने को कहा। उन्होंने ब्रिक्स के नेताओं से आर्थिक मामलों में भूमिका निभाने को भी कहा।      आतंकवाद जैसे गंभीर विषय को मुद्दा बनाते हुए प्रधानमंत्री नरेंद्र मोदी ने ब्रिक्स के नेताओं से इस पर मिलकर कार्रवाई करने की बात पर बल दिया। प्रधानमंत्री नरेंद्र मोदी ने इसके सुरक्षित पनाहगाह और आतंकवाद के वित्तीय पोषण के ख़िलाफ़ एक साथ कार्रवाई करने का भी आह्वान किया। 