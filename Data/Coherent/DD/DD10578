उपराष्ट्रपति वेकैंया नायडू ने शनिवार को इलाहाबाद हाईकोर्ट में एनेक्सी भवन का लोकार्पण किया. उत्तर प्रदेश सरकार ने उच्च न्यायालय में 30 न्यायालय कक्षों, 20 जजेज चेम्बर्स के साथ ही अभिलेखों के रख-रखाव के लिए बेसमेंट आदि भवनों का निर्माण किया है, जिसका उपराष्ट्रपति ने लोकार्पण किया.  उपराष्ट्रपति एम वेंकैया नायडू ने कहा कि संविधान के संरक्षण और लोकतंत्र की जड़ों को मज़बूत बनाने में न्यायपालिका बड़ी भूमिका निभाता है. इलाहाबाद उच्च न्यायालय की एनेक्सी का उद्घाटन करते हुए एम वेंकैया नायडू ने कहा कि जो उच्च पदों पर आसीन अधिकारियों को अच्छे आचरण और व्यवहार का उदाहरण पेश करना चाहिए, ताकि वो आम लोगों को लिए आदर्श बन सकें. 