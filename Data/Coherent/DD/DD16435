भाजपा अध्यक्ष अमित शाह ने आज से गुजरात में पार्टी का चुनाव प्रचार अभियान शुरू किया। सबसे पहले भाजपा अध्यक्ष ने कच्छ के गांधीधाम में प्रेस परिषद को संबोधित किया।    अमित शाह ने राहुल गांधी के गुजरात के विकास पर सवाल उठाने पर निशाना साधा और कहा कि राहुल गांधी को कुछ एनजीओ ने गलत दस्तावेज दिए है जो कि वे चुनाव सभाओं में लहराते रहते है। कच्छ में चुनावी अभियान शुरू करने के साथ अमित शाह आज भावनगर और अहमदाबाद का भी दौरा करेंगे जहां वे चुनावी बैठकों में भाग लेंगे।  भाजपा अध्यक्ष मध्य और दक्षिण गुजरात के जनजाति बहुल इलाके मोरवी और सुरेंद्रनगर का दौरा करेंगे। इसके अलावा वे सौराष्ट्र का भी दौरा करेंगे।  