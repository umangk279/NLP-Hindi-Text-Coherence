जी 7 सम्मेलन से इतर पीएम मोदी ने की द्पिक्षीय बैठकें , सेनेगल के राष्ट्रपति के साथ वार्ता में  आतंकवाद के खिलाफ  अंतरराष्ट्रीय मंचों पर सहयोग  पर हुई बात , कल रात की थी ब्रिटिश पीएम बोरिस जॉनसन और संयुक्त राष्ट्र महासचिव एंतोनियो गुतारेस के साथ मुलाकात  जी-7 शिखर सम्मेलन में हिस्सा लेने के साथ साथ प्रधानमंत्री नरेन्द्र मोदी ने बियारित्ज़ में कई अन्य प्रमुख बैठकें की। प्रधानमंत्री ने अमेरिकी राष्ट्रपति डॉनल्ड ट्रंप, ब्रिटेन के प्रधानमंत्री बोरिस जॉनसन, संयुक्त राष्ट्र महासचिव समेत कई वैश्विक नेताओं से मुलाकात की। इस दौरान तमाम  वैश्विक मुद्दों समेत इन देशों के साथ भारत के द्विपक्षीय संबंधों पर चर्चा हुई फ्रांस के बिआरित्ज में आयोजित जी-7 के इतर प्रधानमंत्री नरेन्द्र मोदी ने कई महत्वपूर्ण द्वपक्षिय बैठक की। लेकिन सबकी नजरे थी पीएम मोदी और अमेरिकी राष्ट्रपति डोनाल्ड ट्रंप की मुलाकात पर। मुलाकात को लेकर ट्रंप ने ट्वीट किया-  Just wrapped up a great meeting with my friend Prime Minister  — Donald J. Trump (@realDonaldTrump)  डोनाल्ड ट्रंप के साथ बैठक शानदार रही, हम दोनों के बीच सार्थक वार्ता हुई। हम जल्द ही आपसी लाभ के लिए व्यापार के मुद्दों पर सहमति बनाएंगे। उम्मीद है.. दुनिया के दो बड़े लोकतंत्र अपने लोगों की भलाई और दुनिया में शांति-स्थिरता के लिए मिलकर काम करेंगे। दोनों नेताओं की मुलाकात में कश्मीर के मुद्दे के अलावा अगले महीने संयुक्त राष्ट्र सम्मेलन में पीएम मोदी के शामिल होने से लेकर व्यापार और ऊर्जा आयात पर विस्तार से चर्चा हुई। अब भारतीय कंपनियां अमेरिका से ऊर्जा आय़ात करेंगी। इस बड़े कदम का अमरिकी राष्ट्रपति ने स्वागत किया है। प्रधानमंत्री नरेन्द्र मोदी ने ब्रिटेन पीएम बॉरिस जॉनसन से द्वपक्षिय मुलाकात की। ब्रिटेन में सत्ता संभालने के बाद बॉरिस जॉनसन और पीएम मोदी के बीच ये पहली मुलाकात थी। इस अहम मुलाकात के दौरान ब्रिटिश पीएम ने जलवायु परिवर्तन पर प्रधानमंत्री मोदी के नेतृत्व की तारीफ की। प्रधानमंत्री नरेंद्र मोदी ने उनको बापू की 150वीं जयंती के मौके पर पूरे देश में प्लास्टिक के खिलाफ एक नए जन-आंदोलन की नींव के बारे में जानकारी दी। पीएम मोदी ने मुलाकात के दौरान कहा कि ब्रिटेन में इस बदलाव के वक्त में भारत उसके साथ खड़ा है। दोनों देशों के व्यापार और निवेश के माहौल पर भी चर्चा हुई। दोनों देश आर्थिक एजेंडे को आगे बढ़ाने के लिए एक टीम बनाने पर सहमत हुए।  ब्रिटिश पीएम ने ब्रिटेन में भारतीयों के योगदान की सराहना की। ब्रिटिश पीएम ने कहा कि वो भारत के टैलेंट को अपने देश में देखना चाहते है। प्रधानमंत्री नरेंद्र मोदी ने सोमवार को सेनेगल के राष्ट्रपति मैकी सॉल के साथ व्यापक बातचीत की और दोनों नेताओं ने आतंकवाद से मुकाबले में सहयोग समेत विभिन्न क्षेत्रों में द्विपक्षीय संबंधों को मजबूत करने की दिशा में बातचीत की। दक्षिण पश्चिम फ्रांस के इस शहर में जी-7 शिखर सम्मेलन से इतर मोदी ने सॉल से मुलाकात की और ‘‘अफ्रीका के अहम सहयोगी के साथ संबंध मजबूत करने’’ पर जोर दिया। प्रधानमंत्री नरेंद्र मोदी और संयुक्त राष्ट्र महासचिव एंतोनियो गुतारेस के बीच रविवार को परस्पर हित के विभिन्न विषयों पर सार्थक चर्चा हुई। संयुक्त राष्ट्र में ‘क्लाइमेट एक्शन समिट’ में भारत की भागीदारी और आपसी हित के मुद्दों पर विचारों का आदान-प्रदान हुआ। दोनों नेताओं के बीच यह मुलाकात जम्मू कश्मीर का विशेष दर्जा खत्म करने और राज्य को दो केंद्रशासित प्रदेशों में बांटने के भारत सरकार के फैसले की पृष्ठभूमि में हुई है।  