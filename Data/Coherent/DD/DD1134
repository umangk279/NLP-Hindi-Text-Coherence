ब्रिटेन में कोरोना वायरस के प्रसार को रोकने के लिए प्रधानमंत्री बोरिस जॉनसन ने कहा कि ब्रिटेन में मास्क पहनने को लेकर नियम और कड़े किए जाएंगे।  ब्रिटेन में एक बार फिर से संक्रमण का खतरा सामने आ रहा है। प्रधानमंत्री बोरिस जॉनसन ने कहा कि उनका मानना ​​है कि मास्क पहनना वैज्ञानिक तौर पर काफी उपयोगी है। ब्रिटेन में लोगों को सार्वजनिक परिवहन और अस्पतालों में मास्क पहनना आवश्यक है। वहीं स्कॉटलैंड में दुकानों पर भी मास्क पहनना अनिवार्य कर दिया गया है। ब्रिटेन में कोरोना वायरस से 2 लाख 89 हजार से ज्यादा लोग संक्रमित है। वहीं इस महामारी से ब्रिटेन में 44 हजार से ज्यादा लोगों की मौत हो गई है। 