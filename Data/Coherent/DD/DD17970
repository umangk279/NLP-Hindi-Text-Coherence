मौसम के मिजाज़ से इन दिनों लगभग आधा भारत परेशान है। भारी बारिश और बाढ़ के चलते हिमालयी राज्यों से लेकर मैदानी राज्यों तक में सामान्य जनजीवन बुरी तरह प्रभावित हुआ है। पूर्वोत्तर के राज्यों में बाढ़ से हुए नुकसान का आकलन करने के लिये केंद्रीय दल वहां पहुंचा है।   उत्तर प्रदेश, मध्यप्रदेश, उत्तराखंड से लेकर पूर्वोत्तर के कई राज्यों में नदियां उफान पर हैं। असम में तो बाढ़ की स्थिति बेहद चिंताजनक है। बाढ़ प्रभावित इलाक़ों में राहत और बचाव अभियान तेज़ कर दिया गया है। 