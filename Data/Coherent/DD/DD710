एनसीओई बेंगलुरु में रखे गए पांच हॉकी खिलाड़ी, जिनकी कोविड रिपोर्ट 7 अगस्त को पॉजिटिव आयी थी, अब ठीक हो रहे हैं। एसएआई के इन-हाउस डॉक्टर के साथ-साथ राज्य सरकार के एक डॉक्टर, जिन्हें एसएआई के अनुरोध पर प्रतिनियुक्त किया गया है, द्वारा उनका उपचार किया जा रहा है।  इसके अलावा, एसएआई ने मनिपाल अस्पताल के विशेषज्ञ डॉक्टरों की सेवाएं भी ली हैं और उन डॉक्टर ने भी खिलाड़ियों का उपचार किया है। डॉ. अविनाश एचआर, जिन्हें राज्य सरकार द्वारा प्रतिनियुक्त किया गया है और जिन्होंने आज खिलाड़ियों का उपचार किया है, ने कहा, "खिलाड़ियों के तापमान, ऑक्सीजन स्तर आदि की निगरानी की गई है और सभी पांच खिलाड़ियों को हल्के रोग से पीड़ित पाया गया है। एक को छोड़कर अन्य चार खिलाड़ियों को बुखार नहीं था। वे ठीक हो रहे हैं और हमने उन्हें प्रतिरक्षा बूस्टर और अन्य सहायक दवाओं पर रखा है। " प्रोटोकॉल के अनुसार नियमित जांच डॉक्टरों द्वारा तब तक की जाएगी, जब तक कि उनके प्रमुख शारीरिक सूचक (वाइटल) फिर से सामान्य न हो जाएं। पांच एथलीटों को कैंपस में एसएआई अधिकारियों तक 24-घंटे की पहुंच सुविधा सुनिश्चित करने के लिए दो एसएआई अधिकारियों को विशेष रूप से एथलीटों की निगरानी करने और उनकी आवश्यकताओं को पूरा करने के लिए रखा गया है। बेंगलुरु से बात करते हुए, भारतीय पुरुष हॉकी टीम के मुख्य कोच ग्राहम रीड ने कहा, “मैं इन सभी पांचों के निरंतर संपर्क में हूं और वे ठीक हो रहे हैं। एसएआई ने उन्हें सर्वश्रेष्ठ देखभाल देने के लिए हर तरह की व्यवस्था की है। शेफ, मेस मेनू से अलग उनकी पसंद के अनुसार विशेष व्यंजन बना रहे हैं और एथलीट इससे बहुत खुश हैं।” 