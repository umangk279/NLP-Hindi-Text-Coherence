बिहार में 14 जिलों के साथ ही राजधानी पटना में बारिश थम गई है और इलाकों में जमा पानी भी धीरे-धीरे कम हो रहा है, लेकिन इस बीच जलजनित बीमारियों का खतरा बढ़ गया है। 75 प्रखंडों में करीब 21 लाख से अधिक की आबादी बाढ़ की चपेट में है। अब तक 1100 से ज्यादा डेंगू के मामले सामने आए हैं । इसमें से 989 अकेले पटना में है । ऐसे में सरकार की चुनौती बढ हई है एक तरफ इलाकों में भरा पानी को निकालने और दूसरी तरफ लोगो को जलजनित बिमारीयों की चपेट में आने से बचाना।    बाढ की विभीषिका से जूझ रहे बिहार में 14 जिलों के साथ ही राजधानी पटना के शहरी इलाकों में बाढ़ और जलभराव का प्रकोप बना हुआ है। बक्सर, नवादा, नालंदा, अरवल, जहानाबाद, भोजपुर, भागलपुर, खगड़िया, समस्तीपुर, लखीसराय, बेगूसराय, मुंगेर, कटिहार, और पूर्णिया के 75 प्रखंडों में करीब 21 लाख से अधिक की आबादी बाढ़ की चपेट में है। पटना में, शहर के निचले इलाकों के अलावा, 5 प्रखंडों में पुनपुन और गंगा की बाढ़ का प्रभाव बना हुआ है। हालांकि गंगा और पुनपुन का जलस्तर घटने लगा है लेकिन लोगों की मुश्किलें कम होने का नाम नहीं ले रही हैं ।पटना शहर में, राजेंद्र नगर, लोहानीपुर, कंकरबाग और पाटलिपुत्र कॉलोनी के कुछ क्षेत्रों को छोड़कर, जलजमाव में कमी आ गई है। जलजमाव से करीब सवा दो लाख लोग पीड़ित हैं। पीडितों को नौकाओं से निकालकर राहत पहुचायी जा रही है। बाढ़ का पानी घटने के बाद राज्य में बीमारियों का खतरा मंडरा रहा है। राज्य के तमाम जिलों में डेंगू के बीमारी से पीडित लोगों की संख्या बढती जा रही ही। राज्य के स्वास्थ्य विभाग के मुताबिक अब तक 1100 से ज्यादा डेंगू के मामले सामने आए हैं। इसमें से 989 अकेले पटना में है। पटना के पीएमसीएच में अतिरिक्त वार्ड बनाए गए हैं। अस्पताल प्रशासन हालात से निपटने के लिए पूरी तरह से तैयार है। प्रशासन डेंगू से निपटने के लिए पूरी तरह से तैयार है। राज्य सरकार ने 10 से 12 अक्टूबर के बीच पीएमसीएच और एनएमसीएच परिसर में 3 दिवसीय डेंगू जांच शिविर का आयोजन किया है। पटना के शहरी इलाकों में वेक्टर जनित बीमारियों को रोकने के लिए फॉगिंग की जा रही है। जिन क्षेत्रों से पानी उतर गया है, वहां ब्लीचिंग पाउडर छिड़का जा रहा है। केंद्र सरकार भी हालात से निपटने के लिए पूरी तरह से सक्रिय है। डायरिया , फेफडों के संक्रमण और त्वचा की बीमारियों के मरीजों का डॉक्टर इलाज कर रहे हैं ।  इस बीच, रेल पटरियों से पानी उतर जाने के बाद पटना-गया सेक्शन और बख्तियारपुर-राजगीर सेक्शन पर रेल सेवाएं बहाल कर दी गयी हैं।  एनडीआरएफ और राज्य जल संशाधन विभाग टूट गए बांधों के तटों को फिर से बनाने में जुटा हुआ है । राज्य में मौजूदा बाढ़ से मरने वालों की संख्या बढ़कर 97 हो गई है। बाढ़ और बारिश से हुए नुकसान का आकलन करने के लिए बिहार के दो दिवसीय दौरे पर आयी केंद्रीय टीम  दिल्ली लौट गयी है। गृह मंत्रालय के संयुक्त सचिव जी. रमेश के नेतृत्व में टीम ने रविवार को मुख्यमंत्री नीतीश कुमार के साथ चर्चा की और उन्हें प्रदेश मे दोबारा आई बाढ़ और बारिश के मद्देनजर केन्द्रीय सहायता राशि बढ़ाने का आश्वासन दिया।  टीम ने राज्य सरकार को पटना के शहरी बुनियादी ढांचे को हुए नुकसान की भरपाई करने का भरोसा भी दिया। कुल मिलाकर बाढ का पानी भले ही घट गया है लेकिन बीमारियों का खतरा बढ गया है और प्रशासन भी इससे निपटने के लिए पूरी तैयार है। 