म्यांमार के दक्षिणी राज्य मोन के मोटामा टाउनशिप सहित अनेक हिस्सों में भारी बारिश, भूस्खलन के बाद हादसे में कम से कम 10 लोग मारे गए हैं और दर्जनों लापता हैं।  संयुक्त राष्ट्र के अनुसार, भारी बारिश से दक्षिणी म्यांमार में जनजीवन प्रभावित हुआ है। जिससे कम से कम 12,000 लोग विस्थापित हुए हैं। आने वाले दिनों में और म्यांमार में भारी वर्षा होने की उम्मीद है। दक्षिण एशिया के अनेक देशों में अभी भारी बारिश से जनजीवन प्रभावित हुआ है। 