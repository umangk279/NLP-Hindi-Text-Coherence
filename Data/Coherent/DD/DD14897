इस वर्ष ओडिशा पर्व का आयोजन दिल्ली के इंडिया गेट लॉन्स में 9-11 मार्च तक हो रहा है। उच्चतम न्यायालय के मुख्य न्यायाधीश श्री दीपक मिश्रा मुख्य अतिथि होंगे। 10 मार्च को उप-राष्ट्रपति श्री वेंकैया नायडू तथा 11 मार्च को केंद्रीय गृह मंत्री श्री राजनाथ सिंह मुख्य अतिथि होंगे।  अगर आप ओडिशा की अद्वीतीय संस्कृति, विरासत, नृत्य, संगीत और पकवानों का अनुभव एक ही स्थान पर करना चाहते हैं तो इस वर्ष के ओडिशा पर्व में जरूर जाएं। इस वर्ष ओडिशा पर्व का आयोजन दिल्ली के इंडिया गेट लॉन्स में 9-11 मार्च तक हो रहा है। इस अवसर पर उच्चतम न्यायालय के मुख्य न्यायाधीश श्री दीपक मिश्रा मुख्य अतिथि होंगे। 10 मार्च को उप-राष्ट्रपति श्री वेंकैया नायडू तथा 11 मार्च को केंद्रीय गृह मंत्री श्री राजनाथ सिंह मुख्य अतिथि होंगे। आज दिल्ली के प्रेस क्लब ऑफ इंडिया में इस आयोजन के बारे में जानकारी देते हुए ओडिया समाज के अध्यक्ष सिद्धार्थ प्रधान ने कहा कि “देशभक्ति साहस और जोश में प्रत्येक ओडिया एक पाइक है। पाइक विद्रोह ब्रिटिश ईस्ट इंडिया कंपनी के विरूद्ध 1804 में होने वाला पहला सशक्त विद्रोह था।” ओडिसा पर्व का यह दूसरा संस्करण होगा और इसका प्रमुख आकर्षण एक मूर्तिकला गैलरी होगी जहां ख्याति प्राप्त मूर्तिकार पद्मश्री सुदर्शन साहू की मूर्तियां प्रदर्शित होंगी। पर्व के दौरान हस्तशिल्प और हथकरघा वर्ग, ओडिशा की पारंपरिक कला, शिल्प एवं परिधानों के खजाने को प्रदर्शित करेगा। इसके अलावा ओडिसी, पारंपरिक लोक नृत्य एवं संगीत से समा बांधा जाएगा। साथ ही ओडिशा की अनगिनत मिठाइयां, कटक, बरहमपुर, पश्चिमी ओडिशा के स्ट्रीट फूड, मांसाहारी व्यंजन, ओडिया थाली और ओडिया पान लोगों को अपनी ओर आकर्षित करेंगी। इनमें से कई व्यंजन दिल्लीवासियों के लिए अनूठा अनुभव होंगे। 