 आगामी लोक सभा चुनाव के तीसरे चरण के लिए अधिसूचना जारी कर दी गई है, 14 राज्‍यों और केन्‍द्र शासित क्षेत्रों की 115 सीटों पर 23 अप्रैल को मतदान। पहले चरण के लिए नामांकन वापस लेने का आज अंतिम दिन है।    चुनाव आयोग ने लोक सभा के तीसरे चरण के चुनावों की अधिसूचना आज जारी कर दी है । इस चरण में चौदह राज्‍यों और केन्‍द्र शासित क्षेत्रों के 115 चुनाव क्षेत्रों में 23 अप्रैल को मतदान होगा। इस चरण के लिए नामांकन पत्र भरने की अंतिम तारीख चार अप्रैल है। अगले दिन इसकी जांच की जायेगी और आठ अप्रैल तक उम्‍मीदवार अपना नामांकन वापस ले सकते हैं। गुजारात की लोक सभा की सभी 26, केरल की सभी 20, कर्नाटक और महाराष्‍ट्र की 14और उत्‍तर प्रदेश की दस सीटों के लिए तीसरे चरण का मतदान होगा। लोक सभा चुनाव के साथ इस चरण में ओडि‍शा वि‍धानसभा की 42 सीटों के भी मतदान होंगे।    