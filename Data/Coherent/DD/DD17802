भाजपा अध्यक्ष अमित शाह और सूचना और प्रसारण मंत्री स्मृति ईरानी गुजरात से राज्यसभा के लिए चुनाव लड़ेंगे। नई दिल्ली में पार्टी के संसदीय दल की बैठक में यह फैसला लिया गया।   गुजरात में 8 अगस्त को होने वाले राज्यसभा चुनाव के लिए भाजपा ने पार्टी अध्यक्ष अमित शाह और केंद्रीय मंत्री स्मृति ईरानी को प्रत्याशी बनाया। बुधवार को हुई भाजपा संसदीय बोर्ड की बैठक के बाद यह घोषणा की गई। इसके साथ ही पार्टी ने संपतिया उइके को मध्य प्रदेश से राज्यसभा चुनाव में उतारने का फैसला किया है। केंद्रीय मंत्री स्मृति ईरानी वर्तमान में राज्यसभा सांसद हैं और उनका कार्यकाल 18 अगस्त को समाप्त होने वाला है। पार्टी अध्यक्ष अमित शाह वर्तमान में गुजरात से एक विधायक हैं। 