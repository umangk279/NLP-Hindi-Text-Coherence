फांसी देने और प्रताड़ना में इस्तेमाल की जाने वाली वस्तुओं का व्यापार समाप्त करने के लिए संयुक्त राष्ट्र महासभा में पेश प्रस्ताव पर हुए मतदान में भारत शामिल नहीं हुआ ।   भारत का कहना है कि प्रताड़ना को मौत की सज़ा के साथ रखा जाना स्‍वीकार्य नहीं है। महासभा में यह प्रस्‍ताव पारित हो गया है। भारत ने कहा कि प्रस्‍ताव में फांसी की सजा को शामिल किया जाना यह आशंका पैदा करता है कि इसे प्रताड़ना की श्रेणी में रखा जा सकता है। भारत ने जोर देकर कहा कि वह उत्‍पीड़न या ऐसी किसी भी सजा के खिलाफ है लेकिन फांसी की सजा कानूनी प्रक्रिया का पालन करने के बाद ही दी जाती है। 