मौजूदा चैंपियन और स्थानीय खिलाड़ी एंडी मरे भले ही वर्तमान में अच्छी फॉर्म में नहीं हैं, लेकिन इसके बावजूद उन्हें विंबलडन में पहली बार शीर्ष वरीयता दी गई है।  इस साल के तीसरे ग्रैंड स्लैम चैंपियनशिप विम्बल्डन आज से शुरू हो रहा है। मौजूदा चैंपियन और स्थानीय खिलाड़ी एंडी मरे भले ही वर्तमान में अच्छी फॉर्म में नहीं हैं, लेकिन इसके बावजूद उन्हें विंबलडन में पहली बार शीर्ष वरीयता दी गई है। इसका मतलब है कि पिछले सप्ताह क्वीन्स टूर्नामेंट में ऑस्ट्रेलिया के थाम्पसन से पहले दौर में हारने वाले वाले 30 वर्षीय इस ब्रिटिश स्टार को सेमीफाइनल तक शीर्ष चार में शामिल किसी अन्य खिलाड़ी का सामना नहीं करना होगा।  हाल के दौरान अच्छा प्रदर्शन नहीं कर पाने वाले खिलाड़ी नोवाक जोकोविच, 17 बार के ग्रैंड स्लैम चैंपियन रोजर फेडरर और फ्रेंच ओपन चैंपियन राफेल नडाल शीर्ष चार में शामिल हैं। इस तरह विम्बल्डन के  2014 के बाद पहला मौका है जब ये चारों टॉप प्लेयरर्स को किसी ग्रैंड स्लैम प्रतियोगिता में टॉप शीड दी गई है। नोवाक जोकोविच की वर्ल्ड रैंकिग-4 है लेकिन प्रतियोगिता में उन्हे दूसरी वरीयता दी गई है। पूर्व नंबर वन फेडरर की वर्तमान रैंकिग-5 है उनको तीसरी वरीयता दी गई है, हालांकि राफेल नडाल को नुकसान उठाना पड़ा है, उऩकी विश्व रैंकिंग 2 है, पर उन्हे चौथी वरीयता दी गई है। तीसरे नंबर के खिलाड़ी वावरिंका को पांचवीं वरीयता मिली है। विंबलडन की वरीयता नीति के कारण पुरुष ड्रॉ में सबसे अधिक फायदा लक्समबर्ग के जाइल्स मुलर को हुआ है जो विश्व रैंकिंग में 26वें  नंबर पर हैं लेकिन उन्हें ग्रासकोर्ट पर अच्छे प्रदर्शन के कारण  16वीं वरीयता दी गई है। वहीं दूसरी तरफ पिछली बार की फाइनलिस्ट जर्मनी की एंजलिक कर्बर को शीर्ष वरीयता दी गई है। रोमानिया की सिमोना हालेप, चेक रिपब्लिक की केरोलिना प्लिसकोवा और यूक्रेन की एलिना टॉप-4 में शामिल है। मौजूदा चैंपियन सेरेना विलियम्स प्रेगनेंट होने के कारण इस बार टूर्नामेंट में हिस्सा नहीं ले रही हैं। उनकी बड़ी बहन वीनस को 10वीं वरीयता दी गई है। सेरेना की अनुपस्थिति के कारण विम्बल्डन में महिला वर्ग के मुकाबले दिलचस्प होने की उम्मीद है। 