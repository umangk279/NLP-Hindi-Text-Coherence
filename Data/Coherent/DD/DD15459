विवादों में घिरी फ़िल्म 'पद्मावत' 25 जनवरी को रिलीज होगी. इसे तीन भाषाओं में रिलीज किया जाएगा. हांलाकि राजस्थान के अलावा गुजरात और मध्य प्रदेश ने इसे रिलीज करने से इनकार कर दिया है.  पिछले करीब 4 महीनों से विवादों में घिरी दीपिका पादुकोण, रणवीर सिंह और शाहिद कपूर अभिनीत संजय लीला भंसाली की फिल्म पद्मावत के रिलीज की तारीख को लेकर सारी शंकाएं खत्म करते हुए फिल्म निर्देशक और निर्माता ने तारीख की पुष्टि की है. उनका कहना है कि फिल्म को दुनिया भर में एक साथ आईमैक्स 3 डी में रिलीज किया जाएगा. फिल्म तीन भाषाओं- हिंदी, तमिल और तेलुगु में रिलीज की जाएगी. 