दिल्ली-एनसीआर में शुक्रवार रात 9 बजकर 8 मिनट पर भूकंप के झटके महसूस किए गए. पंजाब और हरियाणा के कई क्षेत्रों में भी झटके महसूस किए गए. हरियाणा के रोहतक ज़िले में 3.3 किमी की गहराई पर भूकंप का केंद्र था. रिक्टर स्केल पर भूकंप की तीव्रता 4.6 आंकी गई.  मई महीने में दूसरी बार दिल्ली में भूकंप के झटके महसूस किए गए हैं. इससे पहले 15 मई को सुबह करीब 11 बजकर 28 मिनट पर भूकंप के झटके महसूस किए गए थे. रिक्टर स्केल पर इसकी तीव्रता 2.2 आंकी गई थी. इसका केंद्र दिल्ली के पीतमपुरा में था. 10 मई को भी 3.4 तीव्रता का भूंकप आया था. अप्रैल के महीने में भी दिल्ली में भूकंप के झटके महसूस किए गए थे. 12-13 अप्रैल को दिल्ली में भूकंप के झटके महसूस किए गए थे. 12 अप्रैल को आए भूकंप की तीव्रता 3.5 थी, जबकि 13 अप्रैल को आए भूकंप की तीव्रता रिक्टर स्केल पर 2.7 थी. दोनों भूकंप के झटकों का केंद्र दिल्ली ही था. 