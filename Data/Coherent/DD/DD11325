प्रधानमंत्री की अध्‍यक्षता में मंत्रिमंडल की आर्थिक मामलों की समिति ने आशा कर्मियों के लाभ पैकेज को पूर्व प्रभाव से लागू किए जाने के फैसले को दी मंजूरी,  आंगनवाड़ी कार्यकर्ताओं और आंगनवाड़ी सहायिकाओं का मानदेय बढ़ाने और प्रोत्‍साहन राशि दिए जाने का किया गया फैसला, लगभग 205 किलोमीटर लंबी इंदौर-बुधनी नई रेल लाइन को दी गई मंजूरी.  केंद्रीय मंत्रिमंडल ने कल हुई बैठक में कई अहम फैसले लिए। आर्थिक मामले की मंत्रिमंडलीय समिति ने आंगनबाड़ी कार्यकर्ताओं और उनके सहायकों के पारिश्रमिक में वृद्धि को मंजूरी दी। समिति ने आशा कर्मियों के लाभ पैकेज को पूर्व प्रभाव से मंजूरी दे दी है। साथ ही जम्मू-कश्मीर में दीनदयाल अंत्योदय योजना के तहत विशेष पैकेज के कार्यान्वयन को एक साल के लिए और बढ़ा दिया गया। आशा कर्मियों के लाभ पैकेज को कैबिनेट की मंजूरी दे दी गई।  केंद्रीय मंत्रिमंडल की आर्थिक समिति ने आंगनबाड़ी कार्यकर्ताओं और उनके सहायकों के पारिश्रमिक में वृद्धि को मंजूरी दी। आंगनवाड़ी कार्यकर्ता को मानदेय अब प्रति माह  4500/- रुपये मिनी-आंगनवाड़ी कार्यकर्ता का मानदेय 3500/- रुपये आंगनवाड़ी सहायिका को मानदेय 2250/- रुपये  मिलेंगे।मानदेय बढ़ाए जाने से करीब 27 लाख आंगनवाड़ी कार्यकर्ता लाभान्वित होंगी। औऱ मानदेय तथा प्रोत्‍साहन राशि में बढ़ोतरी 1 अक्‍टूबर 2018 से प्रभावी होगी। प्रधानमंत्री नरेन्‍द्र मोदी की अध्‍यक्षता में मंत्रिमंडल की आर्थिक मामलों की समिति ने आशा कर्मियों के लाभ पैकेज को पूर्व प्रभाव से मंजूरी दे दी है।राष्‍ट्रीय स्‍वास्‍थ्‍य मिशन के तहत आशा कर्मियों को मिलने वाली नियमित राशि और प्रोत्‍साहन राशि को 1000 रुपये से बढ़ाकर 2000 रुपये प्रति माह किया गया है।  केंद्रीय मंत्रिमंडल ने जम्मू-कश्मीर में ग्रामीण परिवारों की मदद के लिए दीनदयाल अंत्योदय योजना के तहत विशेष पैकेज के कार्यान्वयन को एक साल के लिए और बढ़ाया दिया।साथ ही केंद्रीय मंत्रिमंडल की आर्थिक समिति ने बांध की सुरक्षा के लिए 3466 करोड़ रुपये के पैकेज को मंजूरी दी इससे देश के सभी 198 बांधो को शामिल किया गया है।और इंदौर और बुधनी के बीच 3261 करोड़ रुपये की लागत से 205.5 किलोमीटर लंबी नई रेल लाइन के निर्माण को मंजूरी दी।  