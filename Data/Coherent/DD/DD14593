वाणिज्य और उद्योग मंत्री सुरेश प्रभु ने निर्यात को आसान बनाने के लिये नई दिल्ली में डिजिटल इनीशिएटिव की शुरूआत की।   वाणिज्य और उद्योग मंत्री सुरेश प्रभु ने निर्यात को सुगम बनाने के लिये नयी दिल्ली में डिजिटल पहल के तहत तीन एकीकृत डिजिटल पोर्टल शुरू किये। इस अवसर पर सुरेश प्रभु ने कहा कि डिजिटल इंडिया की दिशा में यह एक बड़ा कदम है। उन्होंने कहा कि इससे निर्यात कारोबार को बढावा मिलेगा। सुरेश प्रभु ने कहा कि निर्यात किये जाने वाले सामान की गुणवत्ता और आवाजाही की सुचारू रूप से निगरानी की जा सकेगी। 