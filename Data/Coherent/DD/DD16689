गृहमंत्री राजनाथ सिंह ने कहा है कि भारत की छवि अब एक मज़बूत देश की है और चीन समझ गया है कि भारत अब कमजोर नहीं रहा।   गृहमंत्री राजनाथ सिंह ने कहा है कि पीएम मोदी के नेतृत्व में दुनिया के सामने भारत की मज़बूत छवि बनी है। लखनऊ में एक जनसभा को संबोधित करते हुए राजनाथ सिंह ने कहा, जम्मू-कश्मीर में अस्थिरता फैलाने की पाकिस्तान की कोशिश को सुरक्षा बलों ने नाकाम किया है।  गृहमंत्री ने कहा कि देश की सीमाएं पूरी तरह सुरक्षित हैं। गृहमंत्री ने कहा कि पाकिस्तान, भारतीय सीमा में आतंकवादियों को भेजने का प्रयास कर रहा है। लेकिन हम हर बार  5 से 10 आतंकियों को मार रहे हैं। 