सलामी बल्लेबाजों के शानदार प्रदर्शन की बदौलत भारतीय टीम ने एशिया कप के सुपर फोर मुकाबले में पाकिस्तान पर 9 विकेट से जीत हासिल की. भारत ने सिर्फ 39.3 ओवर में ही पाकिस्तान से मिला 238 रनों का लक्ष्य हासिल कर लिया.  भारतीय कप्तान रोहित शर्मा ने नाबाद 111 रन बनाए, तो वहीं अंबाति रायडू 12 के स्कोर पर नाबाद रहे. शिखर धवन ने 100 गेंदों पर 114 रनों की पारी खेली और पहले विकेट के लिए 210 रनों की साझेदारी की. टॉस जीतकर पहले बल्लेबाजी करने उतरी पाकिस्तान ने शोएब मलिक के अर्द्धशतक की बदौलत भारत को जीत के लिए 238 रन का लक्ष्य दिया था. भारत की ओर से बुमराह ने लिए दो विकेट. टूर्नामेंट में भारत शानदार फॉर्म में है. इस मैच में जीत के साथ ही भारतीय टीम जीतेगी वो एशिया कप के फाइनल में पहुंचने के काफी करीब पहुंच गई है. भारत और पाकिस्तान दोनों ही टीमें सुपर-4 राउंड में अपना पहला मैच जीत चुके हैं. भारत ने बांग्लादेश को एकतरफा तरीके से हराया था तो वहीं पाकिस्तान ने आखिरी ओवर में रोमांचक तरीके से अफगानिस्तान को हराया था. 