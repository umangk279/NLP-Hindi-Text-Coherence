गुजरात गौरव यात्रा के समापन कार्यक्रम में पीएम मोदी ने गुजरात में चालीस साल बनाम बीस साल के विकास कार्यों पर कांग्रेस को ललकारा। कांग्रेस को विकास पर चुनाव लड़ने की चुनौती दी और साथ ही पीएम गुजरात के चुनावों के समय हर बार नया मुद्दा उठाने के लिए कांग्रेस पर जमकर बरसे।   गुजरात विधानसभा चुनाव की तारीखों का ऐलान भले ही न हुआ हो लेकिन राज्य में सियासी पारा चढ़ चुका है। गुजरात गौरव यात्रा के समापन कार्यक्रम में पीएम मोदी ने एक ओर जहां गुजरात में किए गए विकास कार्यों के आधार पर चुनाव लड़ने का एलान किया तो वहीं साथ ही कांग्रेस और उसके नेतृत्व पर जमकर निशाना साधा। पीएम मोदी ने कांग्रेस को विकास पर चुनाव लड़ने की चुनौती देते हुए कहा कि कांग्रेस को विकास के नाम से नफरत है और उसे जब कुछ समझ में नहीं आता तो वो विकास को ही गाली देना शुरू कर देती है। 