उच्चतम न्यायालय ने चुनावी बांड पर अंतरिम रोक लगाने से किया इंकार, मुख्य न्यायाधीश ने कहा मामले में विस्तृत सुनवाई की जरूरत, अदालत में अगली सुनवाई 10 अप्रैल को।  सुप्रीम कोर्ट ने चुनावी बॉन्ड के संचालन पर अंतरिम रोक लगाने से इंकार कर दिया है। साथ ही सुप्रीम कोर्ट ने याचिका दाखिल करने वाले गैर सरकारी संगठन को इस मामले में उपयुक्त आवेदन दाखिल करने को कहा है। सुप्रीम कोर्ट के मुख्य न्यायाधीश की अध्यक्षता वाली पीठ ने मामले की अगली सुनावई 10 अप्रैल को तैय की है। गौरतलब है कि केंद्र सरकार ने देश के राजनीतिक दलों के चुनावी चंदे को पारदर्शी बनाने के लिए वित्त वर्ष 2017-18 के बजट के दौरान चुनावी बॉन्ड शुरू करने की घोषणा की थी।   