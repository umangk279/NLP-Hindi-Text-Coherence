लोकसभा चुनाव 2019 संपन्न हो गया। 11 अप्रैल से शुरू हुए लोकसभा चुनाव में देश भर के 542 सीटों के लिए मतदान कराया गया। जबकि एक सीट- तमिलनाडु के वेल्लोर में चुनाव रद्द कर दिया गया। आज के चुनाव के सातवें और अंतिम चरण के लिए मतदान हुआ। इस चरण में 7 राज्यों और 1 केंद्रशासित प्रदेश की 59 सीटों के लिए वोट डाले गए।  महीने से ज्यादा चला मैराथन चुनाव संपन्न हो गया। आम चुनाव 2019 में नेताओं के वादों-इरादों के बाद 7 चरण में हुए चुनाव में लोकतंत्र के असल हीरो यानि देशभर के मतदाता पास हुए। 10 मार्च को लोकसभा चुनाव 2019 का सिलसिला शुरु हुआ, और 19 मई को सातवें और आखिरी चरण की मतदान की प्रक्रिया संपन्न हुई।  रविवार यानि 19 मई को सात राज्यों और एक केन्द्र शासित प्रदेश की 59 लोकसभा सीटों पर मतदान हुआ। इन 59 सीटों में बिहार की 8, हिमाचल प्रदेश की 4, मध्यप्रदेश की 8, पंजाब की 13, उत्तर प्रदेश की 13, पश्चिम बंगाल की 9, झारखंड की 3 और चंडीगढ़ सीट शामिल रही। लोकसभा चुनाव 2019 में मतदान की शुरुआत 11 अप्रैल को पहले चरण के साथ हई। दूसरे चरण का मतदान 18 अप्रैल को, तीसरे चरण का मतदान 23 अप्रैल को, चौथे चरण का मतदान 29 अप्रैल को, पांचवे चरण के लिए 6 मई को, तो छठे चरण के लिए 12 मई को मतदान हुआ। 2019 के आम चुनाव में लोकतंत्र के खास पहरेदारों ने लोकतंत्र के महापर्व में पूरे जोश के साथ शिरकत की। इस बार के लोकसभा चुनाव में करीब 90 करोड़ मतदाताओं ने 8 हज़ार से ज्यादा उम्मीदवारों की किस्मत को ईवीएम में कैद कर दिया है। अब सबकी नज़रे 23 मई पर है, जब जनता के अगले 5 साल के जनादेश का खुलासा होगा। 