फ्रेंच ओपन का पहला ही दिन उलटफेर के नाम रहा. महिला सिंग्लस में विश्व की पूर्व नंबर एक वीनस विलियम्स को हार का सामना करना पड़ा.  महिला सिंग्लस में नौवीं वरीयता प्राप्त 37 साल की अमेरिकी खिलाड़ी वीनस को चीन की वांग क्वियांग ने 6-4, 7-5 से हराया. इस तरह से वांग ने पिछले साल रोलां गैरो पर वीनस के हाथों पहले दौर की हार का बदला चुकता कर लिया. सात बार की ग्रैंडस्लैम चैंपियन वीनस पिछले साल ऑस्ट्रेलियाई ओपन और विंबलडन के फाइनल में पहुंची थीं, लेकिन इस साल वह दोनों ग्रैंडस्लैम में शुरू में ही बाहर हो गईं.         