अचानक अफगानिस्तान पहुंचे अमेरिकी राष्ट्रपति ट्रंप, ‘थैंक्सगिविंग डे’ पर अमेरिकी सैनिकों के साथ बिताया वक्त, कहा- तालिबान के साथ वार्ता फिर बहाल। अफनागिस्तान के राष्ट्रपति अशरफ ग़नी से भी की मुलाकात।  अमेरिका के राष्ट्रपति डोनाल्ड ट्रंप ‘थैंक्सगीविंग डे’ पर अमेरिकी सैनिकों के साथ छुट्टियां मनाने के लिए बिना किसी घोषणा के कल अफगानिस्तान के दौरे पर पहुंचे। उन्होंने काबुल के बाहर बाग्राम एयरबेस पर तैनात अमेरिकी सैनिकों के साथ बातचीत की। इसके साथ ही अफगानिस्‍तान के राष्‍ट्रपति अशरफ गनी के साथ बैठक के बाद डोनाल्ड ट्रम्‍प ने बताया कि उन्‍होंने तालिबान के साथ शांति वार्ता फिर शुरू कर दी है। अपनी यात्रा के दौरान अमरीकी राष्‍ट्रपति ने अफगानिस्‍तान में अमरीकी सैनिकों की संख्‍या 13 हजार से घटाकर आठ हजार छह सौ करने की इच्‍छा एक बार फिर से दोहराई।  