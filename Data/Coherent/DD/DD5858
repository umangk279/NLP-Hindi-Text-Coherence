स्वतंत्रता दिवस के मौके पर देश के जांबाज विंग कमांडर अभिनंदन वर्धमान को दिया जाएगा वीर चक्र, अभिनंदन ने बालाकोट एयर स्ट्राइक के बाद भारत में घुसने की कोशिश करते पाकिस्तान के F-16 विमान को मार गिराया था.  स्वतंत्रता दिवस के मौके पर हर साल की तरह वीरता पुरस्कारों का ऐलान कर दिया गया है। वायुसेना के विंग कमांडर अभिनंदन बर्धमान को वीर चक्र से सम्मानित करने का फैसला लिया गया है। अभिनंदन ने बालाकोट एयर स्ट्राइक के बाद पाकिस्तान के F-16 विमान को मार गिराया था। हालांकि अभिनंदन को पाकिस्तान ने कैद कर लिया था, लेकिन भारत के कूटनीतिक प्रयासों के बाद पाकिस्तान को उन्हें छोड़ने पर विवश होना पड़ा था। दरअसल, अभिनंदन ने बालाकोट एयर स्ट्राइक के बाद सीमा पर पाकिस्तानी लड़ाकू विमानों पर जबरदस्त हमला किया था। अभिनंदन ने मिग-21 बाइसन के जरिए पाकिस्तानी के अत्याधुनिक F-16 विमान को मार गिराया था।  