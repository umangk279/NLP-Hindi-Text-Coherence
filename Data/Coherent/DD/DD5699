जी-7 देश अमेजन के जंगलों में लगी भीषण आग को बुझाने के लिए दो करोड़ बीस लाख डॉलर खर्च करने पर जतायी सहमति, ब्रिटेन और कनाडा ने भी अलग से सहायता राशि का किया ऐलान,  ब्राजील में इस साल ही अमेजन  वन क्षेत्र में आग लगने की करीब 80 हजार घटनाएं आयीं सामने.  जी-7 समूह के देशों ने विश्व के सबसे बड़े अमेजन के जंगलों में लगी भीषण आग को बुझाने के लिए दो करोड़ बीस लाख डॉलर खर्च करने पर सहमति व्यक्त की है। फ्रांस और चिली के राष्ट्रपतियों ने सोमवार को फ्रांस के बिआरित्ज़ में जी-7 शिखर सम्मेलन के दौरान यह बात कही। जी-7 समूह में ब्रिटेन, कनाडा, फ्रांस, जर्मनी, इटली, जापान और अमेरिका शामिल हैं। इन देशों में आग से तबाह हुए जंगलों में दोबारा वृक्ष लगाने की मध्यम अवधि की एक योजना के लिए भी सहमति जताई। इस योजना को सितंबर में संयुक्त राष्ट्र में शुरु किया जाएगा। इस पहल की घोषणा जी-7 के नेताओं ने पर्यावरण के मुद्दे  पर बातचीत के बाद की। इसमें अमेज़न के वनों को नष्ट करने वाली आग पर ध्यान केंद्रित किया गया था। ब्राजील में इस साल की शुरुआत के बाद से अमेज़न के आधे से अधिक क्षेत्र में वनों में आग लगने की लगभग 80 हजार घटनाओं का पता चला है। 