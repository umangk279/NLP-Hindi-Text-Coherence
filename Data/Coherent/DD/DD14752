केन्द्रीय मंत्री डॉ जितेंद्र सिंह ने कल राजधानी दिल्ली में तीन दिवसीय अंतरराष्ट्रीय योग महोत्सव का उद्घाटन किया। इस मौके पर केंद्रीय आयुष मंत्री श्रीपद येसो नाइक भी मौजूद थे।   दो दिन के इस समारोह का मकसद 21 जून को मनाये जाने वाले अंतरराष्ट्रीय योग दिवस के लिए तैयारियों को अंतिम रुप देना है। इस मौके पर डॉ. जितेंद्र सिंह ने कहा कि जीवनशैली से जुड़ी बीमारियों से बचने और इलाज में भी योग जरूरी हो गया है। योग डायबिटीज़, हृदय रोग और कैंसर जैसे गैर संचारी रोगों से निपटने में अहम भूमिका निभा सकता है। केंद्रीय मंत्री ने कहा कि प्रधानमंत्री नरेंद्र मोदी के नेतृत्व में 140 से अधिक देश योग के जरिए भारत से जुड़े हैं।  