फीफा अंडर-17 विश्व कप के खिताबी मुकाबले में इंग्लैंड का सामना स्पेन के साथ होगा। पहले सेमीफाइनल में बुधवार को इंग्लैंड ने ब्रूस्टर की हैट्रिक की मदद से ब्राज़ील को 3-1 से हराने में सफलता पाई। वही दूसरे सेमीफाइनल में स्पेन ने पिछली बार की उपविजेता माली को 3-1 से शिकस्त दी।    बुधवार को कोलकाता के साल्टलेक स्टेडियम में इंग्लैंड की टीम पहली बार अंडर17 विश्व कप के फाइनल में पहुंचने के इरादे के साथ 3 बार की चैम्पियन ब्राज़ील के खिलाफ मैदान पर उतरी। ब्रूस्टर ने मैच के 10वें मिनट में टीम के लिए पहला गोल किया। हालाकी 21 वें मिनट में ब्राज़ील के वेस्ले ने गोल करके मुकाबले को बराबरी पर ला दिया। इंग्लैंड ने 39वें और 77वें मिनट में ब्रूस्टर के गोल की मदद से 3-1 की बढ़त ले ली। इसके बाद ब्राज़ील ने गोल करने की काफी कोशिसे की लेकिन वो अपने इरादो में सफल नही हो पाई और इंग्लैड ने मुकाबले को अपने नाम कर लिया। ये पहला मौका है जब इंग्लैंड ने अंडर-17 विश्व कप के फाइनल में जगह बनाई। 