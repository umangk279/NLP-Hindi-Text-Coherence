आईआईटी ने फेसमास्क के लिए एंटी-माइक्रोबियल नैनोकोटिंग सिस्टम विकसित किया. इस प्रौद्योगिकी से कोविड-19 के संचरण जोखिम को कम करने में मिलेगी मदद, नैनो-कोटिंग को रोगजनकों को प्रभावी ढंग से 10-15 मिनट के भीतर मारने के लिए परीक्षण किया गया. केंद्रीय मानव संसाधन विकास मंत्री ने शोधकर्ता टीम को दी बधाई.  आईआईटी रुड़की के शोधकर्ताओं की एक टीम ने कोविड-19 के प्रसार को कम करने के लिए फेसमास्क और PPE के लिए एक नैनो-कोटिंग प्रणाली विकसित की है। यह नैनो-कोटिंग मौजूदा मास्क में वायरस के खिलाफ सुरक्षा की एक अतिरिक्त परत प्रदान करती है और रोग के संचरण जोखिम को कम कर सकती है। इस कोटिंग का परीक्षण वायरस को 10-15 मिनट के भीतर प्रभावी ढंग से खत्म करने के लिए किया गया। कोटिंग में प्रयुक्त फोटोकैमिकल को वायरस को नष्ट करने के लिए किया गया, इसलिए इसमें कोरोना वायरस को भी बाधित करने की क्षमता होती है। केंद्रीय मानव संसाधन विकास मंत्री डॉ. रमेश पोखरियाल निशंक ने इस नई खोज की सराहना करते हुए कहा कि यह हमारे कोरोना योद्धाओं के लिए मददगार होगा। उन्होंने जैव प्रौद्योगिकी विभाग के प्रोफेसर नवीन नवानी के नेतृत्व में काम करने वाली टीम को बधाई दी। 