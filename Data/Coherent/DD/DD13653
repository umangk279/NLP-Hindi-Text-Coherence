विदेश मंत्री सुषमा स्वराज ब्रसेल्स में भारतीय समुदाय द्वारा अपने सम्मान में आयोजित समारोह में हुई शामिल, वैश्विक शांति और सुरक्षा के मुद्दे पर भारत और यूरोपीय संघ एक-दूसरे के साथ खड़े हैं।  विदेश मंत्री सुषमा स्वराज ने कल ब्रसेल्स में 'ए नाइट ऑफ इंडिया इन बेल्जियम' कार्यक्रम के तहत अपने सम्मान में आयोजित समारोह में भारतीय समुदाय को सम्बोधित किया। इस मौके पर सुषमा स्वराज ने कहा भारत और यूरोपीय संघ वैश्विक शांति और सुरक्षा के क्षेत्र में कंधे से कंधा मिला कर साथ खड़े हैं। साथ ही उन्होंने कहा कि भारत और बेल्जियम का बहु-सांस्कृतिक औऱ बहुभाषीय समाज विविधता में रचाबसा है और लोगों के बीच के अंतर को सकारात्मक तौर पर लेने का आदी है। 