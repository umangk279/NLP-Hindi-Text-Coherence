मुंबई में भारी बारिश से सामान्य जन जीवन प्रभावित हुआ है, जलभराव की वजह से मध्य और सेंट्रल रेलवे ट्रेन की एतिहातन ट्रेन की निर्धारित गति को कम कर दिया है। मौसम विभाग ने थाणे,पालघल और रायगढ़ में भारी बारिश की चेतावनी दी है।  मुंबई और आसपास के इलाकों में लगातार बारिश के बीच मौसम विज्ञान विभाग ने आज  24 घंटे के दौरान महानगर में भारी बारिश का पूर्वानुमान जताया है, जिसे देखते हुए अधिकारियों ने स्कूलों और कॉलेजों में अवकाश की घोषणा की है। संटा क्रूज इलाके में मिलान सब-वे में जोरदार बारिश की वजह से पानी भर गया। सड़कों पर पानी भरने के कारण कारों और अन्य वाहनों को आवाजाही में भारी दिक्कतों का सामना करना पड़ रहा है। वही पालघर नाला सोपारा इलाके में इतनी ज्यादा बारिश हुई कि पानी लोगों के घरों में घुस गया। नागपारा इलाके में भारी वर्षा जे जे अस्पताल के सड़कों और गलियों में पानी भर गया।  भारी बारिश के कारण मुंबई की लाइफ लाइन कहे जाने वाली लोकल रेल की रफ्तार थम गई है। मध्य रेलवे द्वारा जारी  विज्ञप्ति के अनुसार  दक्षिण-पूर्व घाट में जल जमाव के चलते 6 ट्रेनों को रद्द कर दिया गया है और 6 ट्रेनों के मार्ग में बदलाव कर दिया गया है जिनमें हैदराबाद-मुंबई हुसैन सागर एक्सप्रेस, चेन्नई-दादर एक्सप्रेस,बीदर-मुंबई एक्सप्रेस शामिल है। ठाणे, पालघर, रायगढ़ के लिए रेड अलर्ट जारी किया गया है। सायन और कुर्ला के बीच सभी 4 लाइनों पर सेवाएं आज सुबह 7 बजकर 20 मिनट से निलंबित कर दी गईं हैं। कुछ खंडों में जल जमाव के कारण एहतियात के तौर पर मध्य रेलवे उपनगरीय खंड की मुख्य लाइन और हारबर लाइन पर सेवाएं 8 बजे से निलंबित कर दी गई हैं। 