प्रधानमंत्री नरेंद्र मोदी ने इमरान खान से बात कर  चुनावों में उनकी पार्टी की सफलता पर दी  मुबारकबाद। पीएम मोदी ने  पाकिस्तान में लोकतंत्र की जड़े और गहरी होने की जताई उम्मीद  प्रधानमंत्री नरेंद्र मोदी ने पाकिस्तान में तहरीक-ए- इंसाफ पार्टी के अध्यक्ष इमरान खान से टेलीफोन पर  बात कर पाकिस्तान में  सबसे बड़ी पार्टी के रुप में उभरने के लिए उन्हें बधाई दी है।  प्रधानमंत्री ने उम्मीद जताई कि इमरान खान की जीत से पाकिस्तान में लोकतंत्र की जड़े और मजबूत होंगी। प्रधानमंत्री ने पूरे क्षेत्र में शांति एवं विकास की अपनी दृष्टि भी दोहराई। गौरतलब है कि पाकिस्तान में हुए आम चुनाव में इमरान की पार्टी सबसे बड़ी पार्टी के रुप में उभरी है। इस बीच इमरान खान ने कहा है कि वे प्रधानमंत्री के रूप में 11 अगस्‍त को शपथ लेंगे और पार्टी सरकार बनाने के लिए आवश्‍यक संख्‍या जुटा लेगी। वे खैबर-पख्‍तूनवां प्रांत में प्रांतीय एसेम्‍बली के पार्टी  सदस्‍यों को संबोधित कर रहे थे। 