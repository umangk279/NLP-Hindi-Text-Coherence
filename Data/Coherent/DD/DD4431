राफेल मामले पर फैसले के साथ ही सुप्रीम कोर्ट ने अवमानना के मामले में कांग्रेस के पूर्व अध्यक्ष राहुल गांधी को बड़ी राहत दी है. कोर्ट ने राहुल की माफी को मंजूर करते हुए अवमानना केस नहीं चलाने का आदेश दिया. हालांकि, सुप्रीम कोर्ट ने राहुल गांधी को चेतावनी भी दी.  रफाल पर पुनर्विचार याचिकाएं खारिज करके सुप्रीम कोर्ट ने एक ओर जहां तमाम विवादों को खत्म किया तो दूसरी ओर इस मामले में पूर्व कांग्रेस अध्यक्ष राहुल गांधी के खिलाफ  अवमानना मामला बंद करते हुए भविष्य में उन्हें सावधानी बरतने को कहा है। प्रधान न्यायाधीश रंजन गोगोई, न्यायमूर्ति संजय किशन कौल और न्यायमूर्ति के एम जोसेफ की पीठ ने अवमानना कार्यवाही को खत्म करते हुए अपने फैसले में कहा -  राहुल पर अवमानना का यह मामला रफालू लड़ाकू विमान सौदा प्रकरण में प्रधानमंत्री नरेन्द्र मोदी के खिलाफ की गयी टिप्पणी को सुप्रीम कोर्ट के हवाले से कहे जाने से संबंधित था। राहुल गांधी ने इस मामले में सुप्रीम कोर्ट में हलफनामा दाखिल कर माफी मांगी थी। पीठ ने राहुल गांधी द्वारा दाखिल हलफनामे में बिना शर्त क्षमा याचना किए जाने का जिक्र करते हुए कहा,  पीठ ने कहा कि अवमाननाकर्ता के हलफनामे को देखते हुये अवमानना कार्यवाही को आगे नहीं ले जाना चाहिए। सुप्रीम कोर्ट के फैसले के बाद बीजेपी ने राहुल गांधी पर जमकर हमला बोला। केंद्रीय मंत्री रविशंकर प्रसाद ने कहा कि राहुल ने जो किया वो राजनीति का सबसे निचला स्तर  है। गौरतलब है कि रफाल मामले में न्यायालय के 14 दिसंबर, 2018 के फैसले के खिलाफ पुनर्विचार याचिका के समर्थन में चुनिन्दा दस्तावेज की स्वीकार्यता पर केन्द्र की प्रारंभिक आपत्तियां अस्वीकार करने के शीर्ष अदालत के फैसले के बाद दस अप्रैल को राहुल गांधी ने ये टिप्पणी की थी। इन टिप्पणियों को लेकर बीजेपी सांसद मीनाक्षी लेखी ने शीर्ष अदालत में राहुल के खिलाफ अवमानना याचिका दायर की थी। राहुल गांधी के खिलाफ अवमानना कार्यवाही के लिये लंबित इस मामले पर 10 मई को सुनवाई पूरी की थी। पीठ ने कहा था कि इस पर फैसला बाद में सुनाया जायेगा। सुनवाई के दौरान ही राहुल गांधी की ओर से इस मामले में माफी मांग ली गयी थी लेकिन लेकिन मीनाक्षी लेखी की ओर से कोर्ट में दलील दी गयी थी न्यायालय को राहुल गांधी को अपनी टिप्पणियों के लिये सार्वजनिक रूप से माफी मांगने के लिये कहना चाहिए। साथ ही ये भी कहा गया था कि गांधी की क्षमा याचना अस्वीकार की जानी चाहिए और उनके खिलाफ कानून के अनुसार कार्रवाई की जानी चाहिए। 