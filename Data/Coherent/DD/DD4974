इनकम टैक्स  विभाग ने नेशनल ई-एसेसमेंट केंद्र की शुरूआत की जो आयकर आकलन के क्षेत्र में क्रांतिकारी कदम है। इससे आकलन प्रक्रिया में ज्यादा दक्षता, पारदर्शिता और जवाबदेही आएगी।  प्रधानमंत्री नरेंद्र मोदी के विज़न को आगे बढ़ाते हुए आज केंद्र ने नेशनल ई-एसेसमेंट केंद्र यानी राष्ट्रीय ई-निर्धारण केंद्र की शुरुआत की। आयकर आकलन के क्षेत्र में इसे एक क्रांतिकारी कदम माना जा रहा है।  इसके जरिए आकलन प्रक्रिया में ज्यादा दक्षता, पारदर्शिता और जवाबदेही आएगी तो साथ ही फेसलेस यानी गुप्त ई-आकलन की शुरुआत होगी। सबसे बड़ी बात ये कि अब करदाताओं और कर अधिकारियों का कोई आमना सामना नहीं होगा। फिलहाल करीब 60 हजार मामले एनईएसी को सौंपे गए हैं करदाता की शिकायतों के निवारण की दिशा में भी इसे एक महत्वपूर्ण कदम माना जा रहा है। यह डिजिटल इंडिया के दृष्टिकोण और कारोबारी सुगमता को बढ़ावा देने के अनुरूप उठाया गया है। राजस्व सचिव डा. अजय भूषण पांडेय ने राष्ट्रीय ई-निर्धारण केंद्र की शुरुआत की। 