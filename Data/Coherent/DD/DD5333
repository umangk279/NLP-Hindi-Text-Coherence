भारत और स्लोवेनिया के बीच निवेश, खेल, संस्कृति, स्वच्छ गंगा मिशन, विज्ञान और प्रौद्योगिकी सहित कई महत्वपूर्ण समझौतों पर हस्ताक्षर किए गए। राष्ट्रपति कोविंद ने कहा दोनों देशों के बीच हुए समझौतों से आर्थिक, वैज्ञानिक और सांस्कृतिक संबंध और प्रगाढ़ होंगे। राष्ट्पति ने लुब्लियाना के युद्ध स्मारक पर शहीदों को दी श्रद्धांजली।  तीन देशों की यात्रा पर गये राष्ट्रपति रामनाथ कोविंद आज स्लोवेनिया पहुंचे जहां पर उनका औपचारिक रूप से स्वागत किया गया। स्लोविनिया को साल 1991 में आज़ादी मिली थी। उसके बाद ये किसी भी भारतीय राष्ट्रपति की पहली यात्रा है। राष्ट्रपति आज स्लोवेनिया की राजधानी ल्युब्ल्याना में अपने समकक्ष से द्विपक्षीय मुलाक़ात की। उन्होने कई द्विपक्षीय समझौतों और ज्ञापन पर हस्ताक्षर किए। इसके अलावा वे भारतीय समुदाय को संबोधित करेंगे। 