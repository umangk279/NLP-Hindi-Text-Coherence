ब्रिटेन के लुइस हैमिल्टन ने जीता फॉर्मूला वन का खिताब, अमेरिकन ग्रां प्री में हासिल किया दूसरा स्थान, हैमिल्टन के करियर का ये छठा विश्व खिताब।   ब्रिटेन के लुइस हैमिल्टन ने फॉर्मूला वन का खिताब जीत लिया है। अमेरिकन ग्रां प्री में दूसरे स्थान पर रहने के साथ ही हैमिल्टन ने इस खिताब को अपने नाम किया। हैमिल्टन का ये छठा विश्व खिताब है। इस के साथ वो सबसे अधिक खिताब जीतने के मामले में माइकल शूमाकर के बाद दूसरे स्थान पर आ गए । शूमाकर ने सबसे अधिक 7 बार फॉर्मूला वन का खिताब जीता है। हैमिल्टन ने ये खिताब 2 रेस शेष रहते हासिल कर लिया। मर्सिडीज़ चालक हैमिल्टन ने 19 रेस में से 10 रेस में जीत हासिल करते हुए खिताब जीता। हैमिल्टन के अब तक 381 अंक है। जबकि दूसरे स्थान पर मर्सिडीज़ के ही वाल्टेरी बोटास मौजूद है।  