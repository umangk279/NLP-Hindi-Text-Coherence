केंद्रीय स्वास्थ्य मंत्री डॉ. हर्षवर्धन ने आज दक्षिण पूर्व एशिया के लिए डब्‍ल्‍यूएचओ की क्षेत्रीय समिति की 72वीं बैठक में साइकिल से पहुंचे। दिल्ली में कई किलोमीटर साइकिल चलाकर डॉ. हर्षवर्धन ने फिट बने रहने के लिए शारीरिक गतिविधियों में शामिल होने की बात पर बल दिया।    डब्‍ल्‍यूएचओ की क्षेत्रीय समिति की 72वीं बैठक में शामिल होने अपने घर से ही साइकिल पर निकले डॉ. हर्षवर्धन के साथ भूटान की स्वास्थ्य मंत्री और विश्व स्वास्थ्य संगठन के महानिदेशक भी साइकिल से बैठक में पहुंचे। इस मौके पर स्वास्थ्य मंत्री डॉ़. हर्षवर्धन ने कहाकि सभी के लिए सार्वभौमिक स्‍वास्‍थ्‍य, रोगमुक्‍त भारत और स्‍वास्‍थ्‍य सेवा में उत्‍कृष्‍टता का वैश्विक मानक नये भारत के लिए हमारा लक्ष्‍य है। उन्होंने शारीरिक गतिविधियों से शरीर से बीमारियां दूर होने के साथ अच्छे स्वास्थ्य की बात भी कही।   