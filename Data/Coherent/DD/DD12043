आवास और शहरी मामलों के मंत्री हरदीप पुरी ने कहा, सार्वजनिक परिवहन में सुधार के लिए हरसंभव प्रयास किये जा रहे हैं। उन्होंने कहा, केन्‍द्र सरकार दिल्‍ली में मेट्रो के विस्‍तार के लिए प्रतिबद्ध है।  देश में पहली बार आयोजित दो दिवसीय वैश्विक मोबिलिटी सम्मेलन संपन्न हो गया। शनिवार को दूसरे दिन भी कई केंद्रीय मंत्रियों ने भविष्य की परिवहन व्यवस्था से जुड़े पह;लुओं पर चर्चा में हिस्सा लिया. इस सम्मेलन में जहाँ बेहतर सार्वजनिक परिवहन व्यवस्था की ज़रूरत पर ज़ोर दिया गया तो वहीं इस योजना की सफलता के लिए राज्यों के रोल के महत्व को भी रेखांकित किया गया। भारत में भविष्य के मोबिलिटी परिदृश्य के लिए मौजूदा चुनौतियों से पार पा कर स्वच्छ, सुगम और शेयर्ड परिवहन व्यवस्था के लिए ठोस ज़मीन तैयार करने के मकसद से दिल्ली में आयोजित वैश्विक मोबिलिटी सम्मेलन के दूसरे दिन भी विभिन्न साझेदारों के बीच इससे जुड़े मुद्दों पर चर्चा हुई.आवास और शहरी मामलों के मंत्री हरदीप सिंह पुरी ने शहरों में मोबिलिटी विषय पर चर्चा में हिस्सा लेते हुए बेहतर परिवहन सुविधाएं और अधिक से अधिक सार्वजनिक परिवहन उपलब्ध कराने पर ज़ोर दिया..एक अन्य चर्चा में भाग लेते हुए  पेट्रोलियम मंत्री धमेंद्र प्रधान ने स्वच्छ ईंधन को भविष्य के लिए अहम ज़रूरत वताया नीति आयोग मानता है की देश में भविष्य की बेहतर परिवहन व्यवस्था बनाने में राज्यों का रोल बेहद अहम है. इस सॅमिट में महाराष्ट्र के मुख्यमंत्री देवेन्द्र फड़नवीस ने महाराष्ट्र में एक राज्य एक मोबिलिटी कार्ड और एलेक्ट्रिक वाहन नीति का ज़िक्र करते हुए शेयर्ड और सीमलेस कनेक्टिविटी के लिए 7 लक्ष्य सामने रखे जिन पर काम किया जाना ज़रूरी है..  