इस परियोजना से परोक्ष-अपरोक्ष तौर पर नौकरियों के अवसर सृजित होंगे, आसपास के इलाकों में भी औद्योगिक विकास को भी बढ़ावा मिलेगा   प्रधानमंत्री नरेंद्र मोदी का ड्रीम प्रोजेक्ट बुलेट ट्रेन से जहाँ एक ओर अहमदाबाद से मुंबई की दुरी 7 घंटे की बजाय लगभग 2 घंटे में पूरी की जाएगी तो वहीँ इससे हजारों लोगों के लिए रोजगार के अवसर भी बनेंगे। उम्मीद की जा रही है की इस हाई स्पीड ट्रेन कॉरिडोर के निर्माण से 4,000 डायरेक्ट जॉब्स और कम से कम 20,000 इनडायरेक्ट जॉब्स के मौके बनेंगे। बुलेट ट्रेन परियोजना से इसके आसपास के इलाकों में औद्योगिक एवं शहरी विकास को भी बढ़ावा मिलेगा। साथ ही जापान के सहयोग से बन रहे दिल्ली-मुंबई औद्योगिक गलियारे 'डीएमआईसी' में निवेश एवं औद्योगिक इकाइयों की स्थापना भी तेज होगी। इस हाईस्पीड ट्रेन का किराया विमान के किराये से सस्ता होगा। बुलेट ट्रेन में दो श्रेणियों - एक्जीक्यूटिव और इकोनॉमी - की सीटें होंगी, उम्मीद की जा रही है की इसका किराया राजधानी एक्सप्रेस के किराये के आसपास होगा। मुंबई से अहमदाबाद के बीच की 508 किलोमीटर के ट्रेन की अधिकतम गति 350 किलोमीटर होगी। लेकिन संचालन गति 320 किलोमीटर रखी जायेगी। 508 किलोमीटर लंबी इस परियोजना का 92 फीसदी हिस्सा यानि 468 किलोमीटर एलीवेटेड होगा। 508 किलोमीटर लंबे मार्ग पर कुल 12 स्टेशन होंगे जिनमें चार महाराष्ट्र में और आठ गुजरात में होंगे। इस ट्रेन से मुंबई से पुणे का सफर महज 25 मिनट में पूरा किया जा सकेगा। अहमदाबाद से मुंबई के बीच कुल 12 स्टेशन प्रतावित हैं जिसमे मुंबई, ठाणे, विरार, बोईसर, वापी, बिलिमोरा, सूरत, भरूच, वडोदरा, आनंद, अहमदाबाद और साबरमती शामिल हैं। परियोजना के तहत बुलेट ट्रेन 21 किलोमीटर समुद्र के नीचे सुरंग में दौड़गी जो देश में पहली बार होगा। सरकार का लक्ष्य अहमदाबाद-मुंबई बुलेट ट्रेन को देश के 75वें स्वतंत्रता दिवस के मौके पर 15 अगस्त, 2022 को शुरू करना है जो निर्धारित समय से एक साल पहले है।  