नानावती आयोग ने गुजरात में 2002 के दंगों में तत्कालीन मुख्यमंत्री नरेंद्र मोदी की सरकार को दी क्लीन चिट, आयोग ने कहा किसी भी धार्मिक या राजनीतिक दल  के खिलाफ कोई साक्ष्य नहीं, आयोग ने तीन पूर्व आईपीएस अधिकारियों की विश्वासनीयता पर भी सवाल उठाए.   नानावती आयोग ने गुजरात में 2002 के दंगों में तत्कालीन मुख्यमंत्री नरेंद्र मोदी के नेतृत्व वाली सरकार को क्लीन चिट दे दी है । राज्य के गृह मंत्री प्रदीप सिंह जडेजा ने सदन में आयोग की रिपोर्ट पेश की। इस रिपोर्ट को तत्कालीन सरकार को सौंपे जाने के पांच साल और दंगों के 17 साल बाद सदन में पेश किया गया है। आयोग ने 1,500 से अधिक पृष्ठों की अपनी रिपोर्ट में कहा, ऐसा कोई सबूत नहीं मिला कि राज्य के किसी मंत्री ने इन हमलों के लिए उकसाया या भड़काया. दंगों के संबंध में ''किसी भी धार्मिक या राजनीतिक दल या ऐसे किसी संगठन'' के खिलाफ कोई साक्ष्य नहीं मिला. राज्य में गोधरा के बाद हुए दंगे पूर्व नियोजित या हिंसा फैलाने के लिए नहीं हुए थे. आयोग ने तीन पूर्व आईपीएस अधिकारियों संजीव भट्ट, राहुल शर्मा और आर बी श्रीकुमार की विश्वासनीयता पर भी सवाल उठाए. 