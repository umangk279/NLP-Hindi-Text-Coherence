गृह मंत्रालय ने सभी राज्यों और केंद्र शासित प्रदेशों से राहत शिविरों में रह रहे प्रवासी मजदूरों के कल्याण के लिए उच्चतम न्यायालय के निर्देशों का पालन करने को कहा है.  मंत्रालय ने कोविड-19 के प्रकोप से निपटने के लिए लागू लॉकडाउन को प्रभावी बनाने के लिए सभी राज्यों और केंद्र शासित प्रदेशों को पत्र लिखा है और आवश्यक कदम उठाने को कहा है. न्यायालय ने देशभर में राहत शिविरों में प्रवासी मजदूरों के लिए प्रर्याप्त चिकित्सा सुविधा तथा भोजन, स्वच्छ पेय जल और साफ-सफाई सुनिश्चित करने को कहा है. 