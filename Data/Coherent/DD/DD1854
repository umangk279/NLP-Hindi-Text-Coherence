प्रधानमंत्री नरेंद्र मोदी सोमवार को वीडियो कॉन्फ्रेंस के जरिए मुख्यमंत्रियों के साथ बैठक करेंगे. पीएम मोदी कोरोना महामारी से निपटने में देश के प्रयासों की समीक्षा करेंगे.  बैठक के दौरान आर्थिक गतिविधियों को बढ़ाने के संबंध में और छूट दिए जाने के बारे में भी विचार-विमर्श किया जा सकता है. गृहमंत्री अमित शाह, वित्‍त मंत्री निर्मला सीतारमण और स्‍वास्‍थ्‍य मंत्री डॉक्‍टर हर्षवर्धन सहित अन्‍य वरिष्‍ठ अधिकारी भी बैठक में शामिल होंगे. 