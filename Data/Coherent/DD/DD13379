संसद के मॉनसून सत्र को सार्थक बनाने के लिए सरकार लगातार कोशिश कर रही है और विपक्ष से सहयोग की अपील कर रही है । सत्र के दौरान सुचारू कामकाज सुनिश्चित करने के लिए पीएम मोदी ने एक बार फिर से सभी राजनीतिक दलों से सहयोग की अपील की है ।  प्रधानमंत्री नरेंद्र मोदी ने आज कहा कि सरकार किसी भी दल, किसी भी सदस्य द्वारा उठाये गए किसी भी विषय पर चर्चा को तैयार है। आज संसद का मानसून सत्र शुरू होने से पहले संसद भवन परिसर में प्रधानमंत्री ने मीडिया से बातचीत करते हुए ये बात कही। इससे पहले प्रधानमंत्री ने कल सर्वदलीय बैठक में भी सभी पार्टियों से मानसून सत्र सुचारु रूप से चलाने के लिए अपील की थी। आज फिर विपक्ष की तरफ मुखातिब होते हुए प्रधानमंत्री ने कहा कि देशहित में कई अहम मसलों पर निर्णय होना जरूरी है और इसके लिए सभी पार्टियों का सहयोग चाहिए।  संसद के मॉनसून सत्र को सार्थक बनाने के लिए सरकार लगातार कोशिश कर रही है और विपक्ष से सहयोग की अपील कर रही है । सत्र के दौरान सुचारू कामकाज सुनिश्चित करने के लिए पीएम मोदी ने एक बार फिर से सभी राजनीतिक दलों से सहयोग की अपील की है। मानसूत्र सत्र शुरू होने से पहने प्रधानमंत्री ने संसद भवन परिसर में मीडिया से बातचीत में कहा कि  सत्र में देशहित के कई महत्वपूर्ण मसलों पर निर्णय होने जरूरी हैं और उम्मीद है कि सभी दल इस काम में सहयोग करेंगे । पीएम ने एक बार फिर सभी दलों को भरोसा दिलाया कि  सरकार किसी भी दल, किसी भी सदस्य द्वारा उठाये गए किसी भी विषय पर चर्चा को तैयार है।  पीएम ने  उम्मीद जताई कि सत्र के दौरान हर किसी का पूर्ण सहयोग रहेगा और देशभर में संसद के कामकाज की छवि राज्य विधानसभाओं के लिये प्रेरक बनेगी। पीएम ने खासतौर पर मॉनसून के चलते देश के अलग अलग हिस्सों में हो रही दिक्कतों का जिक्र किया और कहा कि ऐसे मुद्दों पर सदन में चर्चा बेहद जरुरी है । गौरतलब है कि संसद का मानसून सत्र बुधवार को शुरु हुआ और यह 10 अगस्त तक चलेगा। सरकार इस सत्र के दौरान तीन तलाक संबंधी विधेयक, भगोड़ा आर्थिक अपराधी विधेयक, पिछड़ा वर्ग आयोग को संवैधानिक दर्जा संबंधी विधेयक, बलात्कार जैसे जघन्य अपराध के मामलों में सख्त दंड के प्रावधान वाला विधेयक समेत कई महत्वपूर्ण विधेयक पारित कराना चाहती है। इसी लिए सत्र से पहले मंगलवार को सर्वदलीय बैठक में सरकार ने सभी दलों से सहयोग की अपील की थी। 