 एशियाई शॉटगन चैंपियनशिप में अंगद वीर ने विश्व रिकॉर्ड के साथ जीता ऐतिहासिक स्कीट स्वर्ण   भारतीय स्कीट निशानेबाज अंगद वीर सिंह बाजवा ने कुवैत में आयोजित 8वीं एशियन शॉट गन चैंपियनशिप में पुरुष स्कीट स्पर्धा में विश्व रिकॉर्ड के साथ देश के लिए ऐतिहासिक स्वर्ण पदक जीता। यह पहला मौका है जब किसी भारतीय स्कीट निशानेबाज किसी महाद्वीपीय या विश्व स्तर की प्रतियोगिता में स्वर्ण पदक जीता है। अंगद ने फाइनल राउंड में 60 में से 60 निशाने लगाकर चीन के डी जिन को पीछे छोड़ दिया। चीनी निशानेबाज का स्कोर 58 रहा और उन्हें रजत मिला। अंगद ने क्वालिफिकेशन में 125 में से 121 का स्कोर किया और तीन अन्य निशानेबाजों के साथ सयुंक्त दूसरे स्थान पर रहे।  