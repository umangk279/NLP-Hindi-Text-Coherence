अरुणाचल प्रदेश में भारी बारिश के बाद पापुम पारे जिले में भारी भूस्खलन, 14 लोगों की मौत, असम में अब भी बाढ़ की हालत गंभीर।   अरुणाचल प्रदेश के पापुम पारे जिले में भूस्खलन से 14 लोगों की मौत हो गई। इस बड़े भूस्खलन में कई लोग दब गए हैं। राहत और बचाव कार्य जारी है।  पापुमपारे जिले में पिछले चार दिन से बारिश हो रही है। लगातार बारिश से यहां हालात बेहद खराब हैं। प्रदेश के कई इलाके भूस्खलन से प्रभावित हैं।  बाढ़ के हालात भी कई इलाकों में नजर आ रहे हैं। प्रदेश की कई बड़ी नदियां खतरे के निशान से ऊपर बह रही हैं।  