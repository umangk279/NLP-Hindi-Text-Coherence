लोकसभा के साथ ही चुनाव आयोग ने आंध्र प्रदेश, सिक्किम, अरूणाचल प्रदेश और ओडिशा विधानसभा चुनाव का भी किया ऐलान। फिलहाल नहीं होंगे जम्मू-कश्मीर में विधानसभा चुनाव।  चुनाव आयोग ने 11 अप्रैल से 19 मई तक होने वाले लोकसभा चुनाव के साथ ही आंध्र प्रदेश, अरूणाचल प्रदेश, ओडिशा और सिक्किम में भी विधानसभा चुनाव कराने का फैसला किया है। हालांकि इस दौरान जम्मू-कश्मीर में विधानसभा चुनाव नहीं होगा। मुख्य चुनाव आयुक्त सुनील अरोड़ा ने बताया कि सातों चरण के मतदान के दौरान पहले चरण में 11 अप्रैल को आंध्र प्रदेश, अरुणाचल प्रदेश और सिक्कम में लोकसभा सीटों के लिये होने वाले मतदान के साथ ही इन राज्यों की विधानसभा सीटों के लिये भी मतदान होगा। ओडिशा में लोकसभा चुनाव के लिये चार चरण में होने वाले मतदान के दिन ही विधानसभा सीटों के लिये भी मतदान होगा। इसके तहत राज्य में 11, 18, 23 और 29 अप्रैल को लोकसभा सीटों के साथ ही विधानसभा सीटों के लिये भी मतदान होगा।  