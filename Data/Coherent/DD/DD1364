कोविड-19 के प्रबंधन की समीक्षा करने के लिए आज नई दिल्‍ली में सर्वदलीय बैठक हुई। इसकी अध्‍यक्षता गृहमंत्री अमित शाह ने की।  इसमें दिल्‍ली प्रदेश भाजपा अध्‍यक्ष आदेश कुमार गुप्‍ता आम आदमी पार्टी के नेता और सांसद संजय सिंह, दिल्‍ली कांग्रेस पार्टी के अध्‍यक्ष चौधरी अनिल कुमार ने हिस्‍सा लिया। बैठक में गृह सचिव अजय कुमार भल्‍ला, केन्‍द्रीय स्‍वास्‍थ्‍य सचिव प्रीति सूदन और दिल्‍ली सरकार के कई वरिष्‍ठ अधिकारी भी मौजूद थे। 