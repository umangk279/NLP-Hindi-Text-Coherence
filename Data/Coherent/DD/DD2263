लॉकडाउन के दौरान लाभार्थियों को सीधे खाते में मदद दे रही है सरकार, 17 अप्रैल तक सरकार ने डीबीटी के जरिए 16.1 करोड़ लाभार्थियों के खाते में भेजे 36,659 करोड़ रुपये, प्रधानमंत्री गरीब कल्याण पैकेज के तहत घोषित नकद लाभ भी सीधे खाते में पहुंचे.  वित्त मंत्रालय ने कोविड-19 लॉकडाउन के दौरान सार्वजनिक वित्तीय प्रबंधन प्रणाली के माध्यम से 16.1 करोड़ लाभार्थियों के बैंक खातों में 36,659 करोड़ रुपये सीधे भेजे हैं. प्रधानमंत्री गरीब कल्याण योजना पैकेज के तहत घोषित किए गए नकद लाभ को भी प्रत्यक्ष लाभ अंतरण का उपयोग कर भेजा जा रहा है. इसके तहत प्रत्येक महिला जन-धन खाताधारकों के खाते में 500 रुपये भेजे गए. 13 अप्रैल 2020 तक 19.86 करोड़ महिला लाभार्थियों के बीच 9,990 करोड़ रुपये का वितरण हुआ. सार्वजनिक वित्तीय प्रबंधन प्रणाली का उपयोग पिछले 3 सालों में बढ़ा है, जिसके जरिए कुल प्रत्यक्ष लाभ अंतरण की राशि का प्रतिशत 2018-19 में 22% से बढ़कर 2019-20 में 45% हो गया है. 