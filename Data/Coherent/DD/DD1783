लंदन उच्‍च न्‍यायालय ने भगोड़े भारतीय कारोबारी विजय माल्‍या की भारत को प्रत्‍यर्पण के आदेश को सर्वोच्‍च न्‍यायालय में चुनौती देने वाली याचिका को खारिज किया।  लंदन उच्‍च न्‍यायालय ने भगोड़ा भारतीय उद्योगपति विजय माल्‍या की उस याचिका को खारिज कर दिया है जिसमें उसने भारत प्रत्‍यर्पण के आदेश को सर्वोच्‍च न्‍यायालय में चुनौती देने की अनुमति मांगी थी। इस याचिका के खारिज होने के बाद अब माल्‍या के लिए ब्रिटेन में कोई कानूनी विकल्‍प नहीं बचा है और उसे भारत को सौंपा जा सकता है। पिछले महीने लंदन उच्‍च न्‍यायालय ने प्रत्‍यर्पण के विरुद्ध दायर विजय माल्‍या की अपील खारिज भी कर दी थी। 