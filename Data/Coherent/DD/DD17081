स्वच्छ भारत अभियान के तीन साल पूरे होने पर प्रधानमंत्री नरेंद्र मोदी ने सभी क्षेत्रों की प्रमुख हस्तियों को लिखा पत्र, 'स्वच्छता ही सेवा' आंदोलन को समर्थन देने की अपील की।   स्वच्छ भारत अभियान के तीन साल पूरे होने पर प्रधानमंत्री नरेंद्र मोदी ने सभी क्षेत्रों की प्रमुख हस्तियों को 'स्वच्छता ही सेवा' आंदोलन को समर्थन देने को कहा है। प्रधानमंत्री ने इस संबंध में प्रमुख उद्योगपतियों, खिलाड़ियों, फिल्म कलाकारों, विभिन्न धर्मों के नेताओं और अन्य व्यक्तियों को व्यक्तिगत पत्र लिख कहा है कि स्वच्छ भारत सबसे महान सेवा है जो हम गरीबों, दलितों और हाशिये पर रह रहे लोगों के लिए कर सकते हैं और यह महात्मा गांधी के दिल के बेहद करीब था। 