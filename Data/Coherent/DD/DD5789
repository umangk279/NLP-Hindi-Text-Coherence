कर्नाटक में बी.एस येदियुरप्पा मंत्रिमंडल का विस्तार, राज्यपाल वजूभाई वाला ने 17 मंत्रियों को दिलाई पद और गोपनीयता की शपथ.   कर्नाटक में आज मुख्यमंत्री बीएस येदियुरप्पा ने अपने मंत्रिमंडल का विस्तार किया। राज्यपाल वजूभाई वाला ने बेंगलुरू में राजभवन में 17 मंत्रियों को पद और गोपनीयता की शपथ दिलाई। शपथ लेने वाले मंत्रियों में गोविंद करजोल, अश्वथ नारायण सी. एन., लक्ष्मण सावदी, के. एस. ईश्वरप्पा, आर. अशोक, जगदीश शेट्टार, बी. श्रीरामुलु, एस. सुरेश कुमार, वी. सोमन्ना, सी. टी. रवि, बसवराज बोम्मई, कोटा श्रीनिवास पुजारी, जे. सी. मधु सीमी, सी. सी. पाटिल, एच. नागेश, प्रभु चौहान और शशिकला जोले अन्नासाहेब शामिल है। येदियुरप्पा के 26 जुलाई को मुख्यमंत्री बनने के बाद ये पहला मंत्रिमंडल विस्तार है। उन्होंने 29 जुलाई को विधानसभा में अपनी सरकार का बहुमत साबित किया था। 