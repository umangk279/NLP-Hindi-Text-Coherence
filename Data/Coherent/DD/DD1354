प्रधानमंत्री नरेंद्र मोदी ने कहा है कि राष्‍ट्रव्‍यापी अनलॉक के पहले चरण के दो सप्‍ताह के बाद अर्थव्‍यवस्‍था फिर से सामान्‍य हो रही है। उन्‍होंने कहा कि हाल के प्रयासों से अर्थव्‍यवस्‍था में बेहतरी दिखाई दे रही है जो आगे बढने के लिए प्रोत्‍साहित करने वाली है।   प्रधानमंत्री ने मुख्‍यमंत्रियों से अपील की कि वे संकट को अवसर में बदलें। उन्‍होंने कहा कि इस विश्‍व महामारी से निपटने के भावी रोडमैप की रणनीति बनाने के लिए सभी राज्‍यों तथा केंद्रशासित प्रदेशों के विचारों और अनुभवों पर चर्चा की जाएगी। 