तीन टी-20 मैचों की सीरीज़ के आख़िरी मुक़ाबले में भारत ने श्रीलंका को 5 विकेट से हराकर सीरीज को शानदार तरीके से अंजाम तक पहुंचाया. मुंबई के वानखेड़े स्टेडियम में खेले गए इस मुक़ाबले में जीत के साथ भारत टी-20 में 3-0 से श्रीलंका को क्लीन स्वीप कर दिया.  अंतिम ओवर तक चले इस मुक़ाबले में भारत की तरफ से मनीष पांडे ने सर्वाधिक 32 रन बनाए. वहीं धोनी ने एक बार फिर अपने कूल अंदाज में एक समय मुश्किल में दिख रही भारतीय पारी को दिनेश कार्तिक के साथ संभाल कर टीम को जीत की राह दिखाई. इससे पहले मैच में भारत ने टॉस जीता और पहले गेंदबाज़ी करने का फ़ैसला किया. जिसे भारतीय गेंदबाजों ने सही ठहराते हुए श्रीलंका को शुरुआत में बड़े झटके दिए. श्रीलंका की ओर से गुनारत्ने से सर्वाधिक 36 रन बनाए. वहीं भारत की ओर से पांड्या और उनादकट ने 2-2 विकेट चटकाए. 