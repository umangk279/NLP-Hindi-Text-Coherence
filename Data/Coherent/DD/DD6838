पहले मुकाबले में भारत ने दक्षिण अफ्रीका को 6 विकेट से हराया  भारत ने विश्व कप के में जीत के साथ अपने अभियान की शुरूआत की है कल खेले गये अपने पहले मुकाबले में टीम इंडिया ने दक्षिण अफ्रीका को 6 विकेट से हरा दिया । द.अफ्रीका ने पहले बल्लेबाजी करते हुए भारत के सामने जीत के लिए 228 रन का लक्ष्य रखा जिसे भारतीय टीम ने 47.3 ओवर में 4 विकेट खोकर हासिल कर लिया।  विश्व कप में खिताब की प्रबल दावेदार भारतीय टीम के खिलाफ 2 मैच हार चुकी दक्षिण अफ्रीका ने टॉस जीतकर पहले बल्लेबाजी का फैसला किया। हालाकी जसप्रीत बुमराह ने अफ्रिकी कप्तान के फैसले को गलत साबित करते हुए 24 रन पर दोनो सलामी बल्लेबाजो को पवेलियन वापस भेज दिया। अमला को 6 रन पर बुमराह ने रोहित के हाथो स्लिप पर कैच कराया। इसके बाद बुमराह ने डी कॉक 10 रन पर कोहली के हाथो कैच कराया। डू प्लेसि और रासी वैन डार दुसें ने  पारी को संभालने की कोशिश की और तीसरे विकेट के लिए 54 रन की जोड़े। वैन डार को 22 रन पर चहल ने बोल्ड किया। इसी ओवर की अंतिम गेद पर चहल ने डु प्लेसी को 38 रन पर बोल्ड किया। जेपी डुमनी को 3 रन पर एलबीडब्लू आउट करके कुदलीप ने भारत को 5वीं सफलता दिलाई। डेविड मिलर ने फेलुक्वायो के साथ मिलकर विकेट गिरने का सिलसिला रोका। हालाकी मिलर को 31 रन पर आउट करके चहले ने इस साझेदारी को तोड़ दिया। फेहलुक्वायो को चहल ने 34 रन पर धोनी के हाथो स्टंप कराकर अपना चौथा विकेट लिया। अंतिम के ओवरो में क्रिस मॉरिस ने तेजी से बल्लेबाजी करते हुए अफ्रीकी पारी को 200 के पार पहुंचाया। मॉरिस ने रबादा के साथ मिलकर 8वें विकेट के लिए 66 रन की साझेदारी निभाई। मॉरिस के 34 गेंद पर 44 रन की बदौलत दक्षिण अफ्रीका की टीम निर्धारित 50 ओवर में 9 विकेट 227 रन बनाने में सफल रही। भारत के लिए चहल ने 4 और बुमराह और बी कुमार ने  2-2 विकेट लिए।  जवाब में 228 रन के लक्ष्य का पीछा करने उतरी भारतीय टीम की शुरुआत अच्छी नही रही। धवन 8 रन बनाकर रबादा की गेंद पर विकेट के पीछे कैच आउट आउट हो गए। तीसरे नंबर पर आए कप्तान कोहली के साथ मिलकर रोहित शर्मा ने रन बनाने का सिलसिला जारी रखा और टीम का स्कोर 50 के पार पहुंचाया। हालाकी कोहली को 18 के स्कोर पर आउट करके फेलुहक्वायो ने अफ्रीकी टीम को बड़ी सफलता दिलाई।  2 विकेट गिर जाने के बाद रोहित ने केएल राहुल के साथ मिलकर रन बनाना जारी रखा। राहुल 26 रन बनाकर आउट हुए। दूसरे छोर पर रोहित ने शतक पूरा करने में सफलता पाई। ये रोहित के करियर का ये 23वां शतक है। रोहित ने धोनी के साथ मिलकर चौथे विकेट के लिए 74 रन जोड़े। धोनी 34 रन बनाकर मॉरिस की गेंद पर उन्हे ही कैच दे बैठे। इसके बाद आए हार्दिक पांड्या ने रोहित के साथ मिलकर कोई और विकेट नही गिरने दिया और 47.3 ओवर में टीम को 6 विकेट से जीत दिली दी। रोहित शर्मा ने नाबाद 122 और हार्दिक ने नाबाद 15 रन बनाए।  