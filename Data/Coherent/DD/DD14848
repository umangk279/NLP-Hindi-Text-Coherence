जम्मू कश्मीर में सुरक्षा बलों को मिली बड़ी कामयाबी, अनंतनाग में देर रात तक चली मुठभेड़ में तीन दुर्दांत आतंकी ढ़ेर, तलाशी अभियान जारी  कश्मीर के अनंतनाग में सेना के संयुक्त अभियान में तीन आतंकियों को मार गिराया गया। दरअसल अनंतनाग के अखुरा गांव में सेना ने तलाशी अभियान चलाया गया, जिसमें आतंकियों को घेर लिया गया। आतंकियों ने जवानों पर गोलीबारी की, जिसका मुंहतोड़ जवाब दिया गया। इस कार्यवाही में तीन आतंकी ढेर हो गए। आतंकियों के पास से हथियार भी बरामद किए गए हैं। क्षेत्र में तलाशी अभियान जारी है। 