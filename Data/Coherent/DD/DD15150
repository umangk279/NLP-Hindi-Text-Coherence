प्रधानमंत्री नरेंद्र मोदी फलस्तीन की अपनी पहली यात्रा पूरी कर शनिवार शाम संयुक्त अरब अमीरात पहुंचे. अबूधाबी पहुंचने पर वहां के क्राउन प्रिंस ने पीएम मोदी का जोरदार स्वागत किया. यूएई यात्रा के पहले दिन दोनों देशों के बीच पांच समझौतों पर हस्ताक्षर हुए.  प्रधानमंत्री नरेंद्र मोदी जब संयुक्त अरब अमीरात पहुंचे तो पीएम का स्वागत यूएई के क्राउन प्रिंस मोहम्मद बिन ज़ायद एल नाहयान ने किया. दोनों नेता गले मिेले. हाथ मिले तो संबंधों की गर्मजोशी साफतौर पर देखी गई. दोनों नेता आगे बढ़े तो चेहरे पर मुस्कराहट के बीच मजबूत होते संबंधों के बदलते दौर के गवाह बने. इसके बाद मोहम्मद बिन जायद एल नहयान और प्रधानमंत्री नरेंद्र मोदी के बीच प्रतिनिधि स्तर की वार्ता हुई. दोनों नेताओं ने आपसी संबंधों के विभिन्न मु्ददों पर चर्चा की. जिसके बाद भारतीय प्रधानमंत्री नरेंद्र मोदी और अबू धाबी के क्राउन प्रिंस शेख मोहम्मद बिन जाएद अल नाहयान की मौजूदगी में भारत और संयुक्त अरब अमीरात की सरकारों के बीच 5 समझौतों पर हस्ताक्षर हुए. दोनों देशों के बीच ऊर्जा क्षेत्र, रेलवे, भारतीय श्रमिकों और वित्त क्षेत्र में समझौते हुए. इसमें: ओएनजीसी ग्रुप और आबू धाबी की राष्ट्रीय तेल कंपनी के बीच समझौता. कच्चे तेल के खनन के क्षेत्र में किसी भारतीय कंपनी के साथ ये पहला निवेश समझौता है. भारतीय श्रमजीवियों को सशक्त करने के लिए समझौता बॉम्बे स्टॉक एक्सचेंज और अबू धाबी सिक्योरिटी एक्सचेंज के बीच समझौता रेलवे और परिवहन क्षेत्र में समझौता जम्मू-कश्मीर सरकार और डीपी वर्ल्ड के बीच एक समझौता प्रधानमंत्री मोदी की इस यात्रा के दौरान अबू धाबी में मंदिर की आधारशिला रखने का भी कार्यक्रम है. मंदिर निर्माण समिति से जुड़े सदस्यों ने दोनों नेताओं को कलश भेंट किया. इसके बाद प्रधानमंत्री नरेंद्र मोदी के सम्मान में रात्रि भोज का आयोजन किया गया. 