टेलिकॉम कंपनी वोडाफोन-आइडिया ने शुक्रवार को कहा कि वह निरंतर विभिन्न अवसरों का आकलन करते रहते है लेकिन उसके निदेशक मंडल के समक्ष अभी ऐसा कोई प्रस्ताव नहीं है जिसमें सुंदर पिचाई के नेतृत्व वाली सर्च इंजन कंपनी गूगल ने वोडाफोन-आइडिया में पांच फीसदी हिस्सेदारी खरीदने में रुचि दिखाई हो।  गूगल के वोडाफोन आइडिया में पांच प्रतिशत हिस्सेदारी हासिल करने पर नजर संबंधी रिपोर्ट के बीच दूरसंचार कंपनी ने शुक्रवार को कहा कि वह निरंतर विभिन्न अवसरों का आकलन करती रहती है लेकिन उसके निदेशक मंडल के समक्ष अभी ऐसा कोई प्रस्ताव नहीं है। वोडाफोन आइडिया ने यह स्पष्टीकरण बंबई शेयर बाजार को दिया है। उसने यह स्पष्टीकरण इस रिपोर्ट के एक दिन बाद दिया है कि गूगल की दूरसंचार कंपनी में 5 प्रतिशत हिस्सेदारी पर नजर है। कंपनी ने शुक्रवार को बयान में कहा, ‘‘कॉरपोरेट रणनीति के तहत कंपनी अपने शेयरधारकों के मूल्य को बढ़ने के लिये विभिन्न अवसरों का आकलन करती रहती है। जब भी कंपनी का निदेशक मंडल इस प्रकार के प्रस्ताव पर विचार करेगा, कंपनी इसकी सूचना देगी और खुलासा बाध्यताओं का पालन करेगी।’’ वोडाफोन आइडिया ने कहा कि फिलहान ऐसा कोई प्रस्ताव नहीं है, जिस पर निदेशक मंडल विचार कर रहा हो। बयान के अनुसार, ‘‘हम यह दोहराना चाहते हैं कि कंपनी सेबी सूचीबद्धता नियमों का पालन करेगी और कीमत से जुड़ी सभी संवेदनशील सूचनाएं शेयर बाजारों के साथ साझा करेगी।     