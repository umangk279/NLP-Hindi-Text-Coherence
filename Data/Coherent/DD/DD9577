केंद्रीय कानून मंत्री रविशंकर प्रसाद ने सोमवार को छत्तीसगढ़ में अपनी पार्टी के लिए चुनाव प्रचार किया. प्रचार से पहले उन्होंने संवाददाता सम्मेलन को संबोधित किया.  रविशंकर प्रसाद ने राज्य सरकार की उपलब्धियों को गिनाते हुए कहा कि वर्तमान सरकार ने जितना काम प्रदेश की भलाई के लिए किया उतना काम कांग्रेस के लंबे शासन काल के दौरान नहीं हुआ. राफेल समझौते पर कांग्रेस पर पलटवार करते हुए उन्होंने कहा कि गांधी परिवार की यह मानसिकता रही है कि जब तक गांधी परिवार को किसी भी बड़े समझौते में अपना हित नजर नहीं आता, वो काम पूरा नहीं होने दिया जाता. रविशंकर प्रसाद ने कहा कि कांग्रेस आज राफेल पर देश को गुमराह कर रही है, देश को पता होना चाहिए कि उस समय से आज यह समझौता करीब 9 प्रतिशत सस्ते दाम पर हुआ है. 