पूर्व लोकसभा अध्‍यक्ष्‍ा सोमनाथ चटर्जी का निधन हो गया है. लंबे समय से बीमार चल रहे सोमनाथ चटर्जी 89 साल के थे. सोमवार को उन्होंने सुबह 8:15 बजे अस्पताल में अंतिम सांस ली.  पूर्व लोकसभा अध्‍यक्ष्‍ा सोमनाथ चटर्जी का निधन हो गया है. लंबे समय से बीमार चल रहे सोमनाथ चटर्जी 89 साल के थे. सोमवार को उन्होंने सुबह 8:15 बजे अस्पताल में अंतिम सांस ली. वे कुछ दिन से कोलकाता के एक अस्‍पताल में वेंटिलेटर सपोर्ट पर थे. चटर्जी 2004 से 2009 तक लोकसभा अध्यक्ष रहे हैं. सोमनाथ चटर्जी को किडनी संबंधी परेशानी होने के बाद 10 अगस्‍त को अस्‍पताल में भर्ती कराया गया था. इससे पहले तबीयत बिगड़ने पर 28 जून को कोलकाता के एक निजी अस्पताल में भर्ती कराया गया था. तबीयत में बाद में सुधार होने पर उन्‍हें डिस्चार्ज कर दिया गया था. इसके बाद उनकी तबीयत 10 अगस्‍त को अचानक फिर बिगड़ी तो उन्‍हें दोबारा अस्‍पताल में भर्ती कराया गया था.  सोमनाथ चटर्जी का जन्म 25 जुलाई 1929 को बंगाली ब्राह्मण निर्मल चंद्र चटर्जी और वीणापाणि देवी के घर में असम के तेजपुर में हुआ था। उनके पिता एक प्रतिष्ठीत वकील, और राष्ट्रवादी हिंदू जागृति के समर्थक थे। उनके पिता अखिल भारतीय हिंदू महासभा के संस्थापकों में से एक थे। सोमनाथ चटर्जी की शिक्षा-दीक्षा कलकत्ता और ब्रिटेन में हुई। उन्होंने कोलकाता के प्रेसिडेंसी कॉलेज में भी पढ़ाई की। उन्होंने ब्रिटेन में मिडिल टैंपल से लॉ की पढ़ाई करने के बाद कलकत्ता हाईकोर्ट में प्रैक्टिस की। इसके बाद उन्होंने राजनीति में आने का फैसला किया। सामनाथ चटर्जी एक प्रखर वक्ता के रूप में भी जाने जाते हैं। अपने राजनीतिक करियर की शुरुआत सोमनाथ चटर्जी ने सीपीएम के साथ 1968 में की और वह 2008 तक इस पार्टी से जुड़े रहे। 1971 में वह पहली बार सांसद चुने गए। इसके बाद उन्होंने राजनीति में कभी पीछे मुड़कर नहीं देखा। वह 10 बार लोकसभा सदस्य के रूप में चुने गए थे। सोमनाथ चटर्जी की धर्मपत्नी श्रीमती रेणु चटर्जी थीं जिनसे उन्हें एक पुत्र और दो पुत्रियां हैं। उनकी पत्नी का कुछ दिन पहले ही निधन हो गया है।  