आतंकवाद के खिलाफ लड़ाई में भारत को बड़ी कूटनीतिक जीत हासिल हुई है। ब्रिक्स घोषणापत्र में पाकिस्तानी आतंकी संगठनो का जिक्र होने के बाद अब पाकिस्तान ने भी माना है कि उसकी सरजमीं से आतंकी संगठन संचालित हो रहे है।    पाकिस्तान के विदेश मंत्री ख्वाजा आसिफ ने बुधवार को कहा कि अगर लश्कर-ए-तैयबा और जैश-ए-मोहम्मद जैसे आतंकवादी संगठनों पर लगाम नहीं लगाई गई तो देश शर्मिंदा होता रहेगा। एक न्यूज चैनल से बातचीत में उन्होंने कहा कि हमें अपने मित्रों से कहने की आवश्यकता है कि हमने अपना घर सुधार लिया है। हमें अंतरराष्ट्रीय स्तर पर शर्मिंदगी का सामना करने से बचने के लिये अपने यहां चीजों में सुधार करने की जरूरत है। इस बीच अपनी रक्षा तैयारियों के लेकर सेना प्रमुख विपिन रावत के बयान को भी बड़ी रणनीतिक पहल के तौर पर देखा जा रहा है। सेना प्रमुख ने कहा है कि ऐसी संभावना है कि ये संघर्ष एक स्थान और समय तक सीमित रहें या ऐसा भी हो सकता है कि ये पूरे सीमा क्षेत्र में एक पूरे युद्ध का रूप ले लें । और ऐसे में पाकिस्तान इस स्थिति का फायदा उठाने की फिराक में रहेगा। ब्रिक्स देशों की बैठक में आतंकवाद पर प्रधानमंत्री नरेंद्र मोदी की कूटनीति ने असर दिखाया और पाकिस्तान दुनिया के सामने बेनकाब तो हुआ ही साथ ही उस पर अंतरराष्ट्रीय दबाब भी बढता जा रहा है। शायद इसी दबाव का नतीजा है कि पाकिस्तान ने कुबूल किया है कि उसकी जमीन से लश्कर-ए-तैयबा और जैश-ए-मोहम्मद जैसे आतंकी संगठन संचालित हो रहे हैं। पाकिस्तान के विदेश मंत्री ख्वाजा आसिफ ने बुधवार को कहा कि अगर लश्कर-ए-तैयबा और जैश-ए-मोहम्मद जैसे आतंकवादी संगठनों पर लगाम नहीं लगाई गई तो देश शर्मिंदा होता रहेगा। एक न्यूज चैनल से बातचीत में उन्होंने कहा- हमें अपने मित्रों से कहने की आवश्यकता है कि हमने अपना घर सुधार लिया है। हमें अंतरराष्ट्रीय स्तर पर शर्मिंदगी का सामना करने से बचने के लिये अपने यहां चीजों में सुधार करने की जरूरत है।   ख्वाजा आसिफ का ये बयान ब्रिक्स घोषणापत्र के दो दिन बाद आया है जिसमें पहली बार पाकिस्तान से संचालित हो रहे आतंकी संगठन लश्कर-ए-तैयबा और जैश-ए-मोहम्मद जैसे अंतरराष्ट्रीय प्रतिबंधित संगठनों का नाम लिया गया था। अमेरिकी राष्ट्रपति डोनाल्ड ट्रंप ने भी हक्कानी नेटवर्क जैसे आतंकवादी समूहों को 'पनाह' देने के लिए पाकिस्तान को सार्वजनिक तौर पर कड़ी फटकार लगाई थी। जाहिर है ये भारत की कूटनीति का असर दिखा रही है । पाकिस्तान भले ही दबाव में हो लेकिन भारत पूरी तरह से सतर्क है ।  सेना प्रमुख जनरल बिपिन रावत ने कहा है कि देश को  हर मोर्चे पर लड़ाई के लिए तैयार रहना चाहिए  सेना प्रमुख ने चेतावनी दी कि उत्तरी सीमा पर यह स्थिति धीरे धीरे एक बड़े संघर्ष का रुप ले सकती है। डोकलाम में भारत चीन के बीच चला टकराव भले ही  हाल ही में समाप्त हो गया हो लेकिन सेना ने प्रमुख ने कहा है- ऐसी संभावना है कि ये संघर्ष एक स्थान और समय तक सीमित रहें या ऐसा भी हो सकता है कि ये पूरे सीमा क्षेत्र में एक पूरे युद्ध का रूप ले लें । और ऐसे में पाकिस्तान इस स्थिति का फायदा उठाने की फिराक में रहेगा। वैसे सेना का कहना है कि लद्दाख सीमा पर ऐसे हालात नहीं है और ऐसे हालात से निपटने के लिए पूरी प्रक्रिया है । इस बीच खबर ये है कि डोकलाम में भारत और चीन के जवान अभी भी तैनात हैं हालांकि जवानों के बीच 300 मीटर की दूरी है। तनाव कम करने की प्रक्रिया का पालन करते हुए भारतीय और चीनी सेना के जवान पहले की तुलना में 150 मीटर पीछे चले गए हैं. लेकिन एक दूसरे पर नजर बनाए हुए हैं। यह जानकारी ऐसे समय में सामने आई जब पीएम नरेंद्र मोदी ने ब्रिक्‍स समिट के लिए चीन का दौरा किया। . इस दौरे पर चीनी राष्‍ट्रपति शी जिनपिंग से उनकी मुलाकात भी काफी सकारात्‍मक रही. दोनों की बैठक के दौरान मतभेदों को विवाद ना बनने देने पर सहमति बनी है. । दोनों देशों ने पुरानी बातें भूल कर आगे बढने की बात कहते हुए ये भी तय किया कि डोकलाम जैसी घटनाएं दोबारा न हों ।  