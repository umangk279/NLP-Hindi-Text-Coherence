अफगानिस्तान ने मलेशिया के क्वालालंमपुर में खेले जा रही अंडर -19 यूथ एशिया कप क्रिकेट प्रतियोगिता में पाकिस्तान को 185 रनों से हराकर ऐतिहासिक जीत हासिल की है।    तेज गेंदबाज मुजीब जादरान ने 13 रन देकर पांच विकेट हासिल किए। उनकी शानदार गेंदबाजी से पाकिस्तान की पूरी टीम 249 रनों के लक्ष्य का पीछा करते हुए केवल 63 रनों पर ढेर हो गयी। जादरान ने पाकिस्तान के दोनों सलामी बल्लेबाजों को पहले पांच ओवरों में चलता किया।  जादरान के शुरूआती झटकों के बाद पाकिस्तान की टीम उबर नहीं पायी और लक्ष्य का पीछा करने में असफल रही। इससे पहले अफगानिस्तान की तरफ से इकराम अली ने शानदार शतक लगाया जबकि रहमानउल्लाह ने 40 रन और इब्राहीम जादरान ने 36 रन बनाकर पाकिस्तान के सामने 249 रनों का मजबूत लक्ष्य रखा। अफगानिस्तान ने बल्लेबाजों और गेंदबाजों के शानदार प्रदर्शन की मदद से एशिया कप के फाइनल में पाकिस्तान पर ऐतिहासिक जीत हासिल की।  