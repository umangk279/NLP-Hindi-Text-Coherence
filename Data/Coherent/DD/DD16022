अमेरीकी राष्ट्रपति डोनाल्ड ट्रंप के पूर्व राष्ट्रीय सुरक्षा सलाहकार माइकल फ़्लिन ने एफ़बीआई के सामने ट्रंप के राष्ट्रपति बनने से कुछ सप्ताह पहले रूसी राजदूत से मुलाक़ात के बारे में झूठ बोलने के आरोप स्वीकार कर लिए हैं।    आरोप के मुताबिक़, माइकल फ़्लिन ने व्हाइट हाउस को रूसी राजदूत के साथ अपनी मुलाक़ात के बारे में गुमराह किया। यह मुलाक़ात डोनाल्ड ट्रंप के राष्ट्रपति की कुर्सी संभालने से पहले हुई थी। मुलाक़ात की जानकारी सामने आने के बाद फ़्लिन को राष्ट्रीय सुरक्षा सलाहकार के पद से इस्तीफ़ा देना पड़ा था।  फ़्लिन और रूसी राजदूत की मुलाक़ात का खुलासा रॉबर्ट म्यूलर की जांच के दौरान हुआ. माइकल फ़्लिन कल अदालत में पेश हुए।  