भारत-अमेरिका के बीच वाशिंगटन में 9वें दौर की कूटनीतिक सुरक्षा वार्ता, हथियारों के प्रसार को रोकने के लिए मिलकर काम करने पर सहमति हुई। भारत में 6 अमरिकी परमाणु ऊर्जा संयंत्र स्थापित करने पर चर्चा के साथ ही एनएसजी में भारत की सदस्यता को लेकर समर्थन दिया।  भारत औऱ अमेरिका के बीच वाशिंगटन में कल 9वें दौर की कूटनीतिक सुरक्षा वार्ता हुई। बैठक में भारत की तरफ से विदेश सचिव विजय गोखले और अमेरिका की ओर से हथियार नियंत्रण औऱ अंतरराष्ट्रीय सुरक्षा विभाग के उपमंत्री एंड्री थॉम्पसन ने हिस्सा लिया। इस वार्ता में दोनों पक्षों ने वौश्विक सुरक्षा, अप्रसार की राह में चुनौतियों, जन संहार हथियारों के प्रसार को रोकने के लिए मिलकर काम करने के प्रयासों, द्विपक्षीय सुरक्षा और नागरिक परमाणु सहयोग और भारत में 6 अमेरिकी परमाणु ऊर्जा संयंत्र स्थापित करने समेत कई मुद्दों पर चर्चा हुई। बैठक में अमेरिका ने परमाणु आपूर्ति समूह में भारत की सदस्यता को लेकर अपने समर्थन का आश्वासन दिया।     