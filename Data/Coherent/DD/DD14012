भारतीय जनता पार्टी ने कांग्रेस-जेडीएस गठबंधन को अवसरवादी बताया है. बेंगलुरु में आयोजित एक प्रेस वार्ता में पार्टी के वरिष्ठ नेता प्रकाश जावडेकर ने कहा कि कांग्रेस-जेडीएस का बेमेल गठबंधन राज्य की जनता के हित में नहीं है.  प्रकाश जावडेकर ने आरोप लगाया कि कांग्रेस विधायकों के भ्रष्टाचार की फाइलें दबाने के लिए दोनों दलों के बीच एक गुप्त समझौता हुआ है. प्रधानमंत्री पर भ्रष्ट्राचार से संबंधित टिप्पणियों को लेकर उन्होंने कांग्रेस अध्यक्ष राहुल गांधी पर निशाना साधा. उन्होंने राहुल गांधी की टिप्पणियों को बकवास बताया. जावडेकर ने कहा कि प्रधानमंत्री मोदी ने देश में घोटाला मुक्त सरकार दी है. 