 श्रीलंका के सुप्रीम कोर्ट ने राष्ट्रपति मैत्रीपाला सिरिसेना को एक बड़ा झटका देते हुए संसद भंग करने के उनके फैसले को मंगलवार को पलट दिया और पांच जनवरी को प्रस्तावित मध्यावधि चुनाव की तैयारियों पर विराम लगाने का आदेश दिया है।     श्रीलंका में तय समय से 20 महीने पहले संसद भंग करने के राष्ट्रपति मैत्रीपाल सिरिसेन के फैसले पर सुप्रीम कोर्ट ने रोक लगा दी है। श्रीलंका के राजनीतिक दलों नें राष्ट्रपति के फैसले को असंवैधानिक करार देते हुए सुप्रीम कोर्ट में चुनौती दी थी। सु्प्रीम कोर्ट की तीन जजो की बेंच अब सोमवार को इस मामले पर सुनवाई करेगी।  अदालत के फैसले के बाद संसद का सत्र आज से आयोजित किया जाएगा। गौरतलब है कि राषट्रपति मैत्रीपाला सिरिसेन ने नौ नवंबर को संसद भंग कर अगले साल पांच जनवरी को चुनाव कराने की घोषणा की थी। कोर्ट ने पांच जनवरी को प्रस्तावित मध्यावधि चुनाव की तैयारियों पर विराम लगाने का भी आदेश दिया है।  प्रधान न्यायाधीश नलिन पेरेरा की अध्यक्षता में तीन सदस्यों वाली एक पीठ ने संसद भंग करने के सिरिसेना के नौ नवंबर के फैसले के खिलाफ दायर तकरीबन 13 और पक्ष में दायर पांच याचिकाओं पर दो दिन की अदालती कार्यवाही के बाद यह व्यवस्था दी। कार्यकाल पूरा होने के तकरीबन दो साल पहले ही संसद भंग कर दी गई। 