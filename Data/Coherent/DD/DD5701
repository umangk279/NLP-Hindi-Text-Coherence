बैडमिंटन चैंपियन पी वी सिंधू का स्विट्जरलैंड में बीडब्ल्यूएफ बैडमिंटन वर्ल्ड चैम्पियनशिप-2019 जीतने के बाद नई दिल्ली में भव्य स्वागत, पीएम मोदी के साथ सिंधु ने की मुलाकात, कहा-भारतीय होने पर गर्व.  बैडमिंटन वर्ल्ड चैम्पियन पी वी सिंधु का सोमवार रात स्वदेश लौटने पर दिल्ली एयरपोर्ट पर भव्य स्वागत किया गया। उनके स्वागत में बड़ी संख्या में खेल प्रेमी, पत्रकार और बैडमिंटन संघ के लोग एयरपोर्ट पर उपस्थित थे। पी वी सिंधु ने प्रधानमंत्री नरेंद्र मोदी से मुलाक़ात की। इस मौक़े पर खेल मंत्री कीरेन रिजिजु भी मौजूद थे। सिंधु के साथ इनके कोच गोपीचंद भी मौजूद थे। पीएम ने सिंधु को बधाई देते हुए उनके उज्जवल भविष्य के लिए शुभकामनाएं दीं। गौरतलब है कि पी.वी. सिंधु ने रविवार को स्विट्जरलैंड में बैडमिंटन वर्ल्ड चैम्पियनशिप-2019 के फाइनल में नोजोमी ओकुहारा को मात देकर इतिहास रचा था। पी वी सिंधु बैडमिंटन में विश्व चैम्पियन बनने वाली पहली भारतीय खिलाड़ी है। इससे पहले उन्होने इस प्रतियोगिता में 2 बार रजत और 2 बार कांस्य पदक अपने नाम किया था।  