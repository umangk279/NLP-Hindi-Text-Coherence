असम में एनआरसी मसौदे में एक लाख से ज्यादा लोगों के हटाए गए नाम, सत्यापन प्रक्रिया में 1,02,462 लोगों को अयोग्य किया गया घोषित, सूची में छोड़े गए लोग अपना दावा कर सकते हैं पेश, पांच जुलाई से शुरू होगी सुनवाई.  बुधवार को असम में राष्ट्रीय नागरिक रजिस्टर-एनआरसी के मसौदे से संबंधित अतिरिक्त सूची आज प्रकाशित हो गई। इस सूची में एक लाख दो हजार चार सौ 62 लोगों के नाम शामिल हैं। मसौदा सूची में उन्‍हीं लोगों के नाम शामिल हैं जो पिछले साल जुलाई में प्रकाशित मसौदा एनआरसी सूची में शामिल किए गए थे, लेकिन कई कारणों से उन्‍हें बाद में अयोग्‍य पाया गया। सूची से बाहर किए गए व्‍यक्तियों को व्‍यक्तिगत रूप से पत्र भेजकर सूचना दी जाएगी। ऐसे व्‍यक्तियों को अपना दावा करने के लिए अवसर दिया जाएगा जिसका निपटान एक सक्षम अधिकारी करेंगे। इन सभी दावों को आगामी 31 जुलाई को अंतिम एनआरसी सूची के प्रकाशन से पहले निपटा दिया जाएगा।     