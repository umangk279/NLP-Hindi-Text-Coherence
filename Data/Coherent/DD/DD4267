उच्चतम न्यायालय ने महाराष्ट्र विधान सभा में कल शक्ति परीक्षण कराने का दिया आदेश, कोर्ट ने कहा प्रोटेम स्पीकर करायेंगे विधानसभा में शक्ति परीक्षण, बहुमत परीक्षण के दौरान  नही होगा गुप्त मतदान और होगा इसका सीधा प्रसारण।  सुप्रीम कोर्ट ने आज महाराष्ट्र में चल रही सत्ता की लड़ाई पर फैसला सुना दिया। इसके तहत अब कल शाम तक ये तय हो जाएगा कि मुख्यमंत्री के तौर पर देवेंद्र फडणवीस और उपमुख्यमंत्री के रूप में अजित पवार की सरकार चलेगा या नहीं। शिवसेना-एनसीपी-कांग्रेस की याचिका पर सुनवाई के बाद अदालत ने कहा है कि कल 27 नवंबर को महाराष्ट्र विधानसभा में सभी निर्वाचित विधायक शपथ लेंगे और उसके बाद बहुमत परीक्षण होगा। कल सदन की कार्यवाही प्रोटेम स्पीकर चलाएंगे और बहुमत परीक्षण के दौरान गुप्त मतदान नहीं होगा।   