भारतीय बैडमिंटन खिलाड़ी साइना नेहवाल, एच एस प्रणय और बी साई प्रणीत ने बुधवार को फ्रेंच ओपन सुपर सीरीज के दूसरे दौर में प्रवेश किया।   ग्लास्गो विश्व चैंपियनशिप की कांस्य पदक विजेता साइना को डेनमार्क की उदीयमान शटलर लाइन हिजमार्क जीर्सफील्ड की कड़ी चुनौती का सामना करना पड़ा लेकिन आखिर में उन्होंने यह मुकाबला 21-14 11-21 21-10 से जीता। उनका अगला मैच जापान की अकानी यामागुची से हो सकता है जिनसे वह पिछले सप्ताह डेनमार्क ओपन में हार गयी थी। वही प्रणीत ने पिछले हफ्ते शुरूआती दौर में मिली हार की भरपायी की और थाईलैंड के खोसित फेतप्रदाब पर 21-13 21-23 21-19 से जीत दर्ज की। 