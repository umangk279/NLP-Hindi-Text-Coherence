भगोड़ा शराब कारोबारी विजय माल्या की अर्जी पर सुप्रीम कोर्ट में सुनवाई 13 अगस्त के लिए टली। विजय माल्या के वकील फली नरीमन के अस्वस्थ होने की वजह से सुनवाई टली है।   विजय माल्या ने अपनी और अपनी परिजनों की मालिकाना संपत्तियों की कुर्की पर रोक लगाने का अनुरोध किया है। माल्या का कहना है कि किंगफिशर एयरलाइंस की संपत्तियों के अलावा अन्य संपत्तियां कुर्क नहीं होनी चाहिए। इससे पहले बॉम्बे हाई कोर्ट ने 11 जुलाई को माल्या की संपत्तियां कुर्क करने को लेकर विशेष अदालत में जारी कार्यवाही पर रोक लगाने से इंकार कर दिया था। 