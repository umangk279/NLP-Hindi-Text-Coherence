पुरूषों के वर्चस्व वाली भारतीय नौसेना में पहली बार किसी महिला पायलट को शामिल किया गया है। शुभांगी स्वरूप नौसेना की समुद्री टोही टीम में पायलट होंगी।     हैदराबाद स्थित दुंडीगाल एयर फोर्स अकैडमी में प्रशिक्षण लेने के बाद उनको अत्याधुनिक टोही विमान पी-8 आई उड़ाने का मौका मिलेगा। शुभांगी स्वरुप उत्तर प्रदेश के बरेली की रहने वाली हैं।  शुभांगी के पिता ज्ञान स्वरूप भारतीय नौसेना में कमांडर हैं। शुभांगी के साथ ही आस्था सहगल , रूपा ए.और शक्तिमाया एस.को भी नौसेना के आर्मामेंट इंस्पेक्शन ब्रांच में पहली बार शामिल किया गया है।  