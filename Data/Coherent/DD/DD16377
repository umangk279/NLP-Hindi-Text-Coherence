गुरूग्राम के रेयान स्कूल में सात साल के प्रद्युम्न की हत्या के मामले में सीबीआई ने ग्यारहवीं कक्षा के एक छात्र को हिरासत में लिया, आगे की कार्रवाई के लिए जांच एजेंसी अदालत में पेश करेगी।   गुरूग्राम के रायन इंटरनैशनल स्कूल में प्रद्युम्‍न की हत्‍या के मामले में नया मोड़ आ गया है। सीबीआई ने इस मामले में स्‍कूल में 11वीं कक्षा में पढ़ने वाले एक छात्र को हिरासत में लिया है। मामले में हिरासत में लिए गए छात्र के पिता का कहना है कि सीबीआई ने मंगलवार रात को मेरे बेटे को हिरासत में लिया है। अपना बचाव करते हुए उन्होने कहा कि मेरे बेटे ने कोई क्राइम नहीं किया है, उसने सिर्फ माली और टीचर्स को खबर दी थी।  