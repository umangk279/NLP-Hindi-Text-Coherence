भारत-दक्षिण अफ्रीका के बीच तीन टेस्ट मैच की सीरीज का दूसरा मुकाबला गुरुवार से पुणे में शुरू हुआ। खराब रोशनी की वजह से पांच ओवर पहले ही दिन का खेल खत्म कर दिया गया। टॉस जीतकर पहले बल्लेबाजी करने उतरी भारतीय टीम ने तीन विकेट के नुकसान पर 273 रन बनाए। विराट कोहली (63) और अजिंक्य रहाणे (18) रन बनाकर नाबाद लौटे।  पुणे में भारत और दक्षिण अफ्रीका के बीच खेले जा रहे दूसरे टेस्ट के पहले दिन का खेल खत्म होने तक भारत ने तीन विकेट के नुकसान पर 273 रन बना लिए हैं। भारत ने टॉस जीत कर पहले बल्लेबाजी का फैसला किया। रोहित शर्मा और मयंक अग्रवाल ने भारतीय पारी की शुरुआत की। पिछले टेस्ट में दोनों पारियों में शतक जड़ने वाले रोहित इस बार कुछ खास नहीं कर सके और महज 14 रन बना कर रबाड़ा के शिकार बने। चेतेश्वर पुजारा 58 रन बना कर आउट हुए। वहीं मयंक अग्रवाल ने अपना दूसरा टेस्ट शतक लगाने में कामयाबी पाई। कप्तान विराट कोहली ने भी अर्दधशतक पूरा करने में कामयाबी पाई। दिन का खेल खत्म होने तक कोहली 63 और अजिंक्या रहाणे 18 रन बनाकर नाबाद हैँ। बतौर कप्तान विराट कोहली का ये 50वां टेस्ट है। 