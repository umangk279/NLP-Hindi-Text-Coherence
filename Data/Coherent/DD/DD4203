ऑस्ट्रेलिया के सलामी बल्लेबाज डेविड वार्नर ने पिंक बॉल टेस्ट में इतिहास रचते हुए पाकिस्तान के खिलाफ वा335 रन की नाबाद पारी खेली है।  उनसे पहले पाकिस्तान के अजहर अली ने वेस्टइंडीज के खिलाफ ऐसा तिहरा शतक लगाया था।  ऑस्ट्रेलिया के सलामी बल्लेबाज डेविड वार्नर ने पिंक बॉल टेस्ट में इतिहास रच दिया है। वार्नर ने पाकिस्तान के खिलाफ तिहरा शतक बनाते हुए डे नाइट टेस्ट में सबसे बड़ा स्कोर बना डाला। वो 335 रन बनाकर नाबद रहे। वार्नर अब डे नाइट टेस्ट में तिहरा शतक लगाने वाले दूसरे बल्लेबाज बन गए हैं। उनसे पहले पाकिस्तान के अजहर अली ने वेस्टइंडीज के खिलाफ ऐसा तिहरा शतक लगाया था।  वार्नर की शानदार पारी की बदौलत ऑस्ट्रेलिया ने अपनी पहली पारी 3 विकेट पर 589 रन बनाकर घोषित कर दी।  पहले दिन वार्नर ने 156 गेंद पर 12 चौके लगाकर अपना शतक पूरा किया था। इसके बाद दूसरे दिन उन्होंने 260 गेंद पर 23 चौके की मदद से अपने दोहरा शतक पूरा किया था। वार्नर का बल्ला यहीं नहीं रुका और उन्होंने धमाकेदार बल्लेबाजी करते हुए तिहरा शतक बनाते हुए डे नाइट टेस्ट का सबसे बड़ा स्कोर बना डाला। अपनी इस पारी के दौरान उन्होने मार्क टेलर के 334 रन को पीछे छोड़ा। ऑस्ट्रेलिया के लिए सबसे बड़ी पारी खेलने के मामले में वो दूसरे स्थान पर आ गए। उनसे आगे मैथ्यू हैडन है जिन्होने 380 रन की पारी खेली थी। 