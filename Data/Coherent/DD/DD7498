लोकसभा चुनाव के लिए धुंआधार चुनाव प्रचार जारी, जहां एक तरफ प्रधानमंत्री नरेंद्र मोदी आज जम्मू और उत्तर प्रदेश में चुनावी रैली करेंगे तो वहीं दूसरी तरफ प्रियंका गांधी असम में चुनावी सभा करेंगी।   प्रधानमंत्री नरेन्‍द्र मोदी आज उत्‍तर प्रदेश में दो जनसभाओं को सम्‍बोधित करेंगे । पीएम की पहली रैली अलीगढ़ में होगी और उसके बाद वे मुरादाबाद में एक चुनावी सभा को सम्‍बोधित करेंगे, 28 मार्च को मेरठ में पहली चुनावी सभा से चुनावी शंखनाद के बाद पीएम मोदी का यह उत्‍तर प्रदेश में चुनावी रैलियों का तीसरा अभियान है । मुरादाबाद से इस बार सांसद के रूप में भाजपा के कुंवर सरवेश कुमार मैदान में हैं।  अन्य रैलियों की बात करें तो भाजपा अध्यक्ष अमित शाह आज गांधीनगर में एक रोड शो करेंगे, इसके साथ ही कांग्रेस नेता प्रियंका गांधी आज असम के सिलचर में चुनावी सभा को संबोधित करेंगी। 