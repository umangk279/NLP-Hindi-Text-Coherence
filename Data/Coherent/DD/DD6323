पोंजी घोटाला मामले में प्रमुख आरोपी मंसूर खान को दिल्ली एयरपोर्ट पर किया गया गिरफ्तार। विशेष जांच टीम और प्रवर्तन निदेशालय की संयुक्त टीम मंसूर खान से कर रही है पूछताछ  आईएमए ज्वेलर्स पोंजी घोटाले के आरोपी मोहम्मद मंसूर खान को प्रवर्तन निदेशालय ने दिल्ली हवाई अड्डे से आज सुबह गिरफ्तार कर लिया है। के ईडी के दफ्तर में उससे पूछताछ जारी है। आई मॉनिटरी अडवाइजर यानी आईएमए के संस्थापक मंसूर खान के खिलाफ ईडी के साथ-साथ एसआईटी ने भी लुक आउट सर्कुलर जारी किया था। मंसूर खान पर अरबों रुपये की धोखाधड़ी का आरोप है। करीब 13 साल पहले मंसूर खान ने आईएमए नामक इस्लामिक बैंक और हलाल निवेशक कंपनी शुरू की। उसने लोगों को निवेश पर 14-18 फीसदी रिटर्न का का लालच देकर हजारों निवेशक को धाखा दिया था। 200 करोड़ रुपये का निवेश  सिर्फ मुस्लिम महिलाओं द्वारा किया गया था।  जिसके बाद करीब  हजारों  लोगों ने धोखाधड़ी की शिकायत दर्ज कराई थी। हालाकि आइएमए  द्वारा  अपने निवेशकों को पिछले तीन महीने से ब्याज का भुगतान नहीं करने के आरोपों में 38 हजार निवेशकों ने शिकायत दर्ज कराई है। आइएमए मामले की जांच सीबीआइ से कराने की मांग को लेकर हाई कोर्ट में 18 याचिकाएं दायर की गई हैं। और कर्नाटक सरकार ने मामले की जांच के लिए 11 सदस्यीय विशेष जांच दल (एसआइटी) का गठन किया है।  इस घोटाले में कांग्रेस के पूर्व विधायक रोशन बेग पर भी 400 करोड़ रुपये लेने और इस धनराशि को वापस नहीं करने का आरोप हैं। वही सीसीबी ने  इस पूरे मसले पर मंसूर खान की तीनो पत्नियो के आवास पर छापेमारी कर 1.5 किलोग्राम सोना और 2.7 लाख रुपये नकद बरामद किया गया  हैं ।  इसके आलावा आईएमए घोटाले का मुख्य आरोपी  मंसूर खान पर ईडी ने शिकंजा कस दिया है। और दुबई से भारत लौटने पर उससे लगातार पूछताछ जारी है। 