 इजरायल के प्रधानमंत्री बेंजामिन नेतन्याहू ने अपनी पत्नी सारा के साथ 17वीं सदी के मुगल स्मारक ताज महल का दीदार किया।  उत्तर प्रदेश के मुख्यमंत्री योगी आदित्यनाथ ने खेरिया हवाईअड्डे पर नेतन्याहू की अगवानी की। नेतन्याहू के हवाईअड्डे पर पहुंचने पर ब्रज लोक कलाकारों ने उनका पारंपरिक तौर पर स्वागत किया। इजरायली प्रधानमंत्री की यात्रा के मद्देनजर ताज महल आम पर्यटकों के लिए दो घंटे से अधिक समय तक बंद रहा। खेरिया हवाईअड्डे से ताज महल तक के मार्ग को सील कर दिया गया और सुरक्षा के अतिरिक्त इंतजाम किए गए। नेतन्याहू छह दिन की यात्रा पर रविवार को यहां पहुंचे थे। 