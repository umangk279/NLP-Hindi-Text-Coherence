भाजपा ने बहरीन में दिए राहुल गांधी के बयान को गैरज़िम्मेदाराना कदम बताते हुए कहा कि नारी गरिमा पर एक स्टैंड नहीं ले पाई कांग्रेस। इसके साथ ही कांग्रेस अध्यक्ष पर विदेश में नफरत फैलाने का लगाया आरोप।  भारतीय जनता पार्टी ने बहरीन में कांग्रेस अध्यक्ष राहुल गांधी के बयान को लेकर कड़ी आपत्ति जताई है। पार्टी ने कांग्रेस पर लम्‍बे समय से विघटनकारी नीति अपनाने का आरोप लगाया। केंद्रीय मन्‍त्री रविशंकर प्रसाद ने राहुल गाँधी से सवाल पूछा कि एक बार में तीन तलाक जैसे मुद्दे पर कांग्रेस पार्टी का रवैया क्या नफरत फैलाने वाला नहीं है । उन्होंने कहा कि देश में किये जा रहे प्रगति के काम राहुल गाँधी नहीं दिखते हैं, लिहाजा राहुल विदेशों में जाकर घृणा और नफरत फैलाने का काम कर रहे हैं। 