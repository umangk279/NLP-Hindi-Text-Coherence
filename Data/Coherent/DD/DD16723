फीफा अंडर-17 विश्वकप में घाना ने भारत को 4-0 से हराया दिया इसके साथ ही भारत का प्रतियोगिता में सफर भी समाप्त हो गया है वहीं ग्रुप ए में शीर्ष पर घाना पहुंची है   फीफा अंडर 17 विश्वकप के ग्रुप ए के मुकाबले में घाना ने भारत को 4-0 से हरा दिया है। मैच के 20वें मिनट में घाना के पास गोल करने का एक अच्छा मौका आया लेकिन भारतीय गोलकीपर धीरज सिंह ने उसे बेकार कर दिया। मैच के 43वें मिनट में घाना के लिए इरिक अयिआ ने गोल कर अपनी टीम को 1-0 से आगे कर दिया। मैच के 52वें मिनट में एक बार फिर एरिक अयिआ ने गोल करने में सफलता पाई और अपनी टीम की बढत को दोगुना कर दिया। इसके बाद भारतीय गोल पर घाना के हमले और तेज़ हो गए। 86वें मिनट में डैनसो ने गोल कर अपनी टीम को 3-0  से आगे कर दिया। इससे एक ही मिनट बाद भारतीय डिफैंस में गलती हुई जिसका फायदा उठाकर टोकु ने अपनी टीम के लिए चौथा गोल दागा। आखिर तक भारतीय टीम कोई गोल नहीं कर पाई और घाना ने मुकाबले को 4-0 से अपने नाम कर लिया। इसी के साथ भारत का इस प्रतियोगिता में सफर समाप्त हो गया है। 