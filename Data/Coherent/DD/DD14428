कर्नाटक विधानसभा चुनाव के लिए भाजपा ने 82 उम्मीदवारों की दूसरी सूची जारी की। पिछले हफ्ते भाजपा ने 72 उम्मीदवारों के नाम की घोषणा की थी।  भारतीय जनता पार्टी ने कर्नाटक विधानसभा चुनाव के लिए अपने उम्मीदवारों की दूसरी सूची जारी कर दी। इस सूची में 82 उम्मीदवारों के नाम हैं। इससे पहले पिछले सप्ताह पार्टी ने 72 प्रत्याशियों के नाम का ऐलान किया था। खास बात ये है कि आज से नामांकन भरने की प्रक्रिया भी शुरू होगी। कर्नाटक की 224 सीटों के लिए एक ही चरण में 12 मई को मतदान होगा जबकि 15 मई को मतों की गिनती की जाएगी। 