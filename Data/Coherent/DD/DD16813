पीएम मोदी ने गुजरात को दिए विकास के कई तोहफे। राजकोट में अंतरराष्ट्रीय हवाईअड्डे और ओखा-बेट द्वारका समुद्र पुल सहित कई परियोजनाओं की रखी आधारशिला।   आधारभूत संरचनाओं के निर्माण की राह में प्रधानमंत्री नरेंद्र मोदी ने राजकोट को ग्रीन फील्ड एयरपोर्ट के तौर पर एक बड़ा तोहफा दिया। पीएम ने कल सुरेन्द्र नगर जिले के चौटिला में अंतरराष्ट्रीय हवाई अड्डे का शिलान्यास किया। राजकोट से 27 कि.मी. की दूरी पर बनने वाला ये एयरपोर्ट करीब 1025 हेक्टेयर जमीन पर बनेगा। इसके निर्माण में कुल 2500 करोड़ रूपये खर्च होगें। हवाई अड्डे के बनने से इस क्षेत्र के लोगों को काफी सहूलियत होगी। राजकोट के व्यापार को दुनियाभर से जोड़ने वाला ये अंतरराष्ट्रीय हवाई अड्डा पांच साल में तैयार हो जायेगा। 