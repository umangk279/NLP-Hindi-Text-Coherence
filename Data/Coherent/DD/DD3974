कृतज्ञ राष्ट्र आज लौह पुरुष सरदार वल्लभ भाई पटेल को उनकी पुण्यतिथि पर नमन कर रहा है. भारत रत्न से सम्मानित सरदार पटेल ने 15 दिसंबर 1950 को अंतिम सांस ली.  प्रधानमंत्री नरेंद्र मोदी ने सरदार पटेल की पुण्यतिथि पर उन्हें श्रद्धांजलि दी. पीएम मोदी ने ट्वीट कर कहा कि सरदार पटेल के देश के लिए किए गए असाधारण सेवा से हम हमेशा प्रेरित होते रहेंगे. केन्द्रीय मंत्री रविशंकर प्रसाद ने सरदार पटेल के पुण्यतिथि पर उन्हें श्रद्धांजलि दी. उन्होंने ट्वीट कर कहा  आधुनिक और संयुक्त भारत के महान वास्तुकार को उनकी पुण्यतिथि पर श्रद्धांजलि. सूचना एवं प्रसारण मंत्री प्रकाश जावडेकर ने ट्वीट कर भारत रत्न, लौह पुरुष सरदार वल्लभ भाई पटेल जी को उनकी पुण्यतिथि पर कोटि-कोटि नमन किया. 