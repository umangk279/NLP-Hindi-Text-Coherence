नेपाल में जारी आठवीं दक्षिण एशियाई जूडो चैम्पियनशिप के दूसरे दिन भी भारतीय खिलाड़ियों ने शानदार प्रदर्शन जारी रखा है. पहले दिन की ही तरह दूसरे दिन भी महिला खिलाड़ियों ने स्वर्ण जीतने का सिलसिला जारी रखते हुए सभी स्वर्ण पर कब्जा जमाया.  भारतीय महिलाओं ने सभी स्पर्धाओं के 7 स्वर्ण जीतने में कामयाबी पाई. महिलाओं के माइनस 70 किग्रा वर्ग में भारत की गरिमा चौधरी ने और माइनस 78 किग्रा वर्ग में चौधरी जीना देवी ने स्वर्ण अपने नाम किया. प्लस 78 किग्रा वर्ग में तुलिका मान ने स्वर्ण जीता. पुरुषों के अंडर 81 किग्रा भार वर्ग में दिवेश ने स्वर्ण जीतने में सफलता पाई. पुरुषों के ही अंडर 60 किग्रा वर्ग में विजय यादव ने देश के लिए स्वर्ण जीता. 