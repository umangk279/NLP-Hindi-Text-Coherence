देश में समुद्र आधारित अर्थव्यवस्था यानी ब्लू इकोनोमी को बढ़ावा देने के लिये लगातार प्रयास किये जा रहे हैं । समु्द्र में अपार संसाधनों की वजह से देश में हजारों लोगों को रोजगार के साथ ही अर्थव्यवस्था में भी बढोत्तरी देखने को मिलेगी ।     समुद्र में मौजूद विभिन्न मछलियां, खनिज और अनेक संसाधनों के लिहाज से भारत एक धनी देश है । सरकार ने देश की ब्लू इकोनॉमी यानी समुद्री क्षेत्र पर आधारित अर्थव्यवस्था को नया कलेवर देने की दिशा में काम शुरू कर दिया है ।  इस योजना के तहत तेजी से बढ़ती अर्थव्यवस्था और लंबी समुद्री सीमाओं का भरपूर इस्तेमाल करते हुए देश को 'ब्लू इकोनॉमी' के तौर पर खड़ा किया जायेगा ।  इस वक्त ब्लू इकोनॉमी के तहत मुख्य फोकस खनिज पदार्थों समेत समुद्री उत्पादों पर है. ब्लू इकोनॉमी का कॉन्सेप्ट कहीं ज्यादा व्यापक है और इसमें नौवहन जैसी समुद्री गतिविधियां भी शामिल हैं।  भारत के कुल व्यापार का लगभग 90 फीसद समुद्री मार्गों पर निर्भर है । भारत के पास 75 हजार किमी की तटीय सीमा है. 1300 से अधिक द्वीप और 20 लाख किमी से अधिक विशेष आर्थिक जोन हैं । भारत के लिए ये ब्लू इकोनॉमी हर लिहाज से महत्वपूर्ण है । इससे रोजगार के अवसरों को बढ़ाने के साथ ही टिकाऊ विकास को भी सुनिश्चित किया जाता है जो बड़े पैमाने पर लोगों के कल्याण पर केंद्रित होता है । पर्यावरण की सुरक्षा को भी ध्यान में रखते हुए डायनैमिक बिजनेस मॉडल तैयार करना 'ब्लू ग्रोथ' के जरिये संसाधनों की कमी और कचरे के निपटारे की समस्या का समाधान करना इसमें शामिल है ।   