प्रधानमंत्री नरेंद्र मोदी ने आज कर्नाटक विधानसभा चुनाव से पहले नमो ऐप के जरिये किसानों को संबोधित किया। उन्होंने कहा, कर्नाटक सरकार की उदासीनता के कारण कर्नाटक के किसानों को प्रधानमंत्री फसल बीमा योजना का लाभ नहीं मिल पाया। उन्होने कहा कर्नाटक में ऐसी सरकार चाहिए जो किसानों के प्रति संवेदनशील हो, कृषि और किसान कल्याण जिसका लक्ष्य हो।  कर्नाटक में जारी सियासी घमासान के बीच प्रधानमंत्री नरेंद्र मोदी ने बुधवार को किसान मोर्चा के कर्नाटक के कार्यकर्ताओं को संबोधित किया। पीएम ने कार्यकर्ताओं से कहा कि  किसान कल्याण उनकी सरकार के चरित्र और सोच का अभिन्न हिस्सा है और अभी तक उनकी सरकार ने जितने भी बजट पेश किए हैं, उनके केंद्र में हमेशा किसान ही रहा है। पीएम ने बताया कि कि सरकार ने  देश भर के किसानों को स्वायल हेल्थ कार्ड दिए हैं। अकेले कर्नाटक में ही 1 करोड़ से अधिक स्वायल हेल्थ कार्ड दिए गए हैं। कृषि त्रृण के मद में 11 लाख करोड़ भी रूपये दिये गए जो अब तक रिकार्ड है।  प्रधानमंत्री ने कहा कि किसानों को बीज आसानी से मिल रहा है, वहीं नई तकनीक के जरिए खेती की जानकारी भी दी जा रही है।मोदी ने कहा कि केंद्र सरकार ने नई उर्वरक नीति तैयार की है, जिससे अब किसानों को खाद के लिए भटकना नहीं पड़ रहा है।  कांग्रेस पर किसानों के नाम पर राजनीति करने और भावनाएं भड़काने का आरोप लगाते हुए कि किसानों के बारे में कांग्रेस की सोच केवल भाषणों और जुबानी सहानुभूति तक ही सीमित है।  प्रधानमंत्री  ने कहा कि कर्नाटक सरकार की विफलता के चलते किसान फसल बीमा योजना का लाभ नहीं उठा सके। प्रधानमंत्री ने राज्य में बीजेपी के किसान मोर्चा कार्यकर्ताओं से कहा कि वे किसानों को यह समझाएं कि जरूरत ऐसी सरकार की है जो उनके मुद्दों के प्रति संवेदनशील हो। उन्होंने भरोसा दिया कि येदियुरप्पा के नेतृत्व में बनने वाली बीजेपी सरकार में कर्नाटक के किसानों की जरूरतों का पूरा ख्याल रखा जाएगा। पीएम ने कार्यकर्ताओं से कहा कि वो सरकार की किसान कल्याण योजनाओं के बारे में लोगों को बताएं।  