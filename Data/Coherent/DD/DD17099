भ्रष्टाचार के मामले में पाकिस्तान के पूर्व प्रधानमंत्री नवाज़ शरीफ़ के पद से हटने के बाद खाली हुई लाहौर सीट से उनकी पत्नी कुलसुम नवाज़ चुनाव जीत गई हैं।    भ्रष्टाचार के मामले में अपना पद गवाँ चुके पाकिस्तान के पूर्व प्रधानमंत्री नवाज़ शरीफ़ के लिए एक राहत भरी खबर आई जब उनके पद से हटने के बाद खाली हुई लाहौर सीट से उनकी पत्नी कुलसुम नवाज़ चुनाव जीत गई. कुलसुम नवाज ने अपने प्रतिद्वंद्वी इमरान ख़ान की पार्टी तहरीक ए इंसाफ़ की उम्मीदवार को हराया।  सत्तारूढ़ पीएमएल (एन) और विपक्षी पार्टियां इसे नवाज़ शरीफ़ को अयोग्य ठहराए जाने के सुप्रीम कोर्ट के फैसले पर जनमतसंग्रह के तौर पर ले रही थीं। 2016 के पनामा पेपर्स मामले में भ्रष्टाचार को लेकर हुई जांच के बाद सुप्रीम कोर्ट ने नवाज़ को प्रधानमंत्री पद पर बने रहने के लिए अयोग्य ठहरा दिया था। 