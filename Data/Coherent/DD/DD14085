मई महीने के दूसरे रविवार को हर साल मातृ दिवस मनाया जाता है. यह दिन इसलिए भी ख़ास है, क्योंकि अपनी मां के लिए हम एक विशेष दिन उन्हें समर्पित करते हैं.  ‘मातृ देवो भव’ हमारे देश भारत में 'मां' को 'शक्ति' का रूप माना गया है और वेदों में 'मां' को सर्वप्रथम पूजनीय कहा गया है. इंसान के जीवन में वैसे तो हर रिश्ता अनमोल होता है लेकिन किसी मां के साथ उसके बच्चे का रिश्ता सबसे खूबसूरत होता है. मातृ दिवस हर बच्चे और विद्यार्थी के लिए वर्ष का अत्यधिक यादगार और खुशी का दिन होता है. 1908 में अमेरिकन एक्टिविस्ट एना जार्विस ने मदर्स डे की शुरुआत की थी. अमेरिका के वेस्ट वर्जीनिया में पहली बार मदर्स डे मनाया गया था. मदर्स डे साल का ख़ास दिन होता है, जो विश्व भर की माताओं के लिए समर्पित होता है. मातृ दिवस हर साल मई महीने के दूसरे रविवार को मनाया जाता है.  मां शब्द में ही अथाह प्रेम और समर्पण की भावना छिपी हुर्ई है. मां वह ताकत है, जिसे किसी भी मुसीबत में हम सबसे पहले पुकारते हैं. बिना मां के हमारे अस्तित्व की कल्पना करना नामुमकिन है. मां के इसी प्यार, समर्पण और ताक़त को सम्मान देने के लिए गूगल ने मदर्स डे पर एक बेहतरीन रंग-बिरंगा डूडल बनाया है. हमारे जीवन में प्रथम शिक्षक, हमारी जन्मदात्री और स्नेह की मूर्ति की भूमिका में मां होती है. मदर्स डे के अवसर पर हमें दुनिया के सबसे अटूट इस रिश्ते को पूर्ण समर्पण के साथ निभाने का संकल्प लेना चाहिए. 