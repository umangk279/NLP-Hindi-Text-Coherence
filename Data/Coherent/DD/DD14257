जम्मू-कश्मीर में मंत्रिमंडल में हुआ फेरबदल, निर्मल सिंह की जगह भाजपा के कविंद्र गुप्ता होंगे नए उप मुख्यमंत्री। 8 नए मंत्रियों ने भी ली शपथ।   जम्मू-कश्मीर में आज महबूबा मुफ्ती मंत्रिमंडल में फेरबदल किया गया। आज के फेरबदल में कुल आठ विधायक मंत्री बने। इनमें से 6 बीजेपी और 2 पीडीपी के मंत्री हैं। पहले कविंद्र गुप्ता को कैबिनेट मंत्री के तौर पर शपथ दिलाई। निर्मल सिंह के उपमुख्यमंत्री पद से इस्तीफा देने के बाद कविंद्र गुप्ता राज्य के नए उपमुख्यमंत्री बने हैं। जम्मू-कश्मीर के पूर्व बीजेपी चीफ सत पॉल शर्मा, सुनील कुमार शर्मा, राजीव जसरोटिया, देवेंद्र कुमार मन्याल, शक्तिराज परिहार ने भी मंत्री के रूप में शपथ ली। पीडीपी की तरफ से मोहम्मद खलील और मोहम्मद अशरफ मीर मंत्री बने।  