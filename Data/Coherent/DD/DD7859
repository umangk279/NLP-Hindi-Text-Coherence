अमेरिका और चीन के बीच चल रहे ट्रेड वॉर के समाधान के लिए दोनों देशों के बीच बैठक करने जा रहे हैं जिसके लिए अमेरिका के वरिष्ठ अधिकारी 28- 29 मार्च को चीन में होंगे।  अमेरिका के वरिष्ठ अधिकारी ट्रेड वॉर के समाधान को लेकर नए दौर से बातचीत के लिए 28- 29 मार्च को चीन की राजधानी बीजिंग की यात्रा करेंगे। इसके बाद अप्रैल में चीन के शीर्ष वार्ताकार अमेरिका की यात्रा पर जायेंगे। अमेरिका और चीन के बीच एक के बाद एक वार्ताओं के दौर उनके बीच जारी व्यापार बातचीत को अंतिम स्वरूप देने के लिए हो रहे हैं। गौरतलब है कि बुधवार को अमेरिका के राष्ट्रपति डोनाल्ड ट्रंप ने चेतावनी भरे लहजे में कहा कि चीन से आयातित वस्तु पर अमेरिका में लगने वाला शुल्क काफी समय तक जारी रह सकता है। इसी वजह से अमेरिका के वरिष्ठ अधिकारीयों का चीन का दौरा काफी अहम माना जा रहा है।         