कुर्बानी का त्‍यौहार ईद उल अजहा आज देश भर में धार्मिैक श्रद्धा के साथ मनाई जा रही है। इसे बकरीद भी कहा जाता है।   केाविड -19 महामारी को ध्‍यान में रखते हुए ईदगाहों और बडी मस्जिदों में सामूहिक नमाज नहीं होगी। श्रद्धालु स्‍थानीय मस्जिदों या अपने घरों में ही लॉकडाउन के नियमों का पालन करते हुए नमाज अदा करेंगे।  राष्‍ट्रपति रामनाथ कोविंद, उपराष्‍ट्रपति एम. वेंकैया नायडु और प्रधानमंत्री नरेंद्र मोदी ने लोगों को ईद-उल-अजहा की मुबारकबाद दी है। अपने संदेश में राष्ट्रपति कोविंद ने कहा कि यह त्‍योहार बलिदान और सौहार्द का प्रतीक है, जो लोगों को अपनी और दूसरों की खुशहाली के लिए काम करने को प्रेरित करता है। उपराष्‍ट्रपति एम. वेंकैया नायडु ने कहा है कि ईद-उल-अजहा ईश्‍वर के प्रति अटूट आस्‍था और लेागों पर दैवीय प्रेम और अनुकम्‍पा का पर्व है।   