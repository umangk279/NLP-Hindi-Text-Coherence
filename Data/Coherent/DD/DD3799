गृहमंत्री अमित शाह ने शनिवार को दिल्ली में भारत-तिब्बत सीमा पुलिस मुख्यालय का दौरा किया. अमित शाह के साथ गृह राज्यमंत्री नित्यानंद राय और गृह सचिव अजय भल्ला भी मौजूद रहे.  इस अवसर पर गृहमंत्री ने आईटीबीपी द्वारा प्रयोग किए जा रहे आधुनिक उपकरणों और प्रौद्योगिकी पर आधारित एक प्रदर्शनी का अवलोकन भी किया. बाद में आईटीबीपी के महानिदेशक एसएस देसवाल के नेतृत्व में वरिष्ठ अधिकारियों ने एक प्रजेंटेशन दिया और गृहमंत्री को नियंत्रण रेखा पर बलों की तैनाती के बारे में जानकारी दी. 