मोदी सरकार की योजनाओं के नाम पर फर्जीवाड़ा: प्रधानमंत्री नरेंद्र मोदी की योजनाओं के नाम पर लोगों को ठगे जाने का मामला सामने आ रहा है, सोशल मीडिया पर फर्जी वेबसाइट के जरिए लोगों को ठगा जा रहा है    हाल ही में प्रधानमंत्री नरेंद्र मोदी के नेतृत्व वाली एनडीए सरकार का गठन हुआ है लेकिन कुछ अराजक तत्वों ने सरकार के नाम पर झूठी अफवाहें फैलानी शुरु कर दी गयी हैं। कुछ लोग मोदी सरकार की नई योजनाओं के नाम पर लोगों को ठगने के लिए मुफ्त लैपटॉप और सौर पैनल बांटने का फर्जी ऑफर दे रहे हैं। सिर्फ लोगों को ठगने के लिए किए जा रहे यह दावे और संदेश पूरी तरह से फर्ज़ी हैं। ऐसे लोगों से सावधान रहें। इस झूठी ख़बर के वायरल होने के बाद आईटी क़ानून के तहत एक एफआईआर भी दर्ज़ की गई है। इस मामले में राजस्थान के नागौर जिले में पुलिस ने एक आरोपी को गिरफ्तार भी किया है। आरोपी आईआईटी-कानपुर से पोस्ट ग्रेजुएट है।जिसने लोगों को बेवकूफ बनाकर पैसे कमाने के इरादे से एक फर्ज़ी वेबसाइट बनाई है। 