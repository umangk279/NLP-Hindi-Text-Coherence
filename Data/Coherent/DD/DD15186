राज्यसभा सभापति वेंकैया नायडू ने विपक्षी दलों द्वारा सदन की कार्यवाही में बाधा पहुंचाने की प्रवृत्ति पर नाराजगी की जाहिर करते हु्ए कहा कि कुछ पार्टियां रणनीति के तहत सदन की कार्यवाही बाधित कर स्थगित करने के लिए कर रहीं हैं विवश, सदन के नेता और वित्त मंत्री अरुण जेटली ने सभापति की भावनाओं का समर्थन किया     राज्यसभा के सभापति एम. वेंकैया नायडू ने सदन को बार-बार स्थगित करने को विवश किए जाने से लोगों में इसके प्रति बन रही  नकारात्मक छवि  पर गहरी चिंता व्यक्त की है। वेंकैया नायडू ने कहा कि जब से उन्होंने सभापति के रूप कार्यभार संभाला है, तब से विभिन्न पार्टियों के नेता नाराजगी जता रहे हैं कि उन्हें सदन में जनहित के मुद्दे उठाने से वंचित किया जा रहा है, क्योंकि कुछ पार्टियां रणनीति के तहत सदन की कार्यवाही बाधित कर स्थगित करने के लिए विवश कर रही हैं। सदन के नेता और वित्त मंत्री अरुण जेटली ने सभापति की भावनाओं का समर्थन किया है। 