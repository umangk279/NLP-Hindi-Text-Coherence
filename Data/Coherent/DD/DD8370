स्टॉकहोम में भारत और स्वीडन के बीच सुरक्षा संबंधी समझौते पर हस्ताक्षर, दोनों देशों के बीच सहयोग को अगले स्तर पर ले जाना समझौते का लक्ष्य।   स्टॉकहोम में भारत और स्वीडन के बीच सुरक्षा संबंधी समझौते पर हस्ताक्षर किए गए। इस दौरान दोनों देशों के रक्षा मंत्री मौजूद थे। समझौते के बाद भारत की रक्षा मंत्री निर्मला सीतारमण ने कहा कि इस समझौते से अत्याधुनिक प्रौद्योगिकी और विनिर्माण पर अधिक सहयोग प्राप्त होगा।   रक्षा मंत्री निर्मला सीतारमण ने संयुक्त राष्ट्र सुरक्षा परिषद में भारत की उम्मीदवारी को स्वीडन के समर्थन के लिए धन्यवाद कहा और आभार जताया। रक्षा मंत्री ने कहा कि दोनों देश आतंकवाद को किसी सूरत में बर्दाश्त नहीं करेंगे और इसके लिए दोनों देशों ने प्रतिबद्धता जताई है।  