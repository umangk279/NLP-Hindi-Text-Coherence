सउदी सरकार समर्थित यमन और हूथी विद्रोहियों के बीच समझौते के बाद हदेदिया में तुरन्त युद्धविराम घोषित किया गया था  यमन के शहर हदेदिया और उसके आसपास के इलाकों में युद्धविराम आज से लागू हो जाएगा। युद्ध से प्रभावित इस इलाके में शांति को लेकर बड़ी मुश्किल से स्वीडन में युद्धविराम समझौता किया गया है। लेकिन दोबारा से शुरू हुई लड़ाई की वजह से युद्धविराम पर संकट के बादल मंडरा रहे हैं। सउदी सरकार समर्थित यमन और हूथी विद्रोहियों के बीच समझौते के बाद हदेदिया में तुरन्त युद्धविराम घोषित किया गया था। संयुक्त राष्ट्र के दूत मार्टिन ग्रीफिथ ने कहा कि संयुक्त राष्ट्र इस इलाके में युद्ध विराम समझौतों को समय से और सही तरीके से लागू करने के लिए दोनों पक्षों के साथ काम कर रहा है । 