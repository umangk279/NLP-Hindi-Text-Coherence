भारत ने एशियाई एथलेटिक्स चैंपियनिशप में अपना दबदबा बनाकर रविवार को पांच स्वर्ण पदक जीते और इस तरह से पदक तालिका में शीर्ष स्थान बनाकर इतिहास रचा। भारत ने प्रतियोगिता में चीन को दूसरे स्थान पर खिसका दिया।  रविवार को प्रतियोगिता के अंतिम दिन भारतीय एथलीटों ने शानदार प्रदर्शन करके पांच स्वर्ण, एक रजत और तीन कांस्य पदक जीते। इस तरह भारत कुल 29 पदकों के साथ, जिनमें 12 स्वर्ण, पांच रजत और 12 कांस्य हैं, शीर्ष पर रहा। भारत का इससे पहले एशियाई चैंपियनशिप में सर्वश्रेष्ठ प्रदर्शन 22 पदक का था। चीन आठ स्वर्ण, सात रजत और पांच कांस्य पदक लेकर दूसरे स्थान पर रहा। भारत ने इस बार चीन का एकाधिकार समाप्त कर दिया। भारत की ओर से नीरज चोपड़ा ने जैवलिन थ्रो में नए मीट रिकॉर्ड के साथ स्वर्ण पदक अपने नाम किया। नीरज ने 85.23 मीटर की दूरी हासिल करते हुए टूर्नामेंट में नया कीर्तिमान रचा। इसी स्पर्धा में भारत के देविंदर सिंह कांग ने कांस्य पदक हासिल किया। प्रतियोगिता में उनका ये दूसरा स्वर्ण है। इससे पहले उन्होने 5 हजार मीटर में भी स्वर्ण अपने नाम किया था। एक अन्य भारतीय गोपी थोंकनाल ने रेस में दूसरा स्थान हासिल करके रजत पदक जीता। भारतीय पुरुषों ने पुरुषों की 4 गुणा 400 मीटर रिले में स्वर्ण पदक जीता। भारतीय महिलाओं ने भी महिलाओं की 4 गुणा 400 मीटर रिले में स्वर्ण पदक अपने नाम करने में सफलता पाई। पुरुषो की 4 गुणा 400 मीटर रेस का भी स्वर्ण भारत के ही नाम रहा।  हेप्टाथलान में स्वप्ना बर्मन ने भारत को स्वर्ण पदक दिलाया। उन्होने सातवीं और अंतिम स्पर्धा 800 मीटर में चौथे स्थान पर आने के बावजूद स्वर्ण पदक जीता। उनके पास खिताब जीतने के लिये पर्याप्त अंक थे। बंगाल की इस 20 वर्षीय एथलीट ने सात स्पर्धाओं में कुल 5942 अंक बनाये।  भारत के जिनसन जॉनसन ने पुरुषों की 800 मीटर दौड़ में कांस्य पदक जीता। महिलाओं की 800 मीटर दौड़ में भारत की अर्चना अधव ने स्वर्ण जीता था लेकिन बाद में उन्हें डिस्क्वालीफाई घोषित किया गया और स्वर्ण पदक श्रीलंका को दिया गया।  इस तरह भीरतीय दल ने 12 स्वर्ण, पांच रजत और 12 कांस्य के साथ शीर्ष स्थान हासिल किया। भारत का इन खेलो में ये अब तक का सबसे अच्छा प्रदर्शन है। इससे पहले एशियाई चैंपियनशिप में सर्वश्रेष्ठ प्रदर्शन 22 पदक था। 