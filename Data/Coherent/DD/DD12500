 केंद्रीय वित्त मंत्री अरुण जेटली ने आज नॉर्थ ब्लॉक में वित्त मंत्रालय और कॉर्पोरेट मामलों के मंत्रालय का कार्यभार संभाला। वित्त मंत्रालय का कार्यभार संभालने के बाद अरुण जेटली ने वित्त सचिव हसमुख अधिया सहित अन्य अधिकारियों के साथ बैठक की।    14 मई को अरुण जेटली का किडनी प्रतिरोपण हुआ था और उसी दिन उनके मंत्रालयों का प्रभार अंतरिम तौर पर पीयूष गोयल को सौंपा गया था। सर्जरी के बाद से चिकित्सकों की सलाह पर वह कामकाज से दूर थे। उन्होंने 9 अगस्त को राज्यसभा में उपसभापति पद के लिए हुए चुनाव में हिस्सा लिया था। तब वे 14 मई के बाद पहली बार सार्वजनिक रूप से नजर आए थे। 