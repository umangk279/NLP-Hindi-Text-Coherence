हाल के परमाणु परीक्षण के बाद संयुक्त राष्ट्र सुरक्षा परिषद ने एक मत से लगाए उत्तरी कोरिया पर अब तक के सबसे कड़े प्रतिबंध, तेल व्यापार पर संपूर्ण प्रतिबंध और कपड़ा व्यापार पर रोक लगाने पर हुआ फैसला।   उत्तरी कोरिया के खिलाफ नए प्रतिबंध लगाने के लिए संयुक्त राष्ट्र में हुए मतदान में चीन और रूस ने भी प्रस्ताव के पक्ष में मतदान किया है। उत्तरी कोरिया द्वारा किये गए छठे परमाणु परिक्षण के बाद संयुक्त राष्ट्र परिषद ने 15-0 से उस प्रस्ताव को पारित कर दिया  जिसमें उत्तरी कोरिया को कोयला और समुद्री खाद्य पदार्थों के निर्यात पर प्रतिबंध लगाने का प्रावधान है।नए प्रतिबंधों के जरिए उत्तर कोरिया के आय के स्रोत बंद करने की कोशिश की गई है।  उत्तरी कोरिया ने हाईड्रोजन बम बनाने का दावा किया है और वह लगातार अमरिका के खिलाफ हमला करने की धमकी दे रहा है। संयुक्त राष्ट्र पहले ही उत्तरी कोरिया के हथियार कार्यक्रम पर नकेल कसने के लिए उस पर प्रतिबंध लगा चुका है। गौरतलब है कि अमरिका ने उत्तरी कोरिया को तेल निर्यात पर पूर्ण प्रतिबंध और उत्तरी कोरिया के नेता किम जोन युंग की संपत्ति को जब्त करने का प्रस्ताव रखा था। अमेरिकी राष्ट्रपति पहले ही इस बात की चेतावनी दे चुके हैं कि अमेरिका उत्तरी कोरिया के साथ व्यापार करने वाले देशों के साथ व्यापार में कटौती कर सकता है।   