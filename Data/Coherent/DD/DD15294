भारत और कंबोडिया के बीच चार अहम समझौतों पर हस्ताक्षर हुए हैं. प्रधानमंत्री नरेंद्र मोदी और कंबोडिया के प्रधानमंत्री की मौजूदगी में इन समझौतों पर हस्ताक्षर किए गए. समझौते के बाद जारी साझा बयान में पीएम मोदी ने कहा कि हम कंबोडिया के साथ रिश्ते मजबूत करने पर काम करेंगे.  जिन चार समझौतों पर हस्ताक्षर किए गए हैं उनमें अपराधों की रोकथाम, जांच में सहयोग सुधारने और आपराधिक मामलों में कानूनी सहायता के अलावा जल संसाधन विकास परियोजना के लिए 3.692 करोड़ अमेरिकी डॉलर का ऋण उपलब्ध कराना शामिल हैं प्रधानमंत्री नरेंद्र मोदी और उनके कंबोडियाई समकक्ष के बीच हुई समग्र वार्ता के बाद इन समझौतों पर हस्ताक्षर किए गए. दोनों नेताओं ने विकास साझीदारी को बढ़ाने की संभावनाओं को तलाशने पर भी चर्चा की और व्यापार एवं निवेश, ऊर्जा संरक्षण, कृषि, पर्यटन तथा संस्कृति समेत कई महत्वपूर्ण क्षेत्रों में संबंधों के विस्तार पर विचार-विमर्श किया. प्रधानमंत्री ने साथ ही कहा कि हमें खुशी होगी अगर हम अंकोरवाट मंदिर के संरक्षण और संवर्धन में योगदान दें कंबोडिया के प्रधानमंत्री ने कहा कि भारत की एक्ट ईस्ट नीति उनके देश के लिए बहुत महत्वपूर्ण साबित होगी. विदेश मंत्री सुषमा स्वराज ने भी कंबोडिया के प्रधानमंत्री से मुलाक़ात की. इससे पहले कंबोडिया के प्रधानमंत्री का राष्ट्रपति भवन में राजकीय सम्मान किया गया. कंबोडिया के प्रधानमंत्री ने राजघाट जाकर महात्मा गांधी की समाधि पर श्रद्धासुमन अर्पित किए. भारत कंबोडिया का एक प्रमुख विकास साझेदार भी है. पहली बार इतिहास में दुनिया के सबसे बड़े लोकतांत्रिक देश के गणतंत्र दिवस समारोह में आसियान के नेताओं को विशेष अतिथि के रूप में शामिल किया गया. 