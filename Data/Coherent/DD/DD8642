 चुनाव आयोग ने लंदन स्थित हैकर द्वारा ईवीएम मशीनों की विश्वसनीयता पर उठाए सवालों को किया खारिज। कहा, ईवीएम हैं पूरी तरह से विश्वसनीय।  निर्वाचन आयोग ने ईवीएम की  हैकिंग को लेकर किए गए ताज़ा दावों को खारिज करते हुए कहा कि आयोग जिस ईवीएम का इस्तेमाल करता है, वो पूरी तरह सुरक्षित हैं। चुनाव आयोग कहा है कि वो ये देख रहा है कि इस मामले में 'क्या कानूनी कार्रवाई हो सकती है। ईवीएम हैक के दावे को भाजपा ने खारिज करते हुए इसे कांग्रेस का प्रोपोगंडा करार दिया है। केंद्रीय मंत्री मख्तार अब्बास नकवी ने कहा कि कांग्रेस ने कपिल सिब्बल को डाकिया बनाकर लंदन भेजा था और उनका प्रेस कांफ्रेंस में जाना कोई संयोग नहीं है। 