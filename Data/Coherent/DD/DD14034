कर्नाटक का राजनीतिक नाटक सड़क से लेकर सुप्रीम कोर्ट तक पहुंच चुका है और सुप्रीम कोर्ट में भी यह मामला कुछ इस तरह पहुंचा कि इसकी सुनवाई देर रात तब शुरु हुई जब पूरा देश गहरी नींद में सो रहा था। आधी रात को मुख्य न्यायाधीश दीपक मिश्रा ने इस मामले की सुनवाई के लिए तीन सदस्यों की एक बैंच का गठन किया और  रात करीब दो बजे से लेकर सुबह चार बजे के बाद तक मामले की सुनवाई चलती रही।  कांग्रेस और जेडीएस के वकीलों ने  अपनी याचिका में येदियुरप्पा को मुख्यमंत्री पद की शपथ लेने से रोकने की मांग की थी अदालत ने हालांकि यह मांग को नहीं मानी, लेकिन कोर्ट ने भाजपा और कांग्रेस जेडीएस गठबंधन से अपने अपने विधायकों की लिस्ट के साथ शुक्रवार को सुबह एक बार फिर अदालत में पेश होने को कहा है और अब कल इस मामले पर एक बार फिर से यह अहम सुनवाई होगी। 