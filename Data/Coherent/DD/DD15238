गत चैंपियन और शीर्ष वरीयता प्राप्त भारत की पीवी सिंधु ने एकतरफा मुकाबले में बुल्गारिया की जेटचिरी लिंडा को हराकर इंडिया ओपन बैडमिंटन टूर्नामेंट के महिला एकल के क्वार्टर फाइनल में जगह बना ली है। सिंधू ने 42 मिनट चले मुकाबले में बुल्गारिया की खिलाड़ी को 21-10, 21-14 से हराया  गत चैंपियन और शीर्ष वरीयता प्राप्त भारत की पीवी सिंधू ने एकतरफा मुकाबले में बुल्गारिया की जेटचिरी लिंडा को हराकर इंडिया ओपन बैडमिंटन टूर्नामेंट के महिला एकल के क्वार्टर फाइनल में जगह बना ली है। सिंधू ने 42 मिनट चले मुकाबले में बुल्गारिया की खिलाड़ी को 21-10, 21-14 से हराया। साइना नेहवाल ने भी अंतिम 8 में जगह बना ली है। साइना नेहवाल ने प्री क्‍वार्टर फाइनल में डेनमार्क की लाइन होजमार्क को 21-12, 21-11 से पराजित किया। अंतिम आठ में उनका सामना पाचवीं वरीयता प्राप्‍त बेइविन झैंग से होगा। पुरुष वर्ग में किदाम्‍बी श्रीकान्‍त हारकर प्रतियोगिता से बाहर हो गए हैं। चोट से उबरने के बाद अपना पहला टूर्नामेंट खेल रहे विश्‍व के तीसरे नम्‍बर के खिलाड़ी श्रीकान्‍त को मलेशिया के क्‍वालीफायर इस्‍कंदर जुल्‍करनैन ने 21-19, 21-17 से हराया। सिंगापुर ओपन के विजेता बी साई प्रणीत ने क्वार्टर फाइनल में जगह बना ली है। प्रनीथ ने हांगकांग के हू यून पर 21-10, 21-15 से जीत दर्ज की। अगले दौर में उनका सामना तीसरी वरीयता प्राप्‍त ताइवान के चोउ तिन चेन से होगा। राष्‍ट्रमण्‍डल खेलों के स्‍वर्ण पदक विजेता परूपल्‍ली कश्‍यप भी प्री क्‍वार्टर फाइनल में जीत दर्ज करने में सफल रहे है। प्री क्‍वार्टर फाइनल में कश्‍यप ने श्रेयांश जयसवाल को 21-19, 19-21, 21-12 से हराया। समीर वर्मा ने अपना शानदार प्रदर्शन जारी रखते हुए इंडोनेशिया के अनुभवी टामी सुगियार्तो को कड़े मुकाबले में हराकर अगले दौर में जगह बनाई । दुनिया के 30वें नंबर के खिलाड़ी समीर ने एक घंटा और बीस मिनट में दुनिया के तीसरे नंबर के पूर्व खिलाड़ी के खिलाफ 21-18 19-21 21-17 से जीत दर्ज की। 