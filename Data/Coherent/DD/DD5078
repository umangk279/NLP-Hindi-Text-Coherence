देश के दूसरे प्रधानमंत्री लाल बहादुर शास्त्री की आज जयंती है। इस अवसर पर प्रधानमंत्री नरेंद्र मोदी ने विजयघाट पहुंचकर पूर्व प्रधानमंत्री को श्रद्धांजलि दी। पीएम मोदी ने पहले महात्मा गांधी को भी श्रद्धांजलि दी।    आज देश के पूर्व प्रधानमंत्री लाल बहादुर शास्त्री की जयंती है। लाल बहादुर शास्त्री ने अपना पूरा जीवन गरीबों की सेवा में समर्पित कर दिया था। पूर्व प्रधानमंत्री लाल बहादुर शास्त्री जी का जन्म 2 अक्टूबर 1904 को उत्तर प्रदेश के मुगलसराय में हुआ था। देश की आजादी में लाल बहादुर शास्त्री जी का खास योगदान है। साल 1920 में शास्त्री जी भारत की आजादी की लड़ाई में शामिल हो गए थे। स्वाधीनता संग्राम के जिन आंदोलनों में उनकी महत्वपूर्ण भूमिका रही उनमें 1921 का असहयोग आंदोलन, 1930 का दांडी मार्च और 1942 का भारत छोड़ो आंदोलन उल्लेखनीय हैं। शास्त्री जी देश को 'जय जवान, जय किसान' का नारा दिया था। 