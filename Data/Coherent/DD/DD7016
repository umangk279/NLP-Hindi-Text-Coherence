एग्जिट पोल पर सियासी दलों की अलग अलग राय, बीजेपी ने कहा एग्जिट पोल सही, पार्टी को अकेले मिलेगा बहुमत, नरेंद्र मोदी फिर बनेंगे पीएम, कांग्रेस समेत तमाम विपक्षी दलों ने एग्जिट पोल को किया खारिज, कहा 23 को अलग होंगे नतीजे.  देश के लोकतंत्र के महापर्व का दो हफ्ते तक चला सियासी घमासान भले ही अब थम गया हो लेकिन 23 तारीख तो आने वाले नतीजों ने सबकी धड़कने बढा रखी हैं । सबको इंतजार है 23 तारीख का कि जनता ने  ईवीएम में क्या जनादेश दिया है।  लेकिन जनादेश से पहले एग्जिट पोल ने नतीजों का एक अनुमान पेश किया है जिसमें  एनडीए सरकार की फिर से वापसी की संभावना जताई गई है। एग्जिट पोल के नतीजों की बात करें तो रिपब्लिक चैनल ने दो एक्जिट पोल दिखाए जिसमें सी-वोटर ने एनडीए को 287, यूपीए को 128 और अन्य को 127 सीटे दी है। वहीं जन-की-बात ने एनडीए को 305, यूपीए को 124 सीटे और अन्य को 113 सीटे दी है। टाइम्स नाउ ने वीएमआर के साथ किये सर्वे में एनडीए को 306, यूपीए को 132 और अन्य को 104 सीटें दी है। एबीपी न्यूज ने अपने एक्सजिट पोल में एनडीए को 277,यूपीए को 130 और अन्य को 135 सीटे दी है। न्यूज 24  ने चाणक्य के साथ किये सर्वे में एनडीए को 350(±14),यूपीए को 95(±9) और अन्य को 97(±11) सीटे दी है। आज तक ने अपने सर्वे में एनडीए को 339-365,यूपीए को 77-108 और अन्य को 69-95 सीटे मिलने की उम्मीद जताई है। इंडिया न्यूज ने अपने एक्सजिट पोल में एनडीए को 287,यूपीए को 128 और अन्य को 127 सीटे दी है. इंडिया टीवी ने अपने एग्जिट पोल में एनडीए को 300,यूपीए को 120 और अन्य को 122 सीटे दी है. न्यूज 18 ने अपने एक्सजिट पोल में एनडीए को 336,यूपीए को 82 और अन्य को 124 सीटे दी है. एग्जिट पोल ने अपने नतीजे दे दिए हैं तो राजनीतिक दलों की भी इस पर अलग अलग प्रतिक्रियाएं आ रही हैं। नेताओं की अपनी अपनी प्रतिक्रिया है लेकिन एक बात .ये भी है कि एग्जिट पोल केवल ट्रेंड बताते हैं और कई बार ये गलत भी हो सकते हैं । फिलहाल तो मतदाताओं ने जनमत तो ईवीएम में बंद कर दिया है। और 23 मई को साफ हो जाएगा कि दिल्ली की गद्दी किस को मिलेगी।   