अमेरिका ने लश्कर कमांडर अब्दुल रहमान को घोषित किया वैश्विक आतंकी। रहमान भारत में लश्कर की आतंकी गतिविधियों का सरगना था। अमेरिका ने पाकिस्तान समर्थित दो अन्य वित्तीय समर्थकों को भी वैश्विक आतंकियों की सूची में शामिल किया।  अमरीका ने लश्कर-ए-तैयबा के कमांडर अब्दुल रहमान अल दाखिल और पाकिस्तान में सक्रिय आतंकी गुट के दो वित्तीय सहायक हमीद उल हसन और अब्दुल जब्बारको विशेष वैश्विक आतंकवादी के दर्जे में शामिल किया है। अमरीका में विशेष विदेशी आतंकी गुट और लश्कर-ए-तैयबा का सदस्य रहमान 1997 और 2001 के बीच भारत में लश्कर के हमलों का प्रमुख सरगना रहा है। अमरीकी विदेश विभाग ने एक बयान में कहा है कि रहमान को इस सूची में को डालने का मकसद उसके द्वारा आतंकी हमलों की योजना तैयार करने और उसे अंजाम देने के लिए संसाधनों पर रोक लगाना है। इसके परिणाम स्वरूप अमरीका में उसकी सभी सम्पत्तियों पर रोक लग जाएगी और अमरीकी नागरिक उसके साथ किसी प्रकार का लेन-देन या व्यापार नहीं कर पायेंगे। 