जगदलपुर में रैली के साथ ही प्रधानमंत्री मोदी ने छत्तीसगढ में चुनावी अभियान का शंखनाद करते हुए कहा कि अर्बन नक्सली खुद ऐश की जिन्दगी जीते हैं और आदिवासी बच्चों की जिन्दगी तबाह करते हैं। कांग्रेस ऐसे लोगों के हक में खड़ी होकर वोटों की राजनीति करती है। साथ ही पीएम ने कांग्रेस पर दलितों पीड़ितों को वोटबैंक के रूप में देखने का आरोप भी लगाया।    प्रंधानमंत्री नरेंद्र मोदी ने आज नक्सलियों और उनके समर्थक अर्बन नक्सलियों पर जमकर प्रहार किया। छत्तीसगढ़ विधानसभा चुनाव के लिए आज जगदलपुर में अपनी पहली चुनावी रैली  करने के लिए पहुंचे प्रधानमंत्री ने कहा कि अर्बन नक्सली खुद ऐस की जिंदगी जीते है और आदिवासी बच्चों की जिंदगी बर्बाद करते है। प्रधानमंत्री की आज की रैली के साथ ही छत्तीसगढ का चुनावी तापमान गर्मा गया है। राज्य में दो चरणों में वोटिंग होगी। पहले दौर की वोटिंग 18 सीटों पर है और यह सीटें नक्सल प्रवाहवित ईलाकों की है। इसलिए आज प्रधानमंत्री की रैली में निशाने पर नक्सली थे। प्रधानमंत्री ने नक्सिलियों का समर्थन करने के लिए कांग्रेस की भी आलोचना की। छत्तीसगढ़ के सियासी अखाड़े में प्रधानमंत्री नरेंद्र मोदी की रैली के साथ ही राज्य का सियासी पारा आसमान छू रहा है। प्रधानमंत्री ने जगदलपुर में हुई रैली के जरिए चुनावी शंखनाद करते हुए विपक्ष पर निशाना साधा। प्रधानमंत्री ने कहा कि पहले की सरकारें कहती थीं कि नक्सलियों की वजह से राज्य का विकास नहीं हो रहा है, लेकिन उनकी सरकार ने सभी मुश्किलों का सामना कर विकास किया। नक्सलियों पर हमला बोलते हुए पीएम ने कहा कि अर्बन नक्सली लोग खुद ऐश की जिन्दगी जीते हैं और आदिवासी बच्चों की जिन्दगी तबाह करते हैं  लेकिन कांग्रेस ऐसे लोगों के हक में खड़ी होकर वोटों की खेती कर रही है। हाल ही में दंतेवाडा में डीडी न्यूज के कैमरामैन की नक्सलियों के हाथों शहादत का जिक्र करते हुए पीएम ने कहा कि एक पत्रकार को मार दिया गया जबकि वो तो सिर्फ यहां अपना काम करने आया था। उन्होंने कांग्रेस के कुछ नेताओं के बयानों का हवाला देते हुए कहा कि कांग्रेस पार्टी इन नक्सलियों को क्रांतिकारी कहती है। पीएम ने कहा कि अटल जी ने छत्तीसगढ़ के लिए जो सपने देखें थे उनको पूरा करने के लिए मैं बार-बार छत्तीसगढ़ आया हूं। जब तक मैं अटल जी के सपने पूरे नहीं कर देता तब तक चैन से बैठने वाला नहीं हूं। आदिवासियों के कल्याण का जिक्र करते हुए पीएम ने कहा कि देश में कांग्रेस की कई सरकारें चली लेकिन कभी आदिवासियों के विकास की चिंता नहीं की। अटल जी देश के पहले प्रधानमंत्री थे जिन्होंने आदिवासियों के विकास के लिए एक अलग से मंत्रालय बनाया और देश में आदिवासियों के विकास के लिए वैज्ञानिक तरीके से आगे बढ़ने का सिलसिला शुरू हुआ किया। उन्होंने कहा कि 10 साल तक केंद्र में जो कांग्रेस की सरकार थी उसने छत्तीसगढ़ में हो रहे विकास कार्यों को अटकाने और लटकाने के भरसक प्रयास किए, इसके बाबजूद रमन सिंह जी ने छत्तीसगढ़ की विकास यात्रा को रुकने नहीं दिया। 2014 के बाद से छत्तीसगढ़ के विकास को डबल इंजन मिला, एक दिल्ली का इंजन और रायपुर का इंजन।  पीएम ने कहा कि पहले की सरकारें तेरा मेरा , जात बिरादरी में उलझी रहती थीं लेकिन उनकी सरकार सबका साथ - सबका विकास के मंत्र पर काम कर रही है । प्रधानमंत्री ने कहा कि कांग्रेस हमेशा दलित-पीड़ितों को वोटबैंक के रूप में देखती है, कभी इंसान के रूप में नहीं देखती है।  प्रधानमंत्री ने कहा कि  छत्तीसगढ़ में भाजपा के नेतृत्व में जो विकास यात्रा चली है उसको रुकने नहीं देना, वो समय अब दूर नहीं है जब छत्तीसगढ़ देश के उत्तम राज्यों में से एक होगा । नक्सलियों के इलाके में प्रधानमंत्री मोदी की रैली के साथ ही राज्य में सोमवार को होने वाले पहले चरण का प्रचार अब आखिरी चरण में पहुंच गया है।  