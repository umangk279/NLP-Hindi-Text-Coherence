 मुंबई में चर्चगेट और बोरिवली स्टेशनों के बीच शुरू हुई विश्व की पहली 'महिला विशेष' ट्रेन ने शुक्रवार को 26 वर्ष का सफर पूरा कर लिया।   पश्चिम रेलवे ने पांच मई 1992 को इस उपनगरीय ट्रेन की शुरुआत की थी. इन दो स्टेशनों के बीच चलने वाली यह ट्रेन केवल महिला सवारियां ले जाती थी. शुरुआत में इसकी प्रतिदिन केवल दो सेवाएं थी जो अब बढ़कर प्रतिदिन आठ हो गई है। ये ट्रेन रोजाना लाखों महिलाओं को उनके गंतव्य तक पहुंचा रही है, जो विश्व में किसी भी उपनगरीय परिवहन प्रणाली के लिए एक मील का पत्थर है।  