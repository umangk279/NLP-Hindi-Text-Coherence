मध्य माली में भयंकर हिंसा में करीब 100 लोगों की मौत, डोगोन समुदाय द्वारा बसे एक गाँव को बनाया गया निशाना  मध्य माली के अशांत क्षेत्र में हिंसा की घटना में एक गांव में आधी रात को नृशंस हमले में करीब 100 लोगों की हत्या कर दी गयी।  हमले की फिलहाल किसी ने जिम्मेदारी नहीं ली है लेकिन डोगोन समुदाय की आबादी वाले एक गांव को निशाना बनाकर किए गए नरसंहार को जवाबी हमला माना जा रहा है। जातीय मूल की आबादी के बीच आपसी संघर्ष में सैकड़ों लोगों की मौत हो चुकी है। इस घटना के तीन सप्ताह पहले डोगोन समूह ने फुलानी समुदाय के करीब 160 लोगों को मौत के घाट उतार दिया था ।   