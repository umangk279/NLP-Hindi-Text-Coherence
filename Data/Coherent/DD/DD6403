उच्च स्तरीय तकनीक हासिल करने एवं शोध और अनुसंधान में सहयोग को लेकर प्रसार भारती और आईआईटी कानपुर के बीच गुरूवार को रिसर्च एंड डेवलपमेंट को लेकर एक ज्ञापन समझौता हुआ।  प्रसार भारती और आईआईटी कानपुर के बीच गुरूवार को रिसर्च एंड डेवलपमेंट को लेकर एक ज्ञापन समझौता हुआ। इस समझौते के तहत आईआईटी कानपुर, प्रसार भारती को उच्च स्तरीय तकनीक हासिल करने में शोध एवं अनुसंधान में सहयोग करेगा जिसमें आर्टिफीसियल इंटेलिजेंस, मोबाइल ब्राडकास्टिंग, नेक्स्ट जनरेशन वाले टीवी प्रसारण के मानक, रूरल ब्रॉडबैंड सहित कई अन्य तकनीक शामिल है।   