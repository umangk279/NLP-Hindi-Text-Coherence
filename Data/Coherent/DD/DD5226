ब्रिटेन में दुनिया की सबसे पुरानी ट्रेवल कंपनी थॉमस कुक का पतन, लेकिन भारत पर नहीं होगा असर, ब्रिटिश सरकार के साथ करीब डेढ़ लाख ग्राहकों को जल्द घर लाने का काम होगा शुरू।   दुनिया की सबसे बड़ी ट्रेवल कंपनियों में शुमार थॉमस कुक बंद हो गई है। 178 साल पुरानी ब्रिटिश टूर ऑपरेटर लंबे समय से फंड की कमी से जूझ रही थी। मीडिया रिपोर्ट्स के मुताबिक कंपनी ने अपने बयान में कहा कि फंड की वजह से कंपनी को बंद करने के अलावा उनके पास कोई विकल्प नहीं था। कंपनी के बंद होने से 22,000 लोगों की नौकरियों पर संकट मंडरा रहा है, जिसमें से 9,000 कर्मचारी सिर्फ ब्रिटेन से हैं। कंपनी के बंद होने से ना सिर्फ कर्मचारी बल्कि ग्राहक, सप्लायर और कंपनी के पार्टनर भी प्रभावित होंगे। थॉमस कुक के चीफ एक्जिक्यूटिव पीटर फैंकहॉजर ने ग्राहकों, सप्लायर्स, कर्मचारी और पार्टनर्स से माफी मांगी। 