पीएम मोदी ने अपने संसदीय क्षेत्र वाराणसी के पार्टी कार्यकर्ताओं को दीवाली के मौके पर संबोधित करते हुए कहा कि उनकी सरकार 70 साल के अधूरे कामों को पूरा कर रही है। पीएम ने काशी के विकास के लिए सबसे काम करने की अपील भी की।   प्रधानमंत्री नरेंद्र मोदी ने आज अपने संसदीय क्षेत्र वाराणसी के भाजपा कार्यकर्ताओं को संबोधित किया। दीपोत्सव कार्यकर्ता संवाद कार्यक्रम को संबोधित करते हुए प्रधानमंत्री नरेंद्र मोदी ने कहा कि सरकार की ढेर सारी योजनाओं का फायदा लोगों को मिल रहा है। पीएम मोदी ने कहा कि पिछले 70 साल में जो लोगों को मिलना था, वो हमें अपने ही कार्यकाल में पूरा करना है।  प्रधानमंत्री नरेंद्र मोदी ने काशी के विकास पर बात करते हुए सभी से इस दिशा में काम करने का आह्वान किया। 