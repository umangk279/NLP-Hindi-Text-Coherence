जॉन बोल्टन अमेरिका के नए नेशनल सिक्युरिटी एडवाइजर होंगे। डोनाल्ड ट्रम्प ने शुक्रवार को ट्वीट कर ये जानकारी दी। बोल्टन एचआर मैकमास्टर की जगह लेंगे।   69 साल के बोल्टन संयुक्त राष्ट्र में अमरीका के दूत रह चुके हैं। वो रिपब्लिकन पार्टी की तरफ से राष्ट्रपति रोनल्ड रेगन, जॉर्ज एच डब्ल्यू बुश और जॉर्ज डब्ल्यू बुश के साथ काम कर चुके हैं। बोल्टन को खासतौर पर 2003 के इराक़ हमले का समर्थन करने के लिए जाना जाता है। बोल्टन ईरान और उत्तर कोरिया के ख़िलाफ़ सेना के इस्तेमाल की वकालत करने के लिए भी जाने जाते हैं साथ ही रूस के ख़िलाफ़ कड़े कदम उठाने का समर्थन करते रहे हैं।   पिछले 14 महीनों में राष्ट्रीय सुरक्षा सलाहकार के पद पर नियुक्त होने वाले जॉन बोल्टन तीसरे व्यक्ति हैं. 