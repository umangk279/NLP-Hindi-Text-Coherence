आज अंतरराष्ट्रीय बाल कैंसर दिवस है। बच्चों में होने वाले आम कैंसर की चेतावनी और उनके लक्षण जानते है।  बच्चों में कैंसर की चेतावनी देने वाले लक्षण : बच्चों में कैंसर प्राय: दुर्लभ है, लेकिन इसका इलाज भी संभव है। समय पर इसका पता लगाना जरुरी है। इसके लिए बेहद सतर्कता जरूरी है। बच्चों में होने वाले कैंसर में सबसे आम ल्यूकेमिया, लिंफोमा और मस्तिष्क या पेट में ट्यूमर हैं। ऐसे लक्षण जिनके दिखने पर बच्चे की तुरंत जांच कराएं : 1- हड्डियों में दर्द, शरीर के किसी खास हिस्से में दर्द नहीं होता और दर्द के कारण बच्चा अक्सर रात को जाग जाता है। बच्चे के पीठ में दर्द का होना। 2- पीलापन और रक्तस्राव (जैसे चकत्ते, बेवजह चोट के निशान या मुंह या नाक से खून) 3- कांख/पेट व जांघ के बीच के हिस्से/गर्दन पर दो सेमी व्यास से बड़ी गांठों को लेकर हमेशा सतर्क रहें। दो हफ्तों तक इनका आकार कम नहीं हो, तो चिकित्सक से संपर्क करें। 4- दो हफ्ते से ज्यादा समय से सिरदर्द 5- सुबह-सुबह उल्टी होना 6- चलने में लड़खड़ाहट (एटेक्सिया) 7- पेट, सिर, गर्दन और हाथ-पैर पर अचानक चर्बी चढ़ना। 8-  अकारण लगातार बुखार, उदासी और वजन गिरना 9- किसी बात पर ध्यान नहीं लगना और एंटीबायोटिक्स से असर न करना       