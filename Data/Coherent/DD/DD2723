न्यूज़ीलैंड के खिलाफ टेस्ट सीरीज़ गवांने से भारतीय टीम के कप्तान विराट कोहली काफी निराश है। भारतीय कप्तान ने माना कि इस सीरीज में भारत का खेल स्तरीय नहीं रहा। कोहली बल्लेबाजों से खास तौर पर नाराज नजर आए और साथ ही उन्होंने न्यूजीलैंड की तारीफ भी की। दूसरी तरफ न्यूज़ीलैंड के कप्तान विलियमसन ने टीम की तारीफ करते हुए सीरीज़ जीतने को काफी खास बताया।   न्यूज़ीलैंड के हाथो दूसरे टेस्ट में मिली 7 विकेट की हार के साथ ही भारतीय टीम ने सीरीज भई 0-2 से गवां दी है। टेस्ट चैम्पियंशइप के शुरू होने के बाद से ये पहला मौका है जब टीम इंडिया ने कोई टेस्ट और कोई सीरीज़ गवांई है। पूरी सीरीज़ में भारतीय बल्लेबाज अपने नाम के अनुरूप प्रदर्शन नही कर पाए। टीम इंडिया के कप्तान विराट कोहली इस हार से काफी निराश है। उनका मानना है कि टीम ने हरक्षेत्र में प्रदर्शन करने में असफल रही।  कोहली ने टेस्ट सीरीज़ में पूरी तरह से असफल होने की बात स्वीकार की और इस सीरीज़ में हुई गलतियो को सुधार कर आने वाली सीरीज़ में अच्छा प्रदर्शन की बात कही।  दूसरी तरफ न्यूज़ीलैंड के कप्तान केन विलियम्सन ने सीरीज़ जीतने पर खुशी जताई है। उनका कहना है कि पूरी सीरीज़ में गेंदबाजो ने शआनदार प्रदर्शन करके टीम की जीत में अहम भूमिका निभाई। टेस्ट सीरीज़ के शउरू होने के बाद से भारत की विदेश में ये पहली सीरीज़ हार है। हालाकी इस हार के बावजूद टीम इंडिया टेस्ट चैम्पियंशिप में 360 अंक के साथ शीर्ष पर बनी हुई है। दूसरे स्थान पर मौजूद  ऑस्ट्रेलिया से भारतीय टीम के 64 अंक अधिक है। वहीं न्यूज़ीलैंड की टीम 180 अंक के साथ तीसरे पायदान पर आ गई है। 