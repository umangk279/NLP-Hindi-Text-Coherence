भारतीय मुक्केबाज अमित फंगल ने 46 से 49 किग्रा वर्ग के सेमीफाइनल में पहुंच कर देश के लिए एक पदक पक्का कर दिया है।   अमित ने क्वार्टर फाइनल में स्कॉटलैंड के अकील अहमद को 4-1 से हराकर अंतिम 4 में प्रवेश किया। एक अन्य मुक़ाबले में मुक्केबाज़ नमन ने भी सेमीफ़ाइनल में जगह बना ली है। नमन तंवर ने हैवीवेट 91 किग्रा भारवर्ग में समोआ के फ्रैंक मसोए को 5-0 के दमदार स्कोर के साथ मात दी। मुक्केबाज़ी में भारतीय मुक्केबाज़ हुसामुद्दीन मोहम्मद ने भी सेमीफ़ाइनल में पहुंच कर अपना पदक पक्का किया।हुसामुद्दीन ने क्वार्टर फाइनल मैच में जाम्बिया के एवेरेस्टो मुलिंगा को 5-0 से हराने में कामयाबी हासिल की।पूरे मैच के दौरान हुसामुद्दीन एग्रेसिव नज़र आए और जाम्बिया के बॉक्सर को उभर कर आने का मौका नहीं दिया। वहीं 69 किलोग्राम वर्ग के क्वार्टर फाइनल मुक़ाबले में भारतीय मुक्केबाज़ मनोज कुमार भी सेमीफ़ाइनल में पहुंचने में कामयाब रहे।मनोज ने अंतिम आठ के मैच में ऑस्ट्रेलिया के टेरी निकोलस को 4-1 से शिकस्त दी।वहीं 91किलोग्राम वर्ग में सतीश भी सेमीफाइनल में जगह बनाने में सफल रहे। 