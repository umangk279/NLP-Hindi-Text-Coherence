प्रधानमंत्री नरेंद्र मोदी ने भूटान के अपने समकक्ष लोतै शेरिंग से विभिन्न विषयों पर बातचीत की. इस दौरान दोनों नेताओं ने विभिन्न क्षेत्रों में द्विपक्षीय भागीदारी को और प्रगाढ़ बनाने के कदमों पर चर्चा की. प्रधानमंत्री नरेंद्र मोदी ने भूटान के प्रधानमंत्री लोतै शेरिंग के साथ प्रतिनिधिमंडल स्तर की वार्ता की. इस दौरान विभिन्न क्षेत्रों में भागीदारी बढ़ाने के कदमों पर चर्चा की गई.  भूटान के प्रधानमंत्री लोटे शेरिंग ने पारो हवाई अड्डे पर प्रधानमंत्री नरेंद्र मोदी की आगवानी तमाम विशिष्ठताओं से हटकर अपनेपन के साथ की. इसके बाद प्रधानमंत्री नरेंद्र मोदी को गार्ड ऑफ ऑनर दिया गया. दो दिवसीय यात्रा के पहले दिन प्रधानमंत्री नरेंद्र मोदी ने पीएम लोटे शेरिंग के साथ वहां की संसद में प्रतिनिधिमंडल स्तर की बातचीत की. दोनों नेताओं के बीच पिछली मुलाकात 30 मई को प्रधानमंत्री नरेंद्र मोदी के शपथ ग्रहण समारोह के दौरान हुई थी. प्रधानमंत्री लोटे शेरिंग ने दो पुराने दोस्तों की मुलाकात को खास बताया. मुलाकात के बाद दोनों नेता सिमतोखा दज़ोंग पहुंचे जहां आध्यात्मिका को अपनाने के साथ ही कूटनीति पर भी जोर दिया गया. करीब चार दशक पुराने बौद्ध मठ में यह पहला मौका था जब कई परियोजनाओं का उद्घाटन होने के साथ ही समझौतों पर हस्ताक्षर किए गए. बौद्ध परंपरा का ध्यान रखते हुए पीएम मोदी ने दीप प्रज्जवलित कर भगवान बुद्ध की प्रतिमा के आगे ध्यान लगाया. प्रधानमंत्री नरेंद्र मोदी और पीएम लोटे शेरिंग ने पांच परियोजनाओं का औपचारिक रूप से उद्घाटन किया. जिसमें अति महत्वपूर्ण मांगदेछू पनबिजली परियोजना का उद्घाटन शामिल है. गौरतलब है कि मांगदेछू पनबिजली परियोजना दक्षिण एशिया की सबसे किफायती परियोजनाओं में से एक है. 720 मेगावॉट की क्षमता वाली इस परियोजना की चार इकाई है और इसकी कुल लागत 512 करोड़ रुपये है. इसकी चार में से तीन इकाई पहले ही शुरू हो चुकी है. प्रधानमंत्री नरेंद्र मोदी ने भारत-भूटान पनबिजली संबंधों की स्वर्ण जयंती पर एक स्मारक डाक टिकट भी जारी किया. दोनों नेताओं ने संयुक्त रूप से दक्षिण एशिया उपग्रह के ग्राउंड स्टेशन का उद्घाटन किया. प्रधानमंत्री नरेंद्र मोदी ने इस मौके पर रूपे कार्ड की भी शुरुआत की. उन्होंने इससे बकायदा खरीदारी भी की. उन्होंने भारत-भूटान के विश्वविद्यालयों के बीच सूचना को साझा करने और संचार को प्रोत्साहित करने के लिए सीधे लिंक का भी उद्घाटन किया. भूटान के विकास में भारत की भागीदारी को लगातार बढ़ाते हुए पीएम मोदी ने स्टैंडबाय स्वैप व्यवस्था के तहत अतिरिक्त 100 मिलियन डॉलर उपलब्ध कराने का एलान किया. दोनों देशों के बीच 9 समझौतों पर हस्ताक्षर किए गए. जिसमें प्रमुख रूप से विमान दुर्घटना और घटना जांच पर समझौता, भारत की राष्ट्रीय न्यायिक अकादमी के साथ भूटान के नेशनल लीगल इंस्टीट्यूट के साथ समझौता, भूटान के जिग्मे सिंग्ये वांगचूक स्कूल ऑफ लॉ के साथ नेशन स्कूल ऑफ इंडिया विश्वविद्यालय के साथ समझौता ज्ञापन, सूचना प्रौद्योगिकी और टेलीकॉम विभाग, सूचना और संचार मंत्रालय और इसरो के बीच समझौता, राष्ट्रीय ज्ञान नेटवर्क और ड्रूक रिसर्च एंड एजुकेशन नेटवर्क के बीच समझौता,  चार विश्वविद्यालयों का रॉयल विश्वविद्यालय के साथ समझौता शामिल है. विश्व खुशहाली सूचकांक में भूटान का उच्च स्तर है. वहां की आध्यात्मिकता और प्रकृति के साथ इसका जुड़ाव इसके प्रमुख कारणों में से एक है. प्रधानमंत्री नरेंद्र मोदी ने सिमतोखा दज़ोंग में बौद्ध भिक्षुओं से आशीर्वाद प्राप्त किया. बाद में प्रधानमंत्री नरेंद्र मोदी ने साइप्रस के पौधे का पौधारोपण किया. प्रधानमंत्री नरेंद्र मोदी के इस तरह के आत्मियता के भाव से दो पुराने देशों के बीच आपसी रिश्तों में और भी गर्माहट आने की संभावना है. 