पाकिस्‍तान में 5.1 तीव्रता के भूकंप के झटके महसूस किए गए। अफगानिस्तान सीमा से सटे खैबर-पख्तूनख्वाह के बन्नू जिले से 29 किलोमीटर उत्तर पश्चिम में इस भूकंप का अधिकेंद्र था।    5.1 तीव्रता के भूकंप के कारण घर हिल गए और लोग दहशत में घरों से बाहर निकल आए। भूकंप के झटके इस्लामाबाद, पेशावर, नौशेरा, कोहाट, स्वात, मनशेरा, डेरा इस्माइल खान, स्वात में भी महसूस किए गए। भूकंप के कारण अभी किसी तरह के जानमाल के नुकसान की सूचना नहीं है। एहतियातन लोगों को घर से बाहर निकलने की सलाह दी जा रही है। अफगानिस्तान में भी भूकंप के झटके महसूस किए गए।  