हैदराबाद में चल रहे तीन दिवसीय वैश्विक उद्यमिता सम्मेलन का आज आखिरी दिन। कार्यस्थलों में महिलाओं की भागीदारी बढ़ाने पर सम्मेलन में दिया जा रहा है ज़ोर। केंद्रीय वाणिज्य और उद्योग मंत्री सुरेश प्रभु आज समापन समारोह को करेंगे संबोधित।   सम्मेलन के दूसरे दिन कल महिलाओं से जुड़े मुद्दों प्रमुखता से छाये रहे। महिला उद्यमियों को लेकर बदलते आर्थिक परिवेश और उनकी समस्याओं को लेकर इवांका ट्रॅंप, चेरी ब्लेयर, चंदा कोचर और डेल टेक्नोलॉजीज़ की चीफ कस्टमर ऑफिसर केरेन क्विंटोस ने अपने विचार साझा किए, परिचर्चा का विशय था- हाँ, मैं कर सकती हूँ। केंद्रीय वाणिज्य और उद्योग मंत्री सुरेश प्रभु आज समापन समारोह को संबोधित करेंगे आठवीं ग्लोबल आंत्रप्रेन्योरशिप समिट जीईएस के दूसरे दिन महिलाओं से जुड़े मुद्दों प्रमुखता से छाये रहे। चर्चा के दौरान  इवांका ट्रम्प, आईसीआईसीआई बैंक की सीईओ चंदा कोचर और ब्रिटेन में महिला अधिकारों पर काम कर रही चेरी ब्लेयर भी शामिल हुईं। परिचर्चा का शीर्षक था..हां! हम कर सकती हैं. इस मौके पर ये सोच स्पष्ट थी की घर या बाहर, हर महिला कामकाजी है और उन्हे बढ़ावा दिया जाना चाहिए, साथ ही  समाज में महिलाओं के प्रति भेदभाव खत्म होना चाहिए और इस प्रक्रिया में पुरुषों को भागीदार बनना चाहिए। चंदा कोचर ने जहाँ भारत के बदलते आर्थिक परिवेश में महिलाओं के बढ़ते कदमों की सराहना की तो वहीं चेरी ब्लेयर ने कार्यस्थलों पर पर महिलाओं की भूमिका को खुले दिल से स्वीकार करने की ज़रूरत पर  बल दिया। उन्होंने महिलाओं को सफलता का मंत्र दिया- आत्मविश्वास, और क्षमता का विकास महिला पहले, सबके लिए समृद्धि-इस विषय पर आधारित इस सम्मेलन में इवांका ट्रंप ने कहा की पिछले एक दशक में महिला उद्यमियों की तादाद तेजी से बढ़ रही है क्योंकि महिलाओं के लिए कार्यस्थल में माहौल बदल रहा है। इस मंच पर भारत को लेकर सकारात्मक तस्वीर भी दिखी कि अब परिवार रूढीवादी सोच से बाहर आ रहे हैं और महिलाओं के कामकाज को लेकर उनका नजरिया बदल रहा है। पुरुषों का सहयोग मिले तो बहुत सी महिलाएँ बन सकती हैं उद्यमी। 