गुजरात के दौरे पर गये प्रधानमंत्री नरेंद्र मोदी ने गांधीनगर में अपनी माता हीराबेन से मुलाक़ात की. प्रधानमंत्री ने मां का आशीर्वाद लिया और उनका हालचाल भी जाना. हीराबेन ने भी हमेशा की तरह ही बेटे को यशस्वी होने का आशीर्वाद दिया. इससे पहले अहमदाबाद पहुंचकर पीएम ने सबसे पहले सरदार पटेल की मूर्ति पर पुष्पांजलि अर्पित की.  मां के आशीर्वाद जैसा प्यारा, सुन्दर, निश्चल, कल्याणकारी शायद ही दुनिया में कोई दूसरा हो. पीएम मोदी रविवार की देर शाम एक बार फिर मां से मिलने पहुंचे. हीराबेन ने भी हमेशा की तरह ही बेटे को यशस्वी होने का आशीर्वाद दिया. प्रधानमंत्री को जब भी मौक़ा मिला है वे मां का हाल-चाल जानने और आशीर्वाद लेने ज़रूर पहुंचते हैं और जब भी कोई बड़ा मौक़ा होता है तो पीएम मोदी शायद ही कभी चूके हों. चाहे बात 2014 में पहली बार देश के प्रधानमंत्री के रूप में चुने जाने के वक़्त की हो या फिर 2019 में दोबारा देश के प्रधानमंत्री का पदभार संभालने की बारी हो. उन्होने हमेशा मां का आशीर्वाद ज़रूर लिया है. पिछले महीने भी 23 अप्रैल को प्रधानमंत्री ने मां से आशीर्वाद दिया था. उस समय भी हीराबेन ने जीत के लिए आशीर्वाद स्वरूप पावागढ़ माता को भेंट चढ़ाई चुनरी दी थी. ये वही मातृशक्ति है जो प्रधानमंत्री मोदी का कवच है. वे वही मातृशक्ति है जो उन्हें देश की सभी माताओं और बेटियों के लिए कल्याणकारी काम करते रहने की प्रेरणा देता है. इससे पहले प्रधानमंत्री मोदी ने अहमदाबाद में सरदार पटेल की प्रतिमा को श्रद्धांजलि दी. उनके साथ भाजपा के अध्यक्ष अमित शाह और गुजरात के मुख्यमंत्री विपय रुपाणी भी मौजूद रहे. पीएम नरेंद्र मोदी ने अहमदाबाद के खानपुर स्थित पुराने भाजपा कार्यालय का भी दौरा किया. पीएम ने वहां पार्टी कार्यकर्ताओं से मुलाकात करने के बाद एक जनसभा को भी संबोधित किया. पीएम ने समर्थन के लिए लोगों का आभार व्यक्त किया. उन्होंने सूरत में हुई दुर्घटना पर गहरा दुख व्यक्त किया. पीएम मोदी ने कहा कि उन्होने गुजरात की धरती से जन सेवा का संस्कार सीखा है और यही वजह रही कि लोकसभा चुनाव में इतना भारी बहुमत मिला. 