पीएम ने मन की बात कार्यक्रम के संबोधन में नागरिकों के आत्मनिर्भर बनाने जैसे हिमायत प्रोग्राम को प्रमुखता से उठाया। प्रधानमंत्री ने कहा कि हिमायत प्रोग्राम के जरिए आत्मनिर्भर बने लोगों के जीवन की कहानियां सचमुच ह्रदय को छू लेती हैं।   प्रधानमंत्री ने कहा कि  हिमायत प्रोग्राम जम्मू-कश्मीर और लेह-लद्दाख क्षेत्र के निवासियों के लिए सुनहरा अवसर बनकर उभरा है। इस कार्यक्रम के जरिए लाखों लोगों को स्वरोजगार मिला है और वो आत्मनिर्भर बने है। पीएम ने तमिलनाडु के परवीन फ़ातिमा और फियाज़ के आत्मनिर्भर बनने की कहानी को भी अपने मन की बात कार्यक्रम में साझा किया।  पीएम मोदी ने कहा कि परवीन फ़ातिमा, तमिलनाडु के त्रिपुर की एक Garment Unit में promotion के बाद Supervisor-cum-Coordinator बनी हैं । एक साल पहले तक, वो, करगिल के एक छोटे से गाँव में रह रही थी । आज उसके जीवन में एक बड़ा बदलाव आया, आत्मविश्वास आया - वह आत्मनिर्भर हुई है और अपने पूरे परिवार के लिए भी आर्थिक तरक्की का अवसर लेकर आई है । परवीन फ़ातिमा की तरह ही, हिमायत प्रोग्राम ने, लेह-लद्दाख क्षेत्र के निवासी, अन्य बेटियों का भी भाग्य बदला है और ये सभी आज तमिलनाडु की उसी फार्म में काम कर रहे  हैं। हिमायत मिशन जम्मू-कश्मीर समेत लेह-लद्दाख के लोगों के जीवन में विकास और परिवर्तन की नयी बयार लेकर आया है। इस कार्यक्रम ने लोगों को जीवन जीने का नया जरीया दिया, उन्हें आर्थिक रूप से आत्मनिर्भर बनाया है। हिमायत कार्यक्रम, सरकार, ट्रैनिंग पार्टनर , नौकरी देने वाली कम्पनियाँ और जम्मू-कश्मीर के लोगों के बीच एक बेहतरीन तालमेल का आदर्श उदाहरण है। 