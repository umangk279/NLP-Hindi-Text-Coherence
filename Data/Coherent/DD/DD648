राष्ट्रपति राम नाथ कोविन्द 74वें स्वतंत्रता दिवस की पूर्व संध्या पर आज राष्ट्र को संबोधित करेंगे.  राष्‍ट्रपति का संबोधन शाम 7 बजे से आकाशवाणी और दूरदर्शन के समूचे राष्ट्रीय नेटवर्क के सभी चैनलों पर हिंदी में किया जाएगा. इसके पश्‍चात संबोधन के अंग्रेजी संस्‍करण का भी प्रसारण किया जाएगा. दूरदर्शन पर हिंदी और अंग्रेजी संबोधन के प्रसारण के पश्‍चात दूरदर्शन के सभी क्षेत्रीय चैनलों पर इसका प्रसारण क्षेत्रीय भाषाओं में किया जाएगा. आकाशवाणी अपने सभी क्षेत्रीय नेटवर्कों पर इसका प्रसारण रात्रि 9 बजकर 30 मिनट पर क्षेत्रीय भाषाओं में करेगा. 