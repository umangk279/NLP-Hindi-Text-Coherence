गेंदबाजी रैंकिग में जडेजा ने अपना नंबर वन स्थान बरकरार रखा है।   श्रीलंका में खत्म हुए तीन मैचों की टेस्ट सीरीज़ में शानदार बल्लेबाज़ी करने वाले शिखर धवन और केएल राहुल को आईसीसी की ताज़ा ज़ारी टेस्ट रैंकिग में फ़ायदा हुआ है। पूरी सीरीज़ में 358 रन बनाने वाले और मैन ऑफ द सीरीज़ रहे बल्लेबाज़ शिखऱ धवन ने 10 स्थान की छलांग लगाते हुए बल्लेबाजों की टेस्ट रैंकिग में 28वां स्थान हासिल कर लिया है, जबकि 761 रेटिंग पोइंट्स के साथ केएल राहुल ने पहली बार टॉप-10 में स्थान बनाया। हालांकि ऑलराउंडर्स श्रेणी में रवींद्र जडेजा ने अपना स्थान गंवा दिया है वे अब दूसरे स्थान पर है 431 रेटिंग पोइंट्स के साथ बांग्लादेश के शकीब-उल हसन पहले नंबर पर पहुंच गये है। गेंदबाजी रैंकिग में जडेजा ने अपना नंबर वन स्थान बरकरार रखा है। 