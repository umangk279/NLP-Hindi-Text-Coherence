क्रिकेट के महानायक महेंद्र सिंह धोनी ने जम्मू-कश्मीर में दिया शांति का मंत्र। एलओसी के नज़दीक एक कार्यक्रम में धोनी ने कश्मीरी युवाओं से अपनी औऱ कश्मीर की तरक्की के लिए क्रिकेट को अपनाने की की अपील।   भारतीय क्रिकेटर महेंद्र सिंह धोनी ने कहा है कि भारत और पाकिस्तान के बीच जब भी क्रिकेट होता है तो ये महज़ खेल भर नहीं रह जाता। धोनी ने कहा कि दोनों देशों के बीच कूटनीतिक संबंधों का असर क्रिकेट पर भी पड़ता है। धोनी बारामुला में आर्मी द्वारा आयोजित एक क्रिकेट समारोह में मौजूद थे। धोनी ने कहा कि भारत-पाकिस्तान के बीच क्रिकेट सीरीज का आयोजन होना चाहिए या नहीं इसे लेकर सरकार ही बेहतर फैसला कर सकती है। धोनी ने कश्मीरी युवाओं से अपनी औऱ कश्मीर की तरक्की के लिए क्रिकेट को ज़रिया बनाने की अपील की।  उन्होंने कुंजर में खिलाड़ियों और स्थानीय लोगों के साथ वक्त भी बिताया।  