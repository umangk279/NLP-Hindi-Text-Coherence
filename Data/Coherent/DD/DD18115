डिफेंडिंग चैंपियन एंडी मर्रे और दो बार के विजेता रहे रफाएल नडाल और वीनस विलियम्स विंबलडन के दूसरे दौर में पहुंचे। एक बड़े उलटफेर में स्टैनिसलास वावरिंका पहले ही दौर मे बाहर हो चुके हैं।  कल साल से तीसरे ग्रैंड स्लैम प्रतियोगिता विम्बल्डन की शुरूआत हो गई है। पुरुष वर्ग में शीर्ष वरीयता प्राप्त ब्रिटेन के एंडी मर्रे ने आसान सी जीत के साथ अपने अभियान की शुरूआत की है। मर्रे ने पहले दौर में अलेक्जेंडर बब्लिक को सीधे सेटो में 6-1,6-4,6-2 से हरा कर सफलता पाई। वहीं पुरुष वर्ग में एक बड़ा उलटफेर भी देखने को मिला, 5वीं वरीयता प्राप्त स्टैनिसलास वावरिंका पहले ही दौर मे बाहर हो गए है। वावरिंका को रूस के डेनिल मेदवेदेव ने 6-4 ,3-6 ,6-4 ,6-1 से शिकस्त दी। महिला वर्ग में 10वीं वरीयता प्राप्त वीनस विलियम्स ने भी पहले दौर की बाधा पार कर ली है। वीनस ने बेलारूस की मरटेन्स को 7-6,6-4 से हराया। महिला वर्ग में ही 11वीं वरीयता प्राप्त पेत्रा क्विटोवा ने आसान जीत के साथ अपने अभियान की शुरुआत की है। क्विटोवा ने स्वीडन की जोहन्ना लार्सन को पहले दौर में 6-3,6-4 से हराया दिया। दूसरी वरीयता प्राप्त रोमानिया की सिमोना हालेप ने भी दूसरे दौर में जगह बना ली है। हालेप ने पहले दौर के मुकाबले में न्यूज़ीलैंड की मरीना इराकोविक को 6-4 ,6-1 हराने में सफलता पाई। 