पाकिस्तान ने एक बार फिर से विश्व कप की टीम में बदलाव किया है, अंतिम 15 सदस्यीय टीम में वहाब रियाज की दो साल बाद वापसी की गई है, इसके साथ ही मोहम्मद आमिर और आसिफ अली को भी टीम में जगह दी गई है।   पाकिस्तान ने विश्व कप के लिए अंतिम 15 सदस्यीय टीम की घोषणा कर दी है। टीम में आश्चर्यजनक रूप से वहाब रियाज की दो साल बाद वापसी हुई है। 33 साल के बाएं हाथ के तेज गेंदबाज वहाब ने पाकिस्तान के लिए आखिरी बार जून 2017 में वनडे खेला था। 30 मई से शुरू हो रहे वर्ल्ड कप में पाकिस्तान की टीम अपना पहला मैच 31 मई को वेस्टइंडीज के खिलाफ नॉटिंघम में खेलेगी। Pakistan finalises make-up of World Cup squad — Pakistan Cricket (@TheRealPCB)  वहाब के अलावा मोहम्मद आमिर को भी टीम में जगह मिली है। दोनों गेंदबाजों को पिछले महीने घोषित प्रारंभिक टीम में जगह नहीं दी गई थी।  आमिर को इंग्लैंड के खिलाफ वनडे सीरीज के लिए टीम में रखा गया था, जिसमें पाकिस्तान को 0-4 से हार झेलनी पड़ी। चयनकर्ताओं ने युवा बल्लेबाज आबिद अली को बाहर करके आसिफ अली को टीम में शामिल किया है।  