बाढ़ से बदले हालातों को देखते हुए कोच्चि हवाई अड्डे पर विमानों की आवाजाही 18 अगस्‍त तक बंद कर दी गई है  केरल में बारिश का कहर लगातार जारी है। कोजिकोड, पथनमथिट्टा और इदुक्‍की जिलों में चट्टानें खिसकने की खबरों के बीच राज्‍य के सभी चौदह जिलों में रेड-अलर्ट जारी कर दिया गया है। कोच्चि हवाई अड्डे परविमानों की आवाजाही 18 अगस्‍त तक बंद कर दी गई है। विमानों के परिचालन का काम अन्‍य हवाई अड्डों से किया जा रहा है विमानन कंपनियों ने कहा है कि टिकटों में तारीख के बदलाव या उनको रद्द करने पर लिया जानेवाला जुर्माना माफ कर दिया गया है। अधिकांश जिलों की शिक्षण संस्‍थाओं में अवकाश घोषित कर दिया गया है। प्रधानमंत्री नरेन्‍द्र मोदी ने कहा है कि उन्‍होंने केरल के मुख्‍यमंत्री पीनाराई विजयन के साथ राज्‍य में बाढ़ कीगंभीर स्थिति पर विस्‍तार से चर्चा की है। एक ट्वीट संदेश में पीएम मोदी ने कहा कि केन्‍द्र, केरल के साथ मजबूती से खड़ा है और राज्‍य को हर प्रकार की मदद देने के लिए तैयार है।  केरल के मुख्‍यमंत्री पीनाराईविजयन ने राज्‍य में बाढ़ की स्थिति पर केन्‍द्रीय गृहमंत्री राजनाथ सिंह से बात की। गृहमंत्री ने उन्‍हें राज्‍य में बचाव कार्य के लिए एन डी आर एफ की और टीमें भेजने का आश्‍वासन दिया। 