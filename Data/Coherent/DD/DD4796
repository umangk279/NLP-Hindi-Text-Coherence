पाकिस्तान के आतंक पर भारत ने करारा हमला किया है। सेना ने पीओके में स्थित आतंक के कई अड्डे तबाह कर दिए हैं। सेना की यह कार्रवाई, तंगधार सेक्‍टर में शनिवार रात नागरिकों पर पा‍किस्‍तान की ओर से अकारण गोलीबारी के बाद की गई है। भारत के इस हमले में 10 से ज्यादा आतंकियों के मारे जाने की खबर है।  भारतीय सेना ने पाकिस्‍तान के कब्‍जे वाले कश्‍मीर में आतंकि‍यों के कई ठिकानों को तबाह कर दिया है, जिसमें 6-10 आतंकवादी और 6 से10 पाकिस्‍तानी सैनिक मारे गये हैं। सेना की यह कार्रवाई, तंगधार सेक्‍टर में शनिवार रात नागरिकों पर पा‍किस्‍तान की ओर से अकारण गोलीबारी के बाद की गई है। सेना प्रमुख जनरल बिपिन रावत ने बताया कि तंगधार सेक्‍टर के सामने के इलाके में जवाबी कार्रवाई करते हुए सेना ने आतंकवादियों के आधार शिविरों को ध्‍वस्‍त कर दिया है। दरअसल सेना को पीर पंजाल के उत्‍तर में कुछ आतंकी शिविरों के सक्रिय होने की सटीक सूचना मिली थी कि आतंकी इन‍ शिविरों में पहुंच चुके हैं। सेना ने तंगधार और कैरन सेक्‍टर के उस ओर आतंकी शिविरों को नष्‍ट कर दिया। भारतीय सेना ने पाकिस्‍तानी सेना की उन चौकियों को निशाना बनाया जहां से भारत में आतंकियों की घुसपैठ में मदद दी जा रही थी। सेनाध्यक्ष ने बताया कि रक्षामंत्री व्यक्तिगत रूप से हालात पर नज़र बनाए हुए हैं।   