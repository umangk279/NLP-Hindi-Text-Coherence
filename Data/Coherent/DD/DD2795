राज्यसभा की अप्रैल में रिक्त हो रहीं 55 सीटों के लिए 26 मार्च को चुनाव होगा। चुनाव आयोग ने मंगलवार को यह घोषणा की। आयोग ने कहा कि राज्यसभा में 17 राज्यों की ये सीटें अप्रैल में रिक्त हो रही हैं।   राज्‍यसभा की 55 सीट के लिए 26 मार्च को द्विवर्षीय चुनाव होंगे। निर्वाचन आयोग ने इसकी घोषणा की। चुनाव की अधिसूचना 6 मार्च को जारी होगी। 13 मार्च तक नामांकन दाखिल किए जा सकते हैं। नामांकन पत्रों की जांच 16 मार्च को की जाएगी और 18 मार्च तक नाम वापस लिए जा सकते हैं। मतगणना 26 मार्च को होगी।  इस साल अप्रैल में जिन प्रमुख सदस्‍यों का कार्यकाल पूरा हो रहा है उनमें एनसीपी नेता शरद पवार, केन्‍द्रीय मंत्री रामदास अठावले, कांग्रेस के वरिष्‍ठ नेता मोती लाल वोरा और दिग्विजय सिंह और भाजपा नेता विजय गोयल के नाम शामिल हैं। सबसे ज्‍यादा 7 सीट महाराष्‍ट्र और 6 सीट तमिलनाडु से खाली हो रही हैं।  