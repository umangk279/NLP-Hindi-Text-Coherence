करीब पांच घंटे की देरी के बाद समझौता एक्सप्रेस पहुंची दिल्ली, गुरूवार को पाकिस्तानी अधिकारियों ने ट्रेन को वाघा बॉर्डर पर था रोका, भारतीय चालक दल को भेजकर यात्रियों को पहुंचाया गया है दिल्ली.  पाकिस्तान की बौखलाहट का असर समझौता एक्सप्रेस पर भी पड़ा है। गुरुवार को पाकिस्तान के लाहौर से चली समझौता एक्सप्रेस ट्रेन आज दिल्ली सुबह 8 बजे पहुंची। गुरुवार को पाकिस्तान द्वारा ट्रेन ड्राइवर और गार्ड की सुरक्षा का हवाला देते हुए उन्होंने इस ट्रेन को वाघा स्टेशन से आगे ले जाने से मना कर दिया था जिसके बाद भारत द्वारा चालक दल भेजकर समझौता एक्सप्रेस ट्रेन को वहां से लाया गया। इस ट्रेन से 117 पैसेंजर आये है जिसमे 76 भारतीय और 41 पाकिस्तानी नागरिक है। इस ट्रेन को सुबह 3.30 बजे दिल्ली पहुंचना था लेकिन गुरुवार को पाकिस्तान की तरफ से की गई पैतरेबाजी के कारण यात्रियों को साढ़े चार घंटे की देरी की परेशानी झेलनी पड़ी। फिलहाल इस ट्रेन से आ रहे सभी यात्री पुरानी दिल्ली रेलवे स्टेशन पहुंच चुके हैं। 