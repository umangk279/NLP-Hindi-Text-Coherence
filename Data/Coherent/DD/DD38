बिहार में विधानसभा की 71 सीटों के लिए पहले चरण की नामांकन प्रक्रिया कल संपन्‍न हो गई। भारतीय जनता पार्टी, राष्‍ट्रीय जनता दल, कांग्रेस, लोक जनशक्ति पार्टी तथा अन्‍य दलों के उम्‍मीदवारों ने अंतिम दिन अपने पर्चे दाखिल किए।   नामांकन पत्रों की जांच आज की जाएगी। 12 अक्‍टूबर तक नाम वापस लिए जा सकेंगे। इस चरण के लिए मतदान 28 अक्‍टूबर को होगा।  पहले चरण के लिए जनता दल यूनाइटेड के 41 उम्‍मीदवारों ने अपने पर्चे भरे। भारतीय जनता पार्टी ने इस चरण के लिए 29 उम्‍मीदवारों को टिकट दिया है और एक सीट विकासशील इंसान पार्टी को दी है। दूसरी ओर, महागठबंधन का घटक राष्‍ट्रीय जनता दल इस चरण में 42 सीटों पर चुनाव लड़ रहा है। गठबंधन के दूसरे घटक कांग्रेस ने 21 तथा कम्‍युनिस्‍ट पार्टी माले ने आठ सीटों पर उम्‍मीदवार उतारे हैं। 