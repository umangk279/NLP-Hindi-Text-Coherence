 महागठबंधन ने झारखंड में सीट बंटबारे की घोषणा की, कांग्रेस 7 सीटों पर चुनाव लड़ेगी जबकि जेएमएम 4 और जेवीएम 2 सीटों पर अपने उम्मीदवार उतारेंगे, दार्जिलिंग से भाजपा नेता राजू विष्ट होंगे एनडीए उम्मीदवार।  पहले चरण के नामांकन से ठीक एक दिन पहले सभी दलों ने अपने उम्मीदवारों की एक और सूची जारी की। लोकसभा चुनाव के लिए भारतीय जनता पार्टी की ने अपनी सातवीं सूची जारी की। बीजेपी की इस लिस्ट में 9 उम्मीवारों के नाम हैं। बीजेपी की इस सूची के मुताबिक पार्टी ने छत्तीसगढ के सभी सीटों पर नए चेहरे को मौका दिया है। इस सूची में छत्तीसगढ़ से 6 उम्मीदवारों की घोषणा की है जिसमें राजनंदगांव से मौजूदा सांसद अभिषेक सिंह की जगह संतोष पांडे और रायपुर से रमेश बैस की जगह सुनील सोनी को टिकट दिया गया है। कोरबा से ज्योति नंद दूबे, बिलासपुर से अरूण साव, दुर्ग से विजय बघेल और महासमुंद से चुन्नी लाल साहू को मैदान में उतारा है। पार्टी ने रविवार को जारी सूची में तेलंगाना, मेघालय और महाराष्ट्र से एक-एक उम्मीदवारों के नाम का एलान किया। वरिष्ठ बीजेपी नेता एस एस अहलूवालिया के दार्जिलिंग से चुनाव लड़ने पर असमर्थता जताने के बाद पार्टी ने देर शाम राजू सिंह विष्ट को एनडीए उम्मीदवार बनाया है। इससे पहले बीजेपी ने शनिवार को 46 उम्मीदवारों की एक लिस्ट जारी की थी. इस सूची में जयंत सिन्हा को हजारीबाग से टिकट दिया गया वहीं अनुराग ठाकुर हमीरपुर, श्रीपाद नाईक को उत्तर गोवा, नरेंद्र सिंह तोमर को मुरैना, जनार्दन मिश्रा को रीवा और राकेश सिंह तोमर को जबलपुर से टिकट दिया गया है। बीजेपी ने अबतक कुल 307 उम्मीदवारों के नाम घोषित कर दिए हैं। 