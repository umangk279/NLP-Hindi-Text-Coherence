प्रधानमंत्री नरेंद्र मोदी ने वाइब्रेंट गुजरात सम्मेलन से इतर कई राष्ट्र प्रमुखों से मुलाक़ात की.  गांधीनगर में प्रधानमंत्री मोदी ने उज्बेकिस्तान के राष्ट्रपति शावकत मिर्जियोयेव से द्विपक्षीय मुलाक़ात की. उन्होंने दोनों देशों के बीच संबंधों के कई आयाम पर बातचीत की. दोनों नेताओं के बीच हुई इस अहम बैठक में एक समझौता ज्ञापन पर हस्ताक्षर भी हुए. पीएम मोदी ने इज़रायल के प्रधानमंत्री बेंजामिन नेतन्याहू से भी मुलाकात की. पीएम मोदी के नेतृत्व की सराहना करते हुए उन्होंने भारत को एक वैश्विक शक्ति के रूप में माना. प्रधानमंत्री नरेंद्र मोदी ने डेनमार्क के प्रधानमंत्री से मुलाकात की. दोनों नेताओं के बीच द्विपक्षीय संबंधों, खासतौर पर व्यापार और निवेश, नवीकरणीय ऊर्जा, अपशिष्ट प्रबंधन, कृषि और खाद्य प्रसंस्करण को लेकर अहम वार्ता हुई. पीएम मोदी ने माल्टा के प्रधानमंत्री जोसेफ मस्कट से भी मुलाकात की. दोनों नेताओं ने बढ़ते आर्थिक संबंधों पर अहम चर्चा करने के साथ ही रिनिएवल एनर्जी, फार्मास्युटिकल्स और स्वास्थ्य सेवा, एयर कनेक्टिविटी और पर्यटन जैसे क्षेत्रों में आपसी सहयोग को बढ़ावा देने पर भी सहमति व्यक्त की. 