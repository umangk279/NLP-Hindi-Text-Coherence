लाइन ऑफ एक्चुअल कंट्रोल (एलएसी) पर चीन के साथ जारी तनाव के बीच चीफ ऑफ डिफेंस स्टाफ (सीडीएस) जनरल विपिन रावत आज लेह जाएंगे और सीमा पर स्थिति का जायजा लेंगे।   सीडीएस को उत्तरी सेना के कमांडर लेफ्टिनेंट जनरल वाईके जोशी और 14 कोर कमांडर लेफ्टिनेंट जनरल हरिंदर सिंह, मौजूदा हालात, जवानों की तैनाती, संचालन की तत्परता और तैयारियों की जानकारी देंगे। चीफ ऑफ डिफेंस स्टाफ लेह एयर बेस पर वायु सेना के अधिकारियों से भी बातचीत करेंगे और लेह में भारतीय वायुसेना द्वारा फ्लाइंग संचालन की समीक्षा करेंगे। 