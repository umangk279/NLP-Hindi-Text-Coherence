सेंट्रल बोर्ड ऑफ सेकेंडरी एजुकेशन सीबीएसई ने हाईस्कूल और इंटरमीडिएट की आगामी परीक्षाओं की तारीखों का ऐलान कर दिया है। इस बार सीबीएसई बोर्ड की 10वीं और 12वीं कक्षा की परीक्षाएं पांच मार्च से शुरू होंगी।   CBSE की बेवसाइट cbse.nic.in और cbseacademic.in पर डेटशीट प्राप्त की जा सकती है। CBSE बोर्ड की कक्षा 10 की परीक्षा में इस बार 16 लाख 38 हजार 552 विद्यार्थी शामिल होने जा रहे हैं। इसके अलावा कक्षा 12 की परीक्षा के लिए 11 लाख 86 हजार 144 विद्यार्थियों ने पंजीकरण कराया है। हाईस्कूल की परीक्षाएं पांच मार्च से शुरू होकर चार अप्रैल तक चलेंगी, जबकि इंटरमीडिएट की परीक्षाएं पांच मार्च से शुरू होकर 12 अप्रैल तक चलेंगी। 