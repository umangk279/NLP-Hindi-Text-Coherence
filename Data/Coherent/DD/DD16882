पाकिस्तान को जीत के लिए चौथी पारी में सिर्फ 136 रनों का लक्ष्य हासिल करना था, लेकिन श्रीलंका ने रंगना हेराथ और दिलरुवान परेरा की शानदार गेंदबाजी के दम पर मैच के अंतिम दिन पाकिस्तान को 114 रनों पर ही ऑल आउट कर दिया   श्रीलंका ने बेहद रोमांचक मुकाबले में सोमवार को पाकिस्तान को पहले टेस्ट मैच में 21 रनों से हरा दिया। पाकिस्तान को जीत के लिए चौथी पारी में सिर्फ 136 रनों का लक्ष्य हासिल करना था, लेकिन श्रीलंका ने रंगना हेराथ और दिलरुवान परेरा की शानदार गेंदबाजी के दम पर मैच के अंतिम दिन पाकिस्तान को 114 रनों पर ही ऑल आउट कर दिया। हेराथ ने दूसरी पारी में छह विकेट लिए, जबकि परेरा ने तीन विकेट हासिल किए। श्रीलंका ने पहली पारी में कप्तान दिनेश चंडीमल के 155 और निरोशन डिकवेला के 83 रनों के दम पर 419 रन बनाए थे। पाकिस्तान ने जवाब में अपनी पहली पारी में 422 रन बनाते हुए तीन रन की बढ़त ले ली थी। श्रीलंका ने दूसरी पारी में 138 रन बनाए थे। मैच में 11  विकेट लेकर श्रीलंका के रंगना हेराथ ने टेस्ट क्रिकेट में अपने 400 विकेट भी पूरे किए। एसे करने वाले वो पहले बांए हाथ के स्पिनर बन गए है। 