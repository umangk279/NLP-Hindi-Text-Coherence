सज्जन कुमार की उम्र कैद की सजा के खिलाफ़ दायर याचिका पर आज सुप्रीम कोर्ट में होगी सुनवाई  सु्प्रीम कोर्ट सिख विरोधी दंगों से जुड़े एक मामले में दोषी ठहराए गए पूर्व कांग्रेस नेता सज्जन कुमार की अपील पर सोमवार को सुनवाई करेगा । दिल्ली हाईकोर्ट ने 1984 के सिख विरोधी दंगों से जुड़े एक मामले में सज्जन कुमार को दोषी ठहराते हुए उन्हें उम्रकैद की सजा सुनायी है। सज्जन कुमार ने हाईकोर्ट के इस फैसले को सु्प्रीम कोर्ट में चुनौती दी है। हाईकोर्ट के फैसले के  बाद सज्जन कुमार ने 31 दिसंबर को आत्मसमर्पण किया था।  सज्जन कुमार को दिल्ली कैंट के  इलाके में एक-दो नवंबर 1984 को पांच सिखों की हत्या और एक गुरूद्वारा में आग लगाए जाने के मामले में दोषी करार दिया गया है ।  