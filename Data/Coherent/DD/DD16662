केरल से शुरू होकर 15 दिनों तक देशभर में चली भाजपा की जनरक्षा यात्रा का मंगलवार को समापन हो गया। यात्रा के समापन समारोह में भाजपा अध्यक्ष अमित शाह ने केरल में हो रही राजनीतिक हत्याओं के लिए वाम सरकार पर एक बार फिर जमकर हमला बोला।   केरल की राजधानी तिरुवनंतपुरम की सड़कों पर उमड़े लोगों के हुजूम ने साफ़ संदेश दे दिया है कि सरकारों का काम जन-जन की सुरक्षा है, चाहे उनकी विचारधारा आपस में मेल खाती हो या नहीं। भाजपा की जन रक्षा यात्रा 3 अक्टूबर को केरल के ही कुन्नूर से शुरू हुई थी। जिसने 15 दिन में करीब 140 किमी का सफ़र तय किया, जहां कम से कम दो लाख लोगों की भागीदारी थी। 