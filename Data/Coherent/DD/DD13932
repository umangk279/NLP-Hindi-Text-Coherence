भाजपा अध्यक्ष अमित शाह ने केन्द्र सरकार की चार साल की उपलब्धियां गिनाते हुए कहा कि प्रधानमंत्री के नेतृत्व में  देश को भ्रष्टाचार मुक्त, कड़े फैसले करने वाली और गरीब-गांव-किसानों के हितों को समझने वाली सरकार मिली है। देश को परिवारवाद और तुष्टिकरण से मुक्ति दिलाकर विकास की राजनीति शुरू की।  केंद्र की नरेंद्र मोदी सरकार के चार साल पूरे होने पर भाजपा अध्यक्ष अमित शाह ने पार्टी मुख्यालय पर शनिवार को एक प्रेस कॉफ्रेंस कर सरकार की उपलब्धियां गिनाईं। अमित शाह ने प्रधानमंत्री नरेन्द्र मोदी की जमकर तारीफ की और कहा कि पीएम मोदी ने देश का सिर दुनिया भर के मुल्कों में गर्व से ऊंचा किया है।  मोदी सरकार के चार साल,। सरकार की ओर से जनता तक पहुंचने की कवायदों में बीजेपी भी सरकार को सहयोग कर रही है। इसी कड़ी में बीजेपी अध्यक्ष अमित शाह ने कहा कि नरेंद्र मोदी के नेतृत्व में देश को एक भ्रष्टाचार मुक्त और पारदर्शी सरकार मिली है,जो पूरी विश्वसनीयता के साथ जनता की कसौटी पर खरी उतर रही है। भाजपा अध्यक्ष ने कहा कि नरेंद्र मोदी के रूप में देश को एक कठिन परिश्रमी प्रधानमंत्री मिला है ,जिहोंने पूरी दुनिया भर के मुल्कों में     भारत की साख कायम की।  अमित शाह ने कहा कि मोदी सरकार ने देश में परिवारवाद, तुष्टिकरण और भ्रष्टाचार की राजनीति समाप्त कर विकास की राजनीति स्थापित करने की कोशिश की है।  बीजेपी अध्यक्ष अमित शाह ने सिलसिलेवार हर मोर्चे पर सरकार की पीठ थपथपाई तो विपक्ष के आरोपों को सिरे से खारिज भी किया। अमित शाह ने कहा कि पहले इंडिया में मोबाईल बनाने वाली मात्र दो कंपनियाँ थीं.आज 120 कंपनियाँ हिन्दुस्तान में मोबाईल वना रही है। अमित शाह ने विपक्ष पर हमला बोला और कहा कि विपक्ष झूठ की राजनीति कर रही है,विपक्ष आंकड़ों के साथ बात करे। कितनी हैरानी की बात है कि विपक्ष नरेन्द्र मोदी को हटाना चाहती है और मोदी गरीबी हटाना चाहते हैं। एक सवाल के जवाब में अमित शाह ने ये भी कहा कि आरक्षण की मौजूदा व्यवस्था को ख़त्म नहीं होने देंगे।  