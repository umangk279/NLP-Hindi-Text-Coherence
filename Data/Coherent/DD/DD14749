राष्‍ट्रपति रामनाथ कोविन्द ने आज पंजाब में वायु सेना के हलवाड़ा स्‍टेशन पर आयोजित एक समारोह में वायु सैनिकों को राष्‍ट्र‍पति के प्रतिष्ठित स्‍टैंडर्ड और कलर्स से सम्‍मानित किया।     राष्‍ट्रपति और सशस्‍त्र सेना के सर्वोच्‍च कमांडर कोविंद ने 51 स्‍क्‍वॉड्रन को राष्‍ट्रपति के प्रतिष्ठित स्‍टैंडर्ड और भारतीय वायु सेना की 230 सिग्‍नल यूनिट को कलर से सम्‍मानित किया। राष्‍ट्रपति का स्‍टैंडर्ड और कलर पुरस्‍कार किसी सशस्‍त्र सैनिक इकाई के लिए सर्वोच्‍च सैनिक सम्‍मान है। पुरस्‍कार के लिए चयन, शांति और युद्ध के दौरान स्‍क्‍वॉड्रन के प्रदर्शन और उपलब्धियों के आधार पर किया जाता है। चुनी हुई यूनिटों को उनके द्वारा दी गई सराहनीय सेवाओं के लिए सम्‍मानित किया जाता है।  