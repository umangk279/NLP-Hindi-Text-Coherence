न्यूजीलैंड में चल रही टी-20 सीरीज के आख़िरी मैच में भारत ने जीता टॉस, पहले बल्लेबाजी का लिया फ़ैसला। भारत की नज़र पांच मैचों की सीरीज में क्लीनस्वीप करने की। माउंट माउंगानुई के बे-ओवल मैदान पर हो रहा है मुक़ाबला।  न्यूजीलैंड में पहली बार टी-20 सीरीज जीतने के बाद भारतीय क्रिकेट टीम आज माउंट माउंगानुई के बे ओवल मैदान पर पांचवें और आखिरी टी-20 मैच में 5-0 की क्लीन स्वीप के लक्ष्य के साथ मैदान में उतर चुकी है। वहीं, मेजबान न्यूजीलैंड की टीम लगातार चार मैच हारने के बाद अब इस मैच में सम्मान बचाने के लिए खेल रही है। भारत टॉस जीतकर पहले बल्लेबाजी कर रहा है। 5 टी20 मैचों की सीरीज़ में फिलहाल टीम इंडिया 4-0 से आगे चल रही है। भारतीय क्रिकेट टीम सीरीज पहले ही जीत चुकी है लेकिन भारतीय टीम मैच को जीतकर नया रिकॉर्ड बनाना चाहेगी। भारत पहली टीम बन जाएगी जिसने 5 मैचों की टी-20 सीरीज में विरोधी टीम को क्लीन स्वीप किया हो।  