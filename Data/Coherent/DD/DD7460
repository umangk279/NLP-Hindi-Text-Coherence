देश में चुनाव का बुखार हर किसी के सर चढ़कर बोल रहा हैं हर दिन नेताओं की दर्जन भर रैलियां देश के किसी न किसी कोने में चलती रहीं हैं, दूसरे चरण के चुनाव प्रचार के अंतिम दिन आज पीएम मोदी  ओडिशा में जनसभा को करेंगे संबोधित वहीं कांग्रेस अध्यक्ष राहुल गांधी  केरल के कोल्लम में जनसभा को सम्बोधित करेंगे ।  प्रधानमंत्री नरेन्द्र मोदी आज ओडिशा और छत्तीसगढ़ में चुनावी सभाओं को संबोधित करेंगे। प्रधानमंत्री ओडिशा के संभलपुर में जनसभा को संबोधित करेंगे। बाद में छत्तीसगढ़ में पीएम मोदी की पहली चुनावी सभा कोरबा में होगी, जबकि भाटापारा में वह दूसरी चुनावी सभा को संबोधित करेंगे। पीएम मोदी कोरबा से भाजपा उम्मीद्वार ज्योतिनंद दूबे के समर्थन में रैली करेगें।   भाजपा अध्यक्ष अमित शाह आज कर्नाटक के तुमकुर में रोड शो करेंगे। अमित शाह केरल के त्रिशूर और एर्नाकुलम में दो जनसभाओं को सम्बोधित करेंगे।  कांग्रेस अध्यक्ष राहुल गांधी भी आज केरल के कोल्लम में जनसभा को सम्बोधित करेंगे। इसके अलावा वे अलपुझा और तिरुवअंतपुरम में भी चुनावी सभाओँ को सम्बोधित करेंगे। 