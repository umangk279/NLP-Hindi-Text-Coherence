ऑस्ट्रेलिया के खिलाफ रविवार को नागपुर में खेले गये आखिरी वनडे मैच में 7 विकेट से जीत दर्ज भारतीय टीम ने 4-1 से सीरीज अपने नाम कर ली   ऑस्ट्रेलिया के खिलाफ रविवार को नागपुर में खेले गये आखिरी वनडे मैच में 7 विकेट से जीत दर्ज भारतीय टीम ने 4-1 से सीरीज अपने नाम कर ली। ऑस्ट्रेलिया ने टॉस जीतकर पहले बल्लेबाजी करते हुए टीम इंडिया को 243 रनों का लक्ष्य दिया था। भारत की ओर से ओपनर बल्लेबाज रोहित शर्मा और अजिंक्य रहाणे ने टीम को शानदार शुरुआत दिलाई और दोनों के बीच 124 रनों की साझेदारी हुई। अजिंक्य रहाणे 61 रन बनाकर नाथन कुल्टर नाइल की गेंद पर एलबीडबल्यू आउट हो गए, जबकि रोहित शर्मा ने 125 रन बनाए। रोहित ने अपनी इस शतकीय पारी के दौरान 11 चौके और पांच छक्के लगाए। तीसरे नंबर पर बल्लेबाजी करने आए कप्तान विराट कोहली 39 रनों का योगदान दिया। भारतीय टीम ने 7.1 ओवर शेष रहते ही जीत हासिल कर ली। इससे पहले ऑस्ट्रेलिया ने टॉस जीतकर पहले बल्लेबाज़ी का फैसला किया। एरोन फिंच को 32 के स्कोर पर आउट कर हार्दिक पांड्या ने भारत को पहली सफलता दिलाई। कप्तान स्टीवन स्मिथ 16 रन बनाकर जाधव की गेंद पर एलबीडब्लू हुए। डेविड वॉर्नर ने अपना अर्द्धशतक पूरा करने में कामयाबी पाई। वे 53 के स्कोर पर अक्षर पटेल का शिकार बने। निर्धारित 50 ओवर में ऑस्ट्रेलिया ने 9 विकेट खोकर 242 रन बनाए। 