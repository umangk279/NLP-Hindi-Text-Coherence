मोबाइल को आधार से जोड़ने की अंतिम ताऱीख 6 फरवरी है। 1 दिसंबर से अब आपको लिंक कराने के लिए अपने रीटेलर के पास जाने की जरूरत नहीं होगी। घर बैठे ही रजिस्टर्ड मोबाइल पर ओटीपी के जरिए भी आप अपने मोबाइल को जोड़ सकते हैं।   अपने मोबाइल को आधार से लिंक कराने के लिए आपको अपने रीटेलर के पास जाकर अपना बायोमेट्रिक देने की जरूरत होती थी। लेकिन अब मोबाइल और आधार की लिंकिग काफी आसान हो गई है। घर बैठे ही आप अपने मोबाइल नंबर को आधार संख्या से जोड़ सकते हैं। आधार को मोबाइल से जोड़ने के तीन आसान से तरीके हैं। अपने मोबाइल को लिंक करने के लिए आपको अपना आधार संख्या देना होगा और आपके रजिस्टर्ड मोबाइल पर एक ओटीपी आएगा जिसे अंकित करने पर आपका नंबर आधार से लिंक हो जाएगा। आधार ऐप के जरिए भी आप आसानी से अपने मोबाइल को आधार से जोड़ सकते हैं। इसके अलावा आईवीआरएस सेवा के जरिए भी आप फोन को आऱाम से जोड़ सकते हैं। ध्यान देने की बात ये है कि आपका मौजूदा मोबाइल नंबर आपके आधार डेटाबेस में होना ज़रूरी है। यह सुविधा एक दिसंबर से शुरु हो रही है। इस सुविधा के शुरु होने के बाद अब बुजुर्गों और विकलागों को होने वाली परेशानियां खत्म हो जाएंगी। गौरतलब है कि सरकार ने आधार को मोबाइल के जोड़ने के लिए 6 फरवरी की तारीख तय की है। बैंक अकाउंट को 31 दिसंबर तक जोड़ा जाना ज़रूरी है। 