संयुक्‍त राष्‍ट्र महासचिव अंतोनियो गुतरश ने अफगानिस्‍तान में हुए आत्‍मघाती हमले की कड़ी निन्‍दा की। हमले में 19 लोग मारे गये थे।    संयुक्‍त राष्‍ट्र महासचिव अंतोनियो गुतरश ने अफगानिस्‍तान के जलालाबाद शहर में पिछले रविवार को हुए आत्‍मघाती हमले की निन्‍दा की है। मारे गये 19 लोगों में से ज्‍यादातर सिख और हिन्‍दू थे। संयुक्‍त राष्‍ट्र प्रमुख के वक्‍तव्‍य में कहा गया है कि नागरिकों को निशाना बनाकर किया गया कोई भी हमला उचित नहीं ठहराया जा सकता क्‍योंकि यह अन्‍तर्राष्‍ट्रीय कानून का खुल्‍लमखुल्ला उल्‍लंघन है। संयुक्‍त राष्ट्र महासचिव ने मृतकों के परिवारों के प्रति भी अपनी सम्वेदना व्यक्त की। रविवार को अफगानिस्‍तान के पूर्वीशहर जलालाबाद में एक आत्‍मघाती हमलावर ने सिख और हिन्‍दू समुदाय के लोगों के वाहनों पर उस समय हमला किया जब वे अफगान राष्‍ट्रपति अशरफ गनी से मुलाकात के लिए जा रहे थे। 