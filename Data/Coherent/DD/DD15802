जम्मू-कश्मीर के शोपियां में सुरक्षा बलों की आतंकियों के साथ मुठभेड़। गोलीबारी में दो आतंकी ढेर। मुठभेड़ अभी भी जारी।  जम्मू कश्मीर के शोपियां जिले में आतंकवादियों और सुरक्षा बलों के बीच कल देर रात मुठभेड़ हुई। सुरक्षा बलों ने मुठभेड़ में दो आतंकियों को मार गिराया है। पुलिस के मुताबिक सुरक्षाबलों ने आतंकवादियों की मौजूदगी की सूचना मिलने के बाद शोपियां के वाणीपुरा इलाके को घेर लिया और वहां खोज अभियान चलाया। आतंकवादियों ने सुरक्षाबलों पर गोलीबारी शुरू कर दी जिसके बाद मुठभेड़ शुरू हो गई। अभी तक किसी के हताहत होने की कोई खबर नहीं है। मुठभेड़ फिलहाल जारी है। 