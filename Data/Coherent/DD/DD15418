कजाकिस्तान में एक बस में आग लगने से 52 लोगों की मौत हो गई है। कजाकिस्तान के आतंरिक मंत्रालय ने इस बात की जानकारी दी है।   मंत्रालय ने बताया, मारे गए सभी लोग पड़ोसी मुल्म उज़्बेकिस्तान के थे। ये दर्दनाक हादसा गुरुवार को कजाकिस्तान के बाहरी इलाके अकतोब में हुआ। अकतोब क्षेत्र रूस के समारा शहर को कजाखिस्तान के शिमकेंट से जोड़ता है। यह तो स्पष्ट नहीं है कि बस किस दिशा में यात्रा कर रही थी, लेकिन इस मार्ग का इस्तेमाल व्यापक रूप से उज़्बेक प्रवासी श्रमिक रूस आने-जाने के लिए करते हैं, जहां वे निर्माण स्थलों पर काम करते हैं। आंतरिक मंत्रालय के आपातकालीन विभाग ने एक बयान में कहा, जलती बस से केवल पांच लोग हीअपनी जान बचाने में कामयाब रहे हैं। मंत्रालय ने कहा कि दुर्घटना स्थानीय सम अनुसार 10:30 पर हुई, लेकिन बस में आग कैसे लगी अबतक इसकी वजह साफ नहीं है। 