दिल्ली में अनधिकृत कॉलोनियों में रहने वाले लोगों को मालिकाना हक देने की प्रकिया को आगे बढ़ाते हुए आज केंद्रीय आवासन एवं शहरी कार्य मंत्री हरदीप सिंह पुरी ने एक पोर्टल लॉन्च किया.  केंद्रीय मंत्री द्वारा लॉन्च किए गए इस पोर्टल पर सभी 1,731 कॉलोनियों के मैप अपलोड किए जाएंगे और इन पर रेजीडेंट वेलफेयर एसोसिशन अपने सुझाव या शिकायत दर्ज करा सकेंगे. केंद्रीय मंत्री ने कहा कि अगले तीन महीने में इन कॉलोनियों में रहने वाले लोगों को मालिकाना हक देने की प्रकिया पूरी कर ली जाएगी. 