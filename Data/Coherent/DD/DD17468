इंफोसिस के प्रबंध निदेशक और मुख्य कार्यपालक अधिकारी (सीईओ) विशाल सिक्का ने अपने पद से इस्तीफा दे दिया है।   देश की दूसरी सबसे बड़ी आईटी कंपनी इंफोसिस के प्रबंध निदेशक एवं मुख्य कार्यकारी अधिकारी विशाल सिक्का ने असहज स्थिति के चलते आखिरकार अपने पद से इस्तीफा दे दिया है। अपने ऊपर हो रहे व्यक्तिगत हमलों के कारण उन्होंने ऐसा कदम उठाया है। हांलाकि उनके इस फैसले से किसी को बड़ा आश्चर्य नहीं हुआ। उधर कंपनी के सचिव ए.जी.एस मणिकांत के अनुसार विशाल सिक्का को कंपनी के एक्जिक्यूटिव वाइस-चेयरमैन के पद पर नियुक्त किया गया है। शुक्रवार को कंपनी की बोर्ड की बैठक में एमडी और सीईओ पद से उनका इस्तीफा स्वीकार कर लिया गया है तथा यूबी प्रवीण राव अंतरिम सीईओ के रूप में कार्य करेंगे। 