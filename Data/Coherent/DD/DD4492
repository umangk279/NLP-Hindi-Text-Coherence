भीषण चक्रवाती तूफान 'बुलबुल' पश्चिम बंगाल में सुंदरबन राष्ट्रीय उद्यान के 75 किलोमीटर पूर्व-उत्तरपूर्व में हुआ केंद्रीय। मौसम विभाग ने तूफान के कमजोर पड़ने और अगले कुछ घंटों में तटीय बांग्लादेश और बंगाल के दक्षिण और उत्तर 24 परगना ज़िलों के ऊपर गहरे दबाव के क्षेत्र में बदलने का जताया अनुमान।  भीषण चक्रवाती तूफान बुलबुल शनिवार को पश्चिम बंगाल के सागर द्वीप और बांग्लादेश के खेपुपारा के बीच तट से टकराया। इस समय 'बुलबुल' बांग्लादेश और आस-पास के तटीय इलाकों में सक्रिय है। मौसम विभाग के अनुसार तूफान बुलबुल इस समय सुंदरवन नेशनल पार्क के लगभग 75 किलोमीटर पूर्व-उत्तर पूर्व में सक्रिय है। तूफान के अगले कुछ घंटों में कमजोर होकर पहले चक्रवाती तूफान और बाद में तटीय बांग्लादेश और बंगाल के दक्षिण और उत्तर 24 परगना ज़िलों के ऊपर गहरे दवाब में बदलने का अनुमान है।  बांग्लादेश में भी निचले तटीय गांवों और द्वीपों से करीब 18 लाख लोगों को सुरक्षित स्थानों पर ले जाया जा रहा है।  