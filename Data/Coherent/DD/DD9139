 प्रदूषण नियंत्रण में विफल रहने पर राष्ट्रीय हरित प्राधिकरण ने दिल्ली सरकार पर लगाया 25 करोड़ रुपये का जुर्माना। एनजीटी ने सरकार को दिया विकल्प, कहा, पर्यावरण को हुए नुकसान की भरपाई उन अधिकारियों से करें, जिन्हें दी गई है प्रदूषण पर नियंत्रण की ज़िम्मेदारी।  राष्ट्रीय हरित प्राधिकरण ने प्रदूषण की समस्या को दूर करने में विफल होने के लिये दिल्ली सरकार पर 25 करोड़ रुपये का जुर्माना लगाया है। एनजीटी ने केंद्रीय प्रदूषण नियंत्रण बोर्ड के पास सरकार को 25 करोड़ रुपये की परफॉर्मन्स गारंटी देने के लिए कहा है ताकि इस संबंध में कोई और चूक न हो। हरित प्राधिकरण ने कहा कि साढ़े चार सालों के बाद भी प्रदूषण से जुड़ी शिकायतों का निपटारा नहीं किया गया साथ ही, प्लास्टिक जैसे प्रदूषित कारकों की अनियमित हैंडलिंग के कारण प्रदूषण निरंतर बना रहा । एनजीटी ने सरकार को विकल्प देते हुए कहा कि पर्यावरण को हुए नुकसान की भरपाई उन अधिकारियों से की जा सकती है, जिन्हें प्रदूषण पर नियंत्रण की ज़िम्मेदारी दी गई है । 