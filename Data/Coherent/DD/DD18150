अमेरिका में लोगों की हिफाजत और राष्ट्रीय सुरक्षा के मद्देनजर अमेरिकी संसद में दो अहम बिल पारित किया गया।   अमेरिका में लोगों की हिफाजत और राष्ट्रीय सुरक्षा के मद्देनजर अमेरिकी संसद में दो अहम बिल पारित किया गया। इन विधेयकों के जरिए अमेरिका में अवैध प्रवासियों पर लगाम लगाई जा सकेगी।  ये बिल राष्ट्रपति डोनल्ड ट्रंप की प्राथमिक मुद्दों में शामिल थे और इसके साथ ही उन्होंने अपने चुनाव अभियान में इसे एक प्रमुख मुद्दा बनाया था।  अमेरिकी संसद में पहला विधेयक 195 के मुकाबले 228 मतों से जबकि प्रवासियों को सज़ा देने वाला है और विधेयक 167 के मुकाबले 257 मतों से मंजूर कर लिया गया।  प्रवासियों के लिए लाये गये इस विधेयक का नाम 'केट्स लॉ' है। इस विधेयक में निर्वासितों को अमेरिका में दोबारा अवैध तरीके से आने पर जेल की कठोर सज़ा का प्रावधान है। इन दोनों के जरिए अवैध प्रवासियों पर लगाम लगाई जा सकेगी। वहीं दूसरी ओर नागरिक ज़िम्मेदारियों के लिए खतरा बताते हुए प्रवासियों के अधिकारों के लिए काम करने वाली संस्थाओं ने इस बिल के पारित होने पर इसका कड़ा विरोध किया है । 