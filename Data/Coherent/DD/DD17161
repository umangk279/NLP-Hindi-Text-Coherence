विदेश मंत्री सुषमा स्वराज ने भी ट्वीट कर फादर टॉम को छुड़ाए जाने की पुष्टि की है   आतंकी संगठन इस्लामिक स्टेट द्वारा 18 महीने से बंधक बनाए गए पादरी टॉम उजुनालिल को बचा लिया गया है। विदेश मंत्री सुषमा स्वराज ने भी ट्वीट कर फादर टॉम को छुड़ाए जाने की पुष्टि की है। सुषमा स्वराज ने लिखा, 'मुझे यह बताते हुए खुशी है कि फादर टॉम उजुनालिल को छुड़ा लिया गया है। पिछले साल मार्च में यमन में आईएस ने केरल के रहने वाले फादर टॉम उझुन्नैल को अगवा कर लिया था। फादर टॉम की आईएस के चंगुल से रिहाई की खबर पर केरल के मुख्यमंत्री पिनरई विजयन ने पर खुशी व्यक्त की है।  