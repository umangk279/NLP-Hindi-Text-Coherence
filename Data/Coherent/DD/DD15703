टीम इंडिया में डेढ़ साल बाद अपनी जगह बनाने वाले जयदेव उनादकट ने श्रीलंका के खिलाफ़ टी20 सीरीज़ में अपने नाम की धूम मचा दी। इस गेंदबाज़ ने बेहद किफ़ायती इको रेट से सीरीज़ में 4 विकेट निकाले और आख़िरी मुक़ाबले में मैन ऑफ द मैच भी बने।पूरी सीरीज़ में ज़ोरदार प्रदर्शन के बलबूते वो मैन ऑफ द सीरीज़ भी रहे।  श्रीलंका के ख़िलाफ़ टी20 सीरीज़ में सौराष्ट्र के इस गेंदबाज़ का बोलबाला इस कदर रहा कि वो आख़िरी मुकाबले में मैन ऑफ द मैच तो रहे ही साथ ही साथ मैन ऑफ द सीरीज़ का ख़िताब भी अपने नाम करने में कामयाब रहे।उनादकट का ख़ौफ लंका के बल्लेबाज़ों पर किस कदर रहा इसका अंदाज़ा इस बात से लगाया जा सकता है कि सौराष्ट्र के इस गेंदबाज़ ने पूरी सीरीज़ में 4.88 की इकोनोमी रेट से 4 विकेट हासिल किए।वानखड़े में खेले गए आख़िरी मुक़ाबले में श्रीलंका की कमर तोड़ने का पहला वार जयदेव ने ही किया।इस गेंदबाज़ ने निरोशान डिकवेला का विकेट चटका श्रीलंका पर संकट की शुरूआत कर दी।उनादकट ने अपना दूसरा शिकार उपुल थरंगा को बनाया जो आख़िरकार अंत में भारत की पांच विकेट स जीत के रूप में सामने आया।उनादकट का मुंबई में बॉलिंग फिगर 3.75 की इकोनोमी रेट से 4 ओवर में 2 विकेट और 15 रन का रहा।वैसे ऐसा कम ही देखा गया है कि टी20 में कोई गेंदबाज़ मैन ऑफ द मैच और मैन ऑफ द सीरीज़ का ख़िताब ले उड़े लेकिन जयदेव ने ऐसा कर दिखाया।करीब डेढ़ साल के बाद ब्लू जर्सी में दिख रहे उनादकट को भरोसा है कि उनका ये प्रदर्शन आगे आने वाले समय में उनको नई ऊचाईयों को छूने का मौका देगा। हालांकि जयदेव आगामी दक्षिण अफ्रीका दौरे के लिए न तो टेस्ट और न ही वनडे में टीम इंडिया का हिस्सा है, लेकिन उन्हे टीम मैनेजमेंट पर पूरा भरोसा है।उनादकट ने अब तक 1 टेस्ट,7 वनडे और 4 टी20 खेले है,लेकिन इस सब में एक बात कॉमन जो रही है वो ये है कि उन्हे ये सारे मौके तब मिले जब मुख्य गेंदबाज़ आराम पर रहे।लेकिन सौराष्ट्र के इस गेंदबाज़ ने कभी हार नहीं मानी,आईपीएल में राइज़िंग पुणे सुपरजायंट्स की ओर से खेलते हुए उनादकट ने अपना कद इस कदर बढ़ाया की टीम के कैंपेन को उपविजेता होने का हक़ दिलाया।हालांकि भारतीय क्रिकेट में ऐसे कई नाम है जो मिले मौकों को गंवाकर अपनी क्रिकेटिंग करियर गंवा बैठे है लेकिन उनादकट का लक्ष्य और इरादा दोनो साफ़ है,हर हाल में में श्रेष्ठ प्रदर्शन से टीम में जगह बनाना है। 