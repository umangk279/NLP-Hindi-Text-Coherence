सुप्रीम कोर्ट ने अपने एक ऐतिहासिक फैसले में कहा सेना को महिला अधिकारियों को भी देना होगा स्थाई कमीशन। सरकार को फैसले को लागू करने के लिए तीन महीने का दिया समय।   सुप्रीम कोर्ट ने अपने एक अहम फैसले में कहा कि अब सेना को महिला अधिकारियों को भी स्थाई कमीशन देना होगा। सेना में स्थाई कमीशन की मांग कर रहीं महिला अधिकारियों के मसले पर सुप्रीम कोर्ट का यह फैसला आया है। मार्च 2010 को हाई कोर्ट ने शार्ट सर्विस कमीशन के तहत सेना में आने वाली महिलाओं को सेवा में 14 साल पूरे करने पर पुरुषों की तरह स्थायी कमीशन देने का आदेश दिया था। इस आदेश के खिलाफ रक्षा मंत्रालय ने सुप्रीम कोर्ट में अपील दायर की थी। हाई कोर्ट के आदेश पर कोई रोक नहीं होने के बाद भी सेना ने फैसले को लागू नहीं किया। फरवरी 2019 में 10 विभागों में महिला अधिकारियों को स्थायी कमीशन देने की सेना ने नीति तो बनाई लेकिन इसका लाभ मार्च 2019 के बाद से सेवा में आने वाली महिला अधिकारियों को ही देने की बात कही गई थी। 