महिला क्रिकेट विश्व कप में हरमनप्रीत कौर के शानदार 171 रन की बदौलत भारत ने ऑस्ट्रेलिया को 36 रन से हराकर फाइनल में जगह बना ली। रविवार को खिताब के लिए इंग्लैंड के साथ होगा मुकाबला।   आईसीसी महिला क्रिकेट विश्व कप में डर्बी में खेले गए दूसरे सेमीफ़ाइनल में भारत ने ऑस्ट्रेलिया को 36 रन से  हरा दिया है। जीत के लिए मिले 282 रन के लक्ष्य का पीछा करते हुए ऑस्ट्रेलिया की पूरी टीम 245 रन पर ऑल आउट हो गई। ऑस्ट्रेलिया की तरफ से ब्लेकवेल ने सर्वाधिक 90 रन बनाए। अब फाइनल मे भारत का मुकाबला रविवार को इंग्लैंड के साथ होगा इससे पहले भारत ने टॉस जीतकर पहले बल्लेबाज़ी का फैसला करते हुए निर्धारित 42 ओवर में 4 विकेट पर 281 रन का स्कोर खड़ा किया।बारिश के कारण मैच देरी से शुरू हुआ,भारत की ओर से हरमनप्रीत कौर ने अपने वनडे करियर की सर्वश्रेष्ठ पारी खेलते हुए 171 रन बनाए। इस पारी में उन्होंने 7 छक्के और 20 चौके जमाए। वह अंत तक आउट नहीं हुई। हरमनप्रीत के अलावा कप्तान मिताली राज ने 36 रन की पारी खेली।  