ब्रिटिश प्रधानमंत्री थेरेसा मे ने महारानी एलिबाजेथ को सौंपा इस्तीफा, नयी सरकार को समर्थन का दिया भरोसा.    ब्रिटेन की प्रधानमंत्री थेरेसा मे ने महारानी एलिजाबेथ द्वितीय को अपना इस्तीफा सौंप दिया है. ब्रेक्जिट के समर्थक बोरिस जॉनसन अब ब्रिटेन के नए प्रधानमंत्री होंगे. थेरेसा मे यूरोपियन यूनियन से बाहर निकलने की नीति में नाकाम रहीं, जिसके बाद उन्होंने इस्तीफा दिया. ब्रिटेन के पूर्व विदेश मंत्री रहे बोरिस जॉनसन ने प्रधानमंत्री पद की रेस में वर्तमान विदेश मंत्री जेरेमी हंट को काफी पीछे छोड़ दिया था. जॉनसन को ब्रिटेन की सत्तारुढ़ कंजरवेटिव पार्टी में नेता पद के लिए हुए चुनाव में 87.4% वोट मिले. टेरेसा मे ने पिछले महीने 7 जून को कंजरवेटिव पार्टी के नेता के तौर पर इस्तीफा दे दिया था जिससे उनके बाद इस शीर्ष पद को संभालने की दौड़ आधिकारिक तौर पर शुरू हो गई. इसके बाद जॉनसन मंगलवार को अगले प्रधानमंत्री के रूप में चुन लिए गए. टेरेसा मे को बतौर प्रधानमंत्री ब्रेग्जिट को उसके मुकाम तक पहुंचाने में नाकाम रहने के बाद पद छोड़ना पड़ा था. प्रधानमंत्री पद संभालने के बाद बोरिस जॉनसन के सामने सबसे बड़ी चुनौती ब्रेग्जिट (Brexit) विवाद को खत्म करने की होगी. पिछले महीने बोरिस जॉनसन ने कहा था कि 31 अक्टूबर तक हम अपने प्लान को हर हाल में अमलीजामा पहनाएंगे. 