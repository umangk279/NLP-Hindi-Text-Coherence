प्रधानमंत्री नरेंद्र मोदी ने लंदन के वेस्टमिंस्टटर हाल में भारत की बात सबके साथ कार्यक्रम के ज़रिए भारतीय समुदाय के सामने अपने विचार रखे। पीएम ने कहा, लोकतंत्र में जनता का दर्जा भगवान के बराबर होता है। जनता चाहे तो एक चाय वाला भी उनका प्रतिनिधि बनकर रॉयल पैलेस में हाथ मिला सकता है। उन्होंने कहा किसी भी बेटी के साथ अत्याचार बर्दाश्त नहीं, लेकिन साथ ही इस मामले पर सियासत नहीं होनी चाहिए।  ब्रिटेन दौरे पर गए प्रधानमंत्री नरेंद्र मोदी 'भारत की बात, सबके साथ' कार्यक्रम में शरीक हुए। पीएम मोदी भारतीय समुदाय के लोगों को संबोधित किया। यह कार्यक्रम लंदन के ऐतिहासिक वेस्टमिंस्टर सेंट्रल हॉल में आयोजित किया गया। इस कार्यक्रम में दुनियाभर के लोगों के सवाल लिए गए। पीएम ने हर सवाल का बड़ी बेबाकी से जवाब दिया। इस दौरान कई ऐसे मौके आये जब पीएम की बातों को सुनकर पूरा हॉल तालियों की गड़गड़ाहट से गूंच उठा। कार्यक्रम के दौरान पीएम मोदी के कई ऐसे पहलू भी सामने आये जिससे पहले लोग अंजान थे।  भारत के लोकतंत्र की ताकत का नजारा दिखा लंदन के सेंट्रल ह़ॉल में जब 125 करोड़ देशवासियों का प्रतिनिधित्व करने वाले प्रधानसेवक को सुनने के लिए भारी संख्या में लोग पहुंचे। सवा सौ करोड़ लोगों के सेवक के लिए पूरा सेंट्रल हॉल 'भारत माता की जय' के नारे से गूंज उठा। 'भारत की बात, सबके साथ' कार्यक्रम के दौरान पीएम मोदी ने कई ऐसी बातें कही जो लोगों के दिलों को छू गई। बदलते भारत की तस्वीर, 125 करोड़ भारतीयों की ताकत के जरिये न्यू इंडिया का सपना। लंदन के ऐतिहासिक टाउन हॉल से प्रधानमंत्री मोदी का साफ संदेश दिया कि भारत बदलेगा। एक ऐसा भारत बनेगा जहां हर भारतीय के सपने सच होंगे।  ब्रिटेन की यारा पर प्रधानमंत्री नरेंद्र मोदी  कल भारत की बात सबके साथ कार्यक्रम में शिरकत करने सेंट्रल हॉल, वेस्टमिंस्टर पहुंचे। इस ऐतिहासिक सेंट्रल हॉल में सबसे पहले साल 1946 में संयुक्त राष्ट्र की पहली बैठक आयोजित हुई थी। इस हॉल कई ऐतिहासिक शख्सियतों महात्मा गांधी, मार्टिन लूथर किंग की मेजबानी की है। कार्यक्रम में प्रधानमंत्री ने भारतवासियों के कई सवालों के जवाब दिए। प्रधानमंत्री ने सर्जिकल स्ट्राइक के सवाल पर कहा कि भारत परंपराओं से एक शांतिप्रिय देश रहा है। आधुनिक युग में भी भारत किसी के एक इंच ज़मीन हथियाने के लिए काम नहीं करता। उन्होंने कहा कि भारत अपनी सीमाओं की रक्षा करने में कमज़ोर नहीं है। देश में पिछले दिनों हुई बलात्कार की घटनाओं पर पीएम मोदी ने कहा कि इस  प्रकार की घटनाएं समाज के लिए एक कुरीति हैं। उन्होंने कहा कि उनकी सरकार बेटियों के साथ अत्याचार बर्दाश्त नहीं करेगी। एक और सवाल के जवाब में प्रधानमंत्री मोदी ने  कहा कि उनकी ना कोई जाति है और न कोई वंश है। उनके पास बस कठोर परिश्रम ही पूंजी है। पीएम मोदी ने कहा कि देश नया भारत बनाने के लिए एक टीम की तरह लगातार काम कर रहा है। एक सवाल के जवाब में उन्होने कहा कि लोकतंत्र और जनता की ताक़त की बदौलत ही वे आज लंदन के रॉयल पैलेस में मुलाक़ात कर रहे हैं।  