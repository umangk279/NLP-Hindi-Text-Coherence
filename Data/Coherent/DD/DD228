आतंकवाद के खिलाफ एनआईए की बड़ी सफलता मिली है। मुर्शिदाबाद और एर्नाकुलम में करीब दर्जन भर जगहों पर एनआईए ने छापे मारे। एजेंसी ने अलकायदा के तीन आतंकियों को केरल और 6 को प. बंगाल से गिरफ्तार किया।  एनआईए ने आज तड़के केरल और पश्चिम बंगाल में  अलकायदा के आतंकियों की धरपकड़ के लिए छापे मारे है। दोनों राज्यों से एनआईए ने अलकायदा से जुड़े 9 आतंकियों को गिरफ्तार किया है। गिरफ्तार किए आतंकियों के यहां से  एनआईए को हथियार गोला बारूद और बड़े पैमाने पर अलकायदा से जुड़ा साहित्य बरामद हुआ है। अलकायदा के इशारे पर ये आतंकी देश के अंदर संगीन वारदातों और निर्दोष लोगों को मारने की प्लांनिग बना रहे है। इसमें गिरफ्तार किये गए कई सदस्य हथियारों के साथ दिल्ली आने की प्लानिंग कर रहे थे। गिरफ्तार किए लोगों में 3 केरल और 6 पश्चिम बंगाल से है।  