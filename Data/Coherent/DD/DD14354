भाजपा अध्यक्ष अमित शाह ने उत्तर प्रदेश के गाज़ियाबाद में भाजपा के महिला राष्ट्रीय प्रशिक्षण शिविर को किया संबोधित, कहा पार्टी देश को वैश्विक शक्ति बनाने को प्रतिबद्ध। साथ ही कहा चुनावी सफलता पार्टी का लक्ष्य नहीं बल्कि गरीब और देश के अंतिम छोर पर खड़े आम आदमी का विकास है।   भारतीय जनता पार्टी अध्यक्ष अमित शाह ने कहा कि पार्टी को अगले 50 साल तक पंचायत से संसद तक के सभी चुनाव जीतने का लक्ष्य रखना चाहिए। अमित शाह ने कहा कि भाजपा दुनिया के सामने शानदार भारत प्रस्तुत करने की दिशा में काम कर रही है। भाजपा अध्यक्ष गाजियाबाद में भाजपा महिला मोर्चा की राष्ट्रीय कार्यकारिणी की बैठक के समापन सत्र को संबोधित कर रहे थे। अमित शाह ने महिला कार्यकर्ताओं को संबोधित  करते हुए कहा कि चुनावी सफलता पार्टी का लक्ष्य नहीं है बल्कि गरीब और देश के अंतिम छोर पर खड़े आम आदमी का विकास है।  लोकसभा चुनाव से पहले भारतीय जनता पार्टी ने अपनी जमीन को मजबूत करने का काम शुरू कर दिया है। रविवार को गाजियाबाद में मेरठ रोड स्थित आरकेजीआईटी कॉलेज में महिला मोर्चा का तीन दिवसीय राष्ट्रीय प्रशिक्षण कार्यक्रम समाप्त हो गया। इस कार्यक्रम में भाजपा के कई दिग्गज शामिल हुए, जबकि समापन समारोह में बोलते हुए पार्टी अध्यक्ष अमित शाह ने महिला कार्यकर्ताओं को संबोधित  करते हुए कहा कि चुनावी सफलता पार्टी का लक्ष्य नहीं है बल्कि गरीब और देश के अंतिम छोर पर खड़े आम आदमी का विकास है। महिला मोर्चा राष्ट्रीय प्रशिक्षण शिविर को संबोधित करते हुए कहा कि पंचायत से संसद तक 50 साल के लक्ष्य को हासिल करने के लिए पार्टी कार्यकर्ताओं को काम करना है और महिला मोर्चा को ये संदेश लेकर जनता के बीच जाना है। पार्टी अध्यक्ष ने आगामी चुनावों को देखते हुए हर बूथ पर महिला कार्यकरता और वक्ताओं की मौजूदगी सुनिश्चित करने के भी निर्देश दिए। 