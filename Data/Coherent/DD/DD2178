गृह मंत्रालय ने अहमदाबाद, सूरत, हैदराबाद और चेन्‍नई के लिए अपर सचिव स्‍तर के अधिकारी के नेतृत्‍व में केंद्र के विभिन्‍न मंत्रालयों की चार अतिरिक्‍त टीम बनाई है। मंत्रालय ने इससे पहले, मौके पर जाकर स्थिति का आकलन करने, समस्‍याओं के समाधान के लिए राज्‍य प्राधिकरणों को आवश्‍यक निर्देश देने और आम जनता के व्‍यापक हित में केंद्र सरकार को रिपोर्ट देने के लिए विभिन्‍न मंत्रालयों की छह टीम बनाई थी।  ये टीम दिशा निर्देशों के अनुसार लॉकडाउन उपायों को लागू करने और अनुपालन, आवश्‍यक वस्‍तुओं की आपूर्ति, सामाजिक दूरी बनाये रखने, स्‍वास्‍थ्‍य संबंधी बुनियादी ढांचा तैयार करने, स्‍वास्‍थ्‍यकर्मियों की सुरक्षा और मजदूरों तथा गरीब लोगों के लिए राहत शिविरों की स्थिति सहित विभिन्‍न मुद्दों पर ध्‍यान दे रही हैं। मुंबई में, केंद्रीय टीम ने ऐसे रोगियों के लिए भी चिकित्‍सा सुविधाओं के प्रावधान पर चर्चा की है जो कोविड-19 से संक्रमित नहीं हैं। केंद्रीय टीम ने  मध्‍यप्रदेश के इंदौर में भेजी गई केंद्रीय टीम ने बताया है कि शहर में  केंद्रीय टीम ने इंदौर में दिव्‍यांगजन-केंद्रों, क्‍वारंटीन केंद्रों और उचित दर की दुकानों का निरीक्षण किया तथा अन्‍य जगहों पर काम करने वाले मजदूरों और सभी संबंधित पक्षों के साथ बातचीत की। सरकार ने ऐसी सुविधा उपलब्‍ध कराई है जहां किसान मंडियों में गये बिना ही अपनी उपज न्‍यूनतम समर्थन मूल्‍य पर बेच रहे हैं इसलिये मंडियों में भीड़ नहीं है।  नीति आयोग में स्‍वास्‍थ्‍य संबंधी मामलों के सदस्‍य ने बताया कि लॉकडाउन लागू करने का फैसला सही समय पर किया गया और वायरस को फैलने से रोकने के लिए यह प्रभावी उपाय है। विश्‍लेषण से पता चला है कि भारत में कोविड-19 मरीजों की संख्‍या दोगुनी होने की दर को धीमी करने तथा लोगों की जान बचाने में लॉकडाउन प्रभावी रहा है। 