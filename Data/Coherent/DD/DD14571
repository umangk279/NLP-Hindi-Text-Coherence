भारतीय जनता पार्टी के स्थापना दिवस के मौके पर आज प्रधानमंत्री नरेंद्र मोदी वीडियो काँफ्रेंसिंग के ज़रिए पार्टी के हज़ारों कार्यकर्ताओं से करेंगे संवाद। भाजपा अध्यक्ष अमित शाह भी इस मौके पर मुंबई में एक विशाल जनसभा को करेंगे संबोधित।  भारतीय जनता पार्टी का आज 38वां स्थापना दिवस है। इस अवसर पर राजधानी दिल्ली में प्रधानमंत्री नरेंद्र मोदी, 'नरेन्द्र मोदी एप' के माध्यम से वीडियों कॉन्फ्रेंसिंग के जरिए देश भर में पार्टी के हज़ारों कार्यकर्ताओं से संवाद करेंगे। कार्यकर्ताओं के साथ इस वार्ता के दौरान प्रधानमंत्री उनके विचार भी सुनेंगे और केन्द्र सरकार की लोक कल्याणकारी योजनाओं को भी उनके साथ साझा करेंगे। भाजपा अध्यक्ष अमित शाह भी इस मौके पर मुंबई में आज एक विशाल जनसभा को संबोधित करेंगे। पिछले 38 सालों के कार्यकाल में भाजपा ने कई उतार चढ़ाव देखे लेकिन कार्यकर्ताओं के अथक प्रयास से 2014 में नरेन्द्र मोदी के नेतृत्व में पहली बार पूर्ण बहुमत की सरकार बनी और उसके बाद से भाजपा का जीत का सफर लगातार जारी है। पेश है पार्टी के स्थापना दिवस पर हमारे संवाददाता बिक्रमजीत सिंह की ये खास रिपोर्ट। 