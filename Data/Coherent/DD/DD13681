अफगानिस्तान के पूर्वी शहर नंगरहार में शनिवार को तालिबान और अफगान सशस्त्र बलों की एक सभा में बम विस्फोट होने से कम से कम 26 लोगों की मौत हो गई.  देश के अन्य स्थानों में शनिवार को सैनिक और आंतकवादी अभूतपूर्व संघर्ष विराम की खुशियां मना रहे थे कि यह हमला हुआ. यह आत्मघाती विस्फोट तालिबान और अफगान सेना के बीच संघर्ष विराम के दौरान हुआ. ईद के चलते इस बार अफगानिस्तान सरकान ने सेना और तालिबानियों के बीच संघर्ष विराम का आदेश दिया था. संघर्ष विराम के तहत तालिबानियों ने भी ईद के दौरान तीन दिन के युद्धविराम की घोषणा की थी. 