अगस्त 2014 में महाराष्ट्र के अहमदनगर में हुए बलात्कार और हत्या के मामले में शुक्रवार को बड़ा फैसला आया है। हत्या के तीन दोषियों को फांसी की सजा सुनाई गई है, तो तीन को आजीवन कारावास की सजा सुनाई गई है। पीड़िता के परिवार ने सजा पर राहत की बात कही है।   तीन साल पहले बलात्कार और नृशंस हत्या के एक मामले में आखिरकार दोषियों को कड़ी सजा मिल ही गई। महाराष्ट्र के लोनीमवाला में हुई इस घटना के मामले में अहमदनगर की अदालत ने तीन मुख्य अभियुक्तों संतोष लोनकर, मंगेश लोनकर और दत्ता शिंदे को फांसी की सजा सुनाई। अभियोजन पक्ष ने मामले में जो भी साक्ष्य रखे उस पर अदालत ने संतोष ज़ाहिर किया और दोषियों के तीन सहयोगियों को साक्ष्यों के साथ छेड़छाड़ करने के आरोप में आजीवन कारावास की सजा सुनाई। 