ऑस्ट्रेलिया में ज़बरदस्त धूल भरे तूफान के महज़ 24 घंटों बाद दिखा मौसम का एक औऱ विकराल रूप। दक्षिण पूर्वी इलाकों में गोल्फ की गेंद ज़ितने आकार के पड़े ओले। मौसम विभाग ने सिडनी, वोलोनगोंग और न्यूकासल में तेज़ हवाओं, ओलावृष्टि और भारी बारिश की जताई आशंका।  ऑस्ट्रेलिया में एक के बाद एक प्राकृतिक आपदाएं लोगों पर कहर बरपा रही हैं। पहले जंगलों की आग, फिर बाढ़ और अब ज़बरदस्त बारिश और ओलों ने यहां के लोगों के लिए मुश्किलें बड़ा दी हैं। देश के दक्षिण-पूर्वी हिस्से में कल गोल्फ बॉल के आकार ओले पड़े। ऑस्ट्रेलिया की राजधानी कैनबरा में ज़बरदस्त ओला वृष्टि हुई, जिससे पूरा इलाका ओले की सफेद गेंदों और उसकी वजह से पेड़ों के टूटे पत्तों से भर गया। मौसम विभाग ने कहा है कि अब पूर्वी तटीय शहरों सिडनी, ओलों-गॉन्ग और न्यू-कैसल मेंविनाशकारी तूफान, ओलावृष्टि और भारी बारिश की चेतावनी दी है। कल ओला वृष्टि से 24 घंटे पहले ही रविवार दोपहर को धूल भरा तूफान भी आया जिसने इन शहर को पूरी तरह घेर लिया । यहां तक कि सूरज की किरणों को भी ढक लिया।  