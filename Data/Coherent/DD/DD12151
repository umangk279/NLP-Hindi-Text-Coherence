बनारस के दीनदयाल हस्तकला संकुल में शनिवार को बदलता बनारस नाम से किसान कल्याण कार्यशाला का आयोजन किया गया. केंद्रीय कृषि मंत्री राधामोहन सिंह इस कार्यक्रम में मुख्य अतिथि के तौर पर शामिल हुए. इस कार्यशाला का आयोजन कृषि विभाग, उत्तर प्रदेश और भारतीय सब्जी बीज अनुसंधान केंद्र, वाराणसी संयुक्त रूप से कर रहे हैं.  इस कार्यशाला में कृषि विभाग के केंद्र और राज्य के लगभग सभी संस्थानों के स्टॉल लगाए गए हैं. कार्यक्रम को संबोधित करते हुए राधा मोहन सिंह ने कहा कि यूरिया की कालाबाज़ारी रोकने के लिए सरकार बाज़ार में नीम कोटेड यूरिया का विकल्प लेकर आई. उन्होंने कहा कि सरकार ने किसानों के हित के लिए कई योजनाओं की शुरुआत की है. 