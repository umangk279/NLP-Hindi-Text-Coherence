भारत के महान फुटबाल खिलाड़ी पी के बनर्जी का निधन हो गया। फुटबाल टीम के कप्तान, कोच और तकनीकी निदेशक रहे थे बैनर्जी। उनके निधन पर बॉलीवुड से लेकर खेल जगत ने श्रृद्धांजलि अर्पित की।  महान भारतीय फुटबॉलर पी के बनर्जी का लंबी बीमारी के बाद निधन हो गया। वे 83 वर्ष के थे। वे निमोनिया के कारण सांस की बीमारी से जूझ रहे थे। पी के बनर्जी  भारतीय फुटबॉल के स्वर्णिम दौर के साक्षी थे। वे 1962 की एशियाई खेलों की स्वर्ण पदक विजेता टीम का अहम हिस्सा थे। उन्होंने राष्ट्रीय टीम के लिए 84 मैच में 65 अंतरराष्ट्रीय गोल दागे थे।   