नॉर्थ ब्लॉक स्थित वित्त मंत्रालय में हलवा सेरेमनी का आयोजन किया गया। इस समारोह में वित्त मंत्री निर्मला सीतारमण, वित्त राज्य मंत्री अनुराग ठाकुर समेत वित्त मंत्रालय के कई अधिकारी मौजूद रहे।    हलवा तैयार होने के बाद वित्त मंत्री निर्मला सीतारमण ने समारोह में मौजूद लोगों का हलवा का वितरण किया। बजट की छपाई शुरू होने से पहले हर साल इस हलवा सेरेमनी का आयोजन किया जाता है। इसके साथ ही बजट की छपाई का कार्य औपचारिक रूप से शुरू हो जाता है। इस बार वित्त वर्ष 2020-21 का आम बजट 1 फरवरी 2020 को पेश किया जाएगा।  