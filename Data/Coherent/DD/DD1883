अमेरिका में कोरोना वायरस की महामारी ने मौत का तांडव मचाया हुआ है।  अबतक यहां 75 हजार से अधिक लोगों की जान चली गई है, जबकि 12 लाख से अधिक लोग इसकी चपेट में हैं। अमेरिका में कोरोना वायरस का कहर थमने का नाम नहीं ले रहा है और रोजाना नए केस, मौतों की संख्या बढ़ती जा रही है।  जॉन हॉपकिन्स यूनिवर्सिटी के अनुसार मृतकों की संख्या 75, 670 पहुंच गयी है। अमेरिका में अब कोरोना वायरस के कुल केस की संख्या 12 लाख 56 हजार से अधिक हो गई है। इस बीच महामारी के परिणामस्वरूप देश में बेरोजगारी दर में लगातार भारी वृद्धि होती नज़र आ रही है। देश के श्रम ब्यूरो के मुताबिक पिछले सप्ताह अमेरिका में बेरोजगारों की संख्या कुल 3.169 मिलियन थी।    