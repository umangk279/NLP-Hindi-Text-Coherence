ऑटो मोबाइल कम्‍पनी मारूति सुजुकी अब देश में कम लागत के वेंटिलेटर बनाने और कोविड-19 के खिलाफ लड़ाई में सरकार की मदद करने की तैयारी कर रही है। कम्‍पनी ने उत्‍तर प्रदेश के गौतमबुद्ध नगर में एक स्‍टार्टअप को वेंटिलेटर निर्माण में सहायता देनी शुरू की है।  कार उत्‍पादन के मामले में देश में घर-घर में जाना पहचाना नाम बन चुकी मारूति सु‍जूकी अब अपनी क्षमता और विशेषज्ञता का इस्‍तेमाल बड़े पैमाने पर कम कीमत के वेंटीलेटर बनाने में कर रही है, जो कोरोना वायरस से संक्रमित लोगों की जान बचाने में काम आएंगे। मारूति सुजूकी इं‍ड्र‍स्‍टी लिमिटेड के अध्‍यक्ष आर.सी. भार्गव ने आकाशवाणी समाचार के साथ खास बातचीत में कहा कि सरकार ने उनसे मार्च के अंत में संपर्क किया और महज 20 दिनों के भीतर ही उत्‍पादन काफी तेजी से बढ़ गया है।  ये कम कीमत के वेंटीलेटर एग्‍वा हैल्‍थ केयर ने डिजाइन किए हैं और मारूति सुजूकी इसके उत्‍पादन से जुड़े कच्‍चे माल की आपूर्ति करने वाली फर्मों को साथ लाने और गुणवत्‍ता निर्धारण के जरिये इस उत्‍पादन को बढ़ाने का काम कर रही है। मारूति सुजूकी के अध्‍यक्ष आर.सी भार्गव ने उत्‍पादन और उससे जुड़े दूसरे मामलों में केन्‍द्र और राज्‍य सरकार के सहयोग की जम कर तारीफ की।  इस समय गौतम बुद्ध नगर के उत्‍पादन केन्‍द्रों में कुल उत्‍पादन लगभग 1200 युनिट तक और कंपनी को उम्‍मीद है कि वो सरकार द्वारा दिये गये  10 हजार वेंटीलेटरों के आर्डर को एक महीने के भीतर पूरा कर लेगी। 