फ्रांस के राष्ट्रपति इमैनुएल मैक्रों ने संयुक्त राष्ट्र महासभा को संबोधित करते हुए कहा कि ईरान के खिलाफ अमेरिका की दवाब की राजनीति नाकाम हो गई है। मैक्रों ने कहा कि ईरान की परमाणु गतिविधियों को रोकने में अपनी किसी भी कोशिश में अमेरिका सफल नहीं हो पाया है।   फ्रांस के राष्ट्रपति इमैनुएल मैक्रों ने कहा है कि ईरान के खिलाफ अमेरिका की दवाब की राजनीति नाकाम हो गई है। संयुक्त राष्ट्र महासभा को संबोधित करते हुए मैक्रों ने तेहरान के खिलाफ संयुक्त राष्ट्र के प्रतिबंधों के बावत अमेरिका के प्रयासों को भी ये कहते हुए खारिज कर दिया कि अमेरिका पहले ही 2015 में परमाणु संधि से बाहर आ चुका है। मैक्रों ने कहा कि ईरान की परमाणु गतिविधियों को रोकने में अपनी किसी भी कोशिश में अमेरिका सफल नहीं हो पाया है। इसलिए फ्रांस ने जर्मनी और ब्रिटेन के साथ मिलकर 2015 विएना संधि के पूर्ण क्रियान्वन की मांग की है और कहा है कि ईरान द्वारा संधि के उल्लंघन को किसी भी तरह से बर्दाश्त नहीं किया जाएगा। अमेरिका ने सोमवार को ईरान के रक्षा मंत्रालय और परमाणु हथियारों और गतिविधियों मे शामिल अन्य लोगों के खिलाफ नए प्रतिबंध लगाए हैं। मैक्रों ने कहा कि पहले खुद समझौते से बाहर आने और फिर ईरान पर नए प्रतिबंध लगाने की अमेरिका की नीति का वे समर्थन नहीं करते हैं। 