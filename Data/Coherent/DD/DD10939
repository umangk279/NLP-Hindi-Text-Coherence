एशिया कप में अजेय रहने वाली भारतीय टीम का फ़ाइनल में सामना शुक्रवार को बांग्लादेश से होगा। भारत ग्रुप दौर में शीर्ष पर रहा था जबकि सुपर फोर में टीम ने पाकिस्तान,बांग्लादेश को हराया जबकि अफगानिस्तान के साथ टीम का मुक़ाबला टाई रहा,वहीं बांग्लादेश की बात करे तो टीम ने सुपर फोर में पाकिस्तान को हराकर फ़ाइनल में जगह बनाई है।  सुपर फोर में भारत के हाथों पिटने वाली बांग्लादेश अब ख़िताबी चुनौती के रूप में सामने है। हॉंगकाॉंग और अफगानिस्तान के ख़िलाफ़ मुक़ाबले को छोड़ दिया जाए तो टीम इंडिया एशिया कप में शहंशाह की तरह नज़र आई है।पिछले मुक़ाबले में टीम का ज़रूरत से ज्यादा बदलाव करना भारी पड़ा या यूं कहे कि अफगानिस्तान को हल्के में लेना। लेकिन बांग्लादेश के ख़िलाफ़ टीम पूरी ताक़त के साथ उतरेगी इसमें कोई शक नहीं। ओपनिंग ऑर्डर में कप्तान और उपकप्तान दोनो ज़बरदस्त फॉर्म में है जबकि मध्यक्रम में अंबाती रायडू,दिनेश कार्तिक,और महेंद्र सिंह धोनी के रूप में एक मज़बूत कड़ी है, इनके अलावा केदार जाधव और रविंद्र जडेजा का आलराउंडरी अवतार इस टीम की ताक़त में चार चांद लगाता है। गेंदबाज़ी में भुवी और बुमराह की स्विंग और रफ्त़ार है तो युजवेंद्र चहल और कुलदीप यादव के तौर पर फिरकी का फंदा। बांग्लादेश की बात करें तो ये टीम उलटफेर करने में माहिर है।टीम का टूर्नामेंट में प्रदर्शन कोई बहुत अच्छा नहीं रहा है लेकिन अपने दिन पर ये टीम हर बड़ी टीम को चौकाने का माद्दा रखती है। टीम के मुश्फिकुर रहीम जैसा मंझा हुआ बल्लेबाज़ है जो टूर्नामेंट के दौरान पूरी रंगत में दिख रहे है,इनके अलावा गेंदबाज़ी में मुस्तफिज़ुर रहमान की पेस से भारतीय बल्लेबाज़ों को सावधान रहने की ज़रूरत रहेगी,वैसे एक बात जो दोनो टीमों गौर करने लायक रहेगी वो रहेगी प्रदर्शन में निरंतरता की क्योकि ये एक ऐसी कड़ी जिस पर दोनो टीमें अक्सर फिसलती रही है। एशिया कप में रिकॉर्ड भारत का भारी है और भारत ने बांग्लादेश के ख़िलाफ़ खेले गए 11 मैचों में भारत ने 10 में जीत दर्ज की है जबकि केवल 1 मुक़ाबला बांग्लादेश के नाम रहा है। ऐसे में रिकॉर्ड से लेकर मौजूदा टीम के फॉर्म तक टीम इंडिया का ही पलड़ा भारी है। 