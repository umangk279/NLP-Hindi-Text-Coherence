पहले एकदिवसीय मैच में ऑस्ट्रेलिया ने भारत को 10 विकेट से हराकर तीन मैचों की सीरीज में 1-0 की बढ़त हासिल की. ऑस्ट्रेलिया की तरफ से कप्तान फिंच और वार्नर ने बनाए नाबाद शतक.  वानखेड़े स्टेडियम पर भारत और ऑस्ट्रेलिया के बीच खेले गए पहले एकदिवसीय मुकाबले में ऑस्ट्रेलिया ने भारत को 10 विकेट से हरा दिया है। भारत द्वारा 256 रनों के लक्ष्य का पिछा करते हुए कंगारु टीम ने 12 ओवर शेष रहते टारगेट को हसिल कर लिया। ऑस्ट्रेलिया की सलामी जोडी आरोन फिंच और डेविड वार्नर ने शतकीय पारिया खेल टीम की जात को आसान कर दिया। फिंच 110  रन बनाकर नाबाद रहे जबकि वार्नर ने नाबाद 128 रनों की पारी खेली। इससे पहले टॉस हार कर पहले बल्लेबाजी करने उतरी भारतीय टीम की शुरुआत अच्छी नहीं रही। घरेलु मैदान पर खेल रहे सलामी बल्लेबाज़ रोहित शर्मा कुछ खास नहीं कर सके और 10 रन बनाकर आउट हुए वहीं शिखर धवन 74 रनों की पारी खेल कर प्वेलियन लौटे। तीसरे नंबर पर आए के. एल राहुल 47 रन बना कर आउट हुए। कप्तान विराट कोहली 16 रन बनाकर आउट हुए। रविन्द्र जडेजा ने 25 और ऋषभ पंत ने 28 रन की पारी खेली। भारत की पूरी टीम 49.1 ओवर में 255 रन बनाकर आउट हो गई। ऑस्ट्रेलिया की ओर से स्टार्क ने 3 जबकि कमिंस ने 2 विकेट लिए। सीरीज़ का अगला मैच 17 जनवरी को राजकोट में खेला जाएगा।  