वरिष्ठ भाजपा नेता अरुण जेटली ने लोकसभा चुनाव 2019 को लेकर पार्टी की कैंपेन थीम और नारा किया लांच।  'फिर एक बार मोदी सरकार' का दिया नारा। जेटली ने कहा, पार्टी का अभियान प्रधानमंत्री मोदी की 5 साल की उपलब्धियों पर केंद्रित। भाजपा कल जारी करेगी लोकसभा चुनाव के लिए घोषणापत्र। कांग्रेस ने भी 'अब होगा न्याय' नाम से अपना कैंपेन सांग किया लांच।  लोकसभा चुनाव 2019 के लिए भाजपा ने संकल्प पत्र जारी करने से पहले कैंपेन थीम और नारा जारी कर दिया है। वित्त मंत्री अरुण जेटली ने आम चुनाव के लिए पार्टी का नारा जारी किया। भाजपा का मुख्य नारा 'फिर एक बार मोदी सरकार' होगा।   भाजपा की पहली थीम- काम करने वाली सरकार, दूसरी- एक ईमानदार सरकार और तीसरी- बड़े फैसले लेने वाली सरकार होगी। इस मौके पर अरूण जेटली ने बताया कि पार्टी की प्रचार थीम उन उपलब्धियों को ध्यान में रखकर बनाई गई है जो पिछले पांच साल में सरकार ने हासिल की है। 'अब होगा न्याय'  लोकसभा चुनाव के लिए कांग्रेस का ये नया नारा जारी हुआ। साथ ही कांग्रेस ने आज चुनाव प्रचार का थीम सॉन्ग भी जारी किया। कांग्रेस नेता आन्नद शर्मा और पार्टी के प्रवक्ता रणदीप सुरजेवाला सहित मोती लाल बोरा भी मौजूद थे। 