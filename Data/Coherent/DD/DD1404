दुनिया भर में कोरोनावायरस संक्रमणों की संख्या कई गुना बढ़ रही है। जॉन्स हॉपकिन्स के आंकड़ों के अनुसार, दुनिया भर में कोविड-19 से 74.82 लाख से अधिक लोग संक्रमित हुए हैं और 4.20 लाख से अधिक लोगों को अपनी जान गंवानी पड़ी है।   अकेले अमरीका में 20 लाख 18 हजार से अधिक लोग इस वायरस से संक्रमित हो चुके हैं. यहां 1.13 लाख लोगों की इस माहमारी की चपेट में आने से मौत हो गयी है। अमेरिका के बाद सबसे अधिक प्रभावित ब्राजील 8.02 लाख से अधिक मामलों के साथ दूसरे स्थान पर है, इसके बाद रूस में 5.01 लाख मामलों की पुष्टि की है। ब्रिटेन चौथे स्थान पर है, जिसमें कोरोनवायरस के 2.92 लाख पुष्ट मामले हैं। हालांकि कोरोनावायरस के मामलों की संख्या बढ़ रही है लेकिन कई देशों ने लॉकडाउन प्रतिबंधों को कम करने का फैसला किया है।   