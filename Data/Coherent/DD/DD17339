प्रधानमंत्री नरेंद्र मोदी आज करेंगे राजस्थान का दौरा, उदयपुर में 15 हज़ार करोड़ रुपये की लागत से नेशनल हाईवे की कई परियोजनाओं का करेंगे शुभारंभ और भूमिपूजन।   प्रधानमंत्री नरेन्द्र मोदी आज राजस्थान के दौरे पर जायेंगे, जहाँ वे राष्ट्रीय राजमार्ग की सड़कों का शुभारंभ और शिलान्यास कर राज्य को तोहफा देंगे। पीएम प्रताप गौरव केंद्र भी जाएंगे, जहां प्रदर्शनी के माध्यम से महाराणा प्रताप के जीवन और वीरता के बारे में जानकारी दी जाती है। प्रधानमंत्री मोदी उदयपुर में 15 हज़ार करोड़ रुपये की लागत से नेशनल हाईवे की कई परियोजनाओं का शुभारंभ और भूमिपूजन करेंगे।  पीएम मोदी नेशनल हाईवे की 11 परियोजनाओं को राष्ट्र को समर्पित करेंगे,जिसकी कुल लंबाई 873 किलोमीटर होगी। कोटा के चंबल नदी के ऊपर नवनिर्मित 6 लेन ब्रिज का भी शुभारंभ किया जायेगा।  प्रधानमंत्री नरेन्द्र मोदी राष्ट्रीय राजमार्ग के 556 किलोमीटर लंबी 6 परियोजनाओं का भूमि पूजन भी करेंगे। इसके अलावा पीएम मोदी चित्रकूट नगर के खेलगाँव में एक जनसभा को भी संबोधित करेंगे,जिसमें राजस्थान की मुख्यमंत्री वसुंधरा राजे सिंधिया समेत बीजेपी के अनेक नेताओं के भाग लेने की उम्मीद है।प्रधानमंत्री की राजस्थान दौरे को लेकर लोगों में ख़ासा उत्साह है।   