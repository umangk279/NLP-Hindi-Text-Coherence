लोकसभा चुनाव होने में अब कुछ ही वक्त बाकी है, ऐसे में अलग-अलग पार्टियों से नेताओं के दल-बदलने की खबरें काफी चर्चा में है। गुरुवार को ओडिशा के कद्दावर नेता दामोदर राउत ने बीजेडी छोड, बीजेपी का दामन थाम लिया।  ओडिशा के कद्दावर नेता और विधायक दामोदर राउत ने भारतीय जनता पार्टी का दामन थाम लिया है। दामोदर राउत ने कहा कि सालों से पार्टी में रहकर हमने काम किया लेकिन मुख्यमंत्री नवीन पटनायक का काम पिता बीजू पटनायक से बिल्कुल उल्टा है। राउत ने कहा कि नवीन पटनायक ने अब तक उड़िया भाषा नहीं सीखी है, और ना ही वो भ्रष्टाचार पर अंकुश लगा पाए हैं।      