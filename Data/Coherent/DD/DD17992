राज्य मंत्री जितेन्द्र सिंह और केन्द्रीय गृह राज्य मंत्री हंसराज अहीर ने कल मुख्यमंत्री महबूबा मुफ्ती, राज्यपाल एन एन वोहरा, सेना कमांडर, पुलिस और प्रशासन और अर्धसैनिक बलों के वरिष्ठ अधिकारियों के साथ राज्य की सुरक्षा स्थिति की समीक्षा की।   जम्मू-कश्मीर के केरन सेक्टर में पाकिस्तान द्वारा संघर्ष विराम उल्लंघन में सेना के दो जवान शहीद हुए है। अनंतनाग आतंकी हमले के मास्टरमाइंड और लश्कर ए तैयबा के आतंकी अबू इस्माइल को पकड़ने के लिए सुरक्षा बलों ने  तलाशी अभियान चलाया है।  अमरनाथ यात्रियों की बस पर हुए आतंकी हमले के बाद से केन्द्र लगातार वहां के हालात और सुरक्षा व्यवस्था पर नज़र बनाए हुए हैं। श्रीनगर दौरे पर गए प्रधानमंत्री कार्यालय में राज्य मंत्री जितेन्द्र सिंह और केन्द्रीय गृह राज्य मंत्री हंसराज अहीर ने कल मुख्यमंत्री महबूबा मुफ्ती, राज्यपाल एन एन वोहरा, सेना कमांडर, पुलिस और प्रशासन और अर्धसैनिक बलों के वरिष्ठ अधिकारियों के साथ राज्य की सुरक्षा स्थिति की समीक्षा की है। दोनों ही मंत्रियों ने शेर-ए-कश्मीर आयुर्विज्ञान संस्थान अस्पताल का दौरा किया और घायल यात्रियों और चिकित्सकों से मुलाकात  भी की। जम्मू क्षेत्र में मोबाइल इंटरनेट सेवाएं फिर से शुरू हो गई है। हंसराज अहीर ने कहा कि भविष्य में ऐसी घटना न हो इसके लिए सुरक्षा बलों की जरुरतों को पूरा किया जाएगा और सुरक्षा में कहीं खामी होगी तो तो उसे भी दूर किया जाएगा इस बीच सुरक्षा बलों ने हमलों के लिए जिम्मेदार माने जा रहे लश्कर-ए-तैयबा के कमांडर और पाकिस्तानी नागरिक अबू इस्माइल का पता लगाने के लिए बड़े पैमाने पर तलाश अभियान शुरू किया है। जम्मू कश्मीर के दौरे पर गए दोनों मंत्रियों ने मुठभेड़ में शामिल रहे सीआरपीएफ के जवानों से मुलाकात कर उन्हें शाबाशी दी। उधर, पाकिस्तान सीमा पर अपनी हरकतों से बाज नहीं आ रहा है। केरन सेक्टर में नियंत्रण रेखा पर पाक की ओर से संघर्षविराम का उल्लंघन किया गया जिसमें सेना के दो जवान शहीद हो गए है।  इसी  बीच, जम्मू-कश्मीर में दस हजार से अधिक यात्रियों ने अमरनाथ यात्रा के 14 वें दिन कल पवित्र गुफा के दर्शन किए। 29 जून से अमरनाथ यात्रा की शुरूआत हुई थी और कल शाम तक कुल एक लाख 68 हजार यात्री हिम शिवलिंग के दर्शन कर चुके हैं। उधर राज्य की मुख्यमंत्री महबूबा मुफ्ती भी लगातार बैठकों का दौर जारी रखे हुए हैं । मंगलवार को कैबिनेट की बैठक के बाद बुधवार को उन्होंने ने केवल सेना प्रमुख से मुलाकात की बल्कि केंद्र के दो मंत्रियों से भी मुलाकात कर सुरक्षा  स्थिति की समीक्षा की । महबूबा ने कहा कि अनंतनाग का हमला भाईचारे और कश्मीरियत पर हमला था लेकिन  घाटी के लोगों ने जो प्रतिक्रिया दिखाई है, वह साबित करता है कि कोई भी कश्मीरियत को नहीं मार सकता । 