उच्चतम न्यायालय ने निर्भया मामले के दोषी अक्षय की समीक्षा याचिका को किया खारिज, दिल्ली की पटियाला हाउस कोर्ट ने दोषियों के डेथ वारंट पर सुनवाई टाली, 7 जनवरी को होगी अगली सुनवाई, मामले में चारों आरोपियों को दी गई है फांसी की सजा।     इससे पहले सुप्रीम कोर्ट ने भी निर्भया मामले में हत्या के दोषी अक्षय की पुनर्विचार याचिका को खारिज करते हुए फांसी की सजा को बरकरार रखा है। हालांकि अक्षय के वकील एपी सिंह ने सुनवाई के दौरान केस की जांच और पीड़ित के बयानों पर सवाल उठाए। लेकिन अदालत ने कहा कि दलीलों में कुछ नई बात नहीं है। उधर निर्भया की मां आशा देवी ने फैसले पर खुशी जताई।  वहीं निर्भया गैंगरेप के चारों दोषियों (विनय, अक्षय, मुकेश और पवन) के खिलाफ डेथ वारंट जारी करने के लिए निर्भया की मां की याचिका पर दिल्ली की पटियाला हाउस कोर्ट में आज सुनवाई होगी । शुक्रवार को इस याचिका पर हुई सुनवाई के दौरान कोर्ट ने कहा था कि सुप्रीम कोर्ट का फैसला आने के बाद ही डेथ वारंट पर विचार किया जा सकेगा।  