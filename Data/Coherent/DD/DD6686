संयुक्त राष्ट्र में 'जलवायु परिवर्तन' की थीम पर योग कार्यक्रम का आयोजन। वैश्विक नेताओं ने की मानवता के लिए योग के संदेश की सराहना.  पांचवां अंतरराष्ट्रीय योग दिवस आज को दुनियाभर में मनाया जा रहा है। इस बार इसे 'योगा फोर हार्ट' थीम पर मनाया जा रहा है। इस दौरान सब जगह योग से जुड़े आयोजन हो रहे हैं, जिनमें लोगों को योगाभ्यास के लाभ बताते हुए उसे करने के लिए प्रेरित किया जा रहा है। पश्चिम से लेकर पूरब तक, दक्षिण से लेकर उत्तर तक दुनिया के लगभग सभी देशों में योग का धूम रही। प्राकृति से जोड़ने वाला ये माध्यम  सिर्फ देश ही नहीं दुनिया का एक बड़ा ब्रैंड बन चुका है। समता और ममता को मजबूती प्रदान करने वाला योग पूरी दुनिया में लोकप्रिय बन चुका है। मन और दिमाग की अशुद्धता निकाल कर आत्मा को शुद्ध बनाने का ज़रिया बने योग ने दुनिया में अलग पहचान बना ली है। यही वजह है कि योग दिवस को लेकर देश-विदेश में खास उत्साह दिखा। योग को दुनिया में अंतरराष्ट्रीय मान्यता देने वाली दुनिया की सबसे बड़ी संस्था संयुक्त राष्ट्र में योग का जोश दिखा। पहले बार संयुक्त राष्ट्र महासभा हॉल में इतनी बड़ी संख्या में लोगों ने एक साथ योग किया। यूएन में भारत के स्थाई प्रतिनिधि सैयद अकबरुद्दीन ने कहा योग की प्रचीन पद्धति सालाना वैश्विक उत्सव में बदल चुकी है।  पड़ोसी देश नेपाल में योग दिवस का खास उत्साह दिया। मुख्य कार्यक्रम राजधानी काठमांडू में आयोजित किया गया। सुबह प्रभात फेरी निकाली गई। नेपाल में भारत के राजदूत मंजीव सिंह पुरी समेत अन्य गणमान्य लोगों ने कार्यक्रम में शिरकत की। नेपाल प्रधानमंत्री के पी शर्मा ओली ने बतौर मुख्य अतिथि कार्यक्रम में हिस्सा लिया। उन्होंने योग प्राचीन संस्कृति का अनमोत तोहफा है। योग आत्मा, भाव और कार्य को एक साथ पिरो कर जीवन को आसान बनाता है। उधर प्रसिद्ध जानकपुर शहर भी योगमय दिखा। नेपाल के ही जनकपुरी में सुप्रसिद्ध जानकी मंदिर के प्रांगण में भी योगाभ्यास का आयोजन हुआ      खाड़ी देशों में योग की धूम रही। संयुक्त अरब अमीरात की राजधानी अबू धाबी में योग का विशेष आयोजन किया गया था। भारतीय दूतावास द्वारा आयोजित किये जाने वाले कार्यक्रमों में हजारों स्थानीय निवासियों ने हिस्सा लिया। सऊदी अरब के वाणिज्यिक शहर जद्दा में योग का समागम देखने को मिला। श्रीलंका में योगासन कर योग दिवस में हिस्सा लिया। श्रीलंका के राष्ट्रपति मैत्रीपाला सरीसेना ने योग कार्यक्रम में हिस्सा लिया और योग जैसी अनमोद विधा से दुनिया को रूबरू कराने के लिए प्रधानमं6ई नरेन्द्र मोदी प्रशंसा की। मॉरीशस में योग दिवस के अवसर पर लोगों में काफी उत्साह देखा गया। मैत्रीपाला ने योगासन कर एक वीडियो भी ट्वीट किया। मॉरीशस में योग दिवस के अवसर पर सार्वजनिक योग शिवरों का आयोजन किया गया। योग दिवस पर अफागनिस्तान की राजधानी काबुल में भी लोग योग करते नज़र आए।  