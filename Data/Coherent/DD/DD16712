इस बीच केन्द्रीय खेल मंत्री कर्नल राठौड ने अव्यवस्थाओं को देखकर नाराजगी जताते हुए एक खेल प्रशिक्षक को निलंबित कर दिया।   केन्द्रीय खेल और सूचना एवं प्रसारण राज्यमंत्री कर्नल राज्यवर्धन सिंह राठौड़ ने शुक्रवार को भारतीय खेल प्राधिकरण के जयपुर स्थित खेल प्रशिक्षण केन्द्र का औचक निरीक्षण किया। इस दौरान उन्होंने वहां उपलब्ध खेल सुविधाओं का जायजा लिया और कोच और खिलाडियों से चल रही विभिन्न खेल गतिविधियों की जानकारी ली। उन्होंने खेल मैदान पर उपलब्ध सुविधाओं की भी जानकारी ली। इस बीच केन्द्रीय खेल मंत्री कर्नल राठौड ने अव्यवस्थाओं को देखकर नाराजगी जताते हुए एक खेल प्रशिक्षक को निलंबित कर दिया। उन्होंने कहा कि एक कोच जीवन में खिलाडी को शिक्षा देता है और उसके जीवन में अहम भूमिका निभाता है। 