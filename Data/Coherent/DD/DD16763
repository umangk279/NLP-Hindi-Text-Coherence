पर्यटन को बढ़ावा देने के लिए पूरे मध्यप्रदेश में पर्यटन उत्सव का आयोजन किया जा रहा है। इसी कड़ी में शिवपुरी जिले में राजा मानसिंह कला एवं संगीत विश्वविद्यालय ग्वालियर के कलाकारों द्वारा पर्यटन उत्सव के तहत सांस्कृतिक कार्यक्रमों की प्रस्तुतियां दी और जिले में पर्यटन उत्सव के साथ मिशन इंद्रधनुष का भी शुभारंभ किया।   शिवपुरी में इस उत्सव का आयोजन जिला पर्यटन संवर्धन समिति द्वारा किया जा रहा है। उत्सव के शुभारंभ अवसर पर ग्वालियर से आए कलाकारों द्वारा पेश किए गए नृत्य एवं गीतों की प्रस्तुतियों से दर्शक मंत्रमुग्ध हो गए। गौरतलब है कि पर्यटन उत्सव के तहत प्रदेश में 25 अक्टूबर तक विभिन्न पर्यटन गतिविधियों और सांस्कृतिक कार्यक्रमों का आयोजन किया जा रहा है। 