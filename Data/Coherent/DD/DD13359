भारतीय रिजर्व बैंक जल्द ही 100 रुपये का नया नोट जारी करने जा रहा है.  नया नोट अगस्त में जारी किया जाएगा, जिसके पिछले हिस्से में गुजरात के पाटण स्थित रानी की बाव की तस्वीर होगी. यह बावड़ी यूनेस्को के विश्व धरोहर स्थल की सूची में शामिल है. नोट का रंग बैंगनी होगा. महात्मा गांधी की तस्वीर बीच में लगी हुई होगी. सौ रुपये के नोट के साइज में बदलाव किया गया है, नोट पिछले नोट के मुकाबले थोड़ा छोटा होगा. नए नोट के जारी होने के बाद भी अभी चलने वाला 100 रुपये का नोट चलन में रहेगा. आरबीआई ने कुछ समय पहले 200 रुपये और 2,000 रुपये के नोट भी जारी किये थे, तो 50 रुपये और 10 रुपये के नए नोट भी चलन में आए हैं. 