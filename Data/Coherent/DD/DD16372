देवभूमि के दंगल यानि हिमाचल प्रदेश विधानसभा चुनाव में गुरुवार को मतदान समपन्न हो गया। प्रदेश में शाम 5 बजे तक 74 फ़ीसदी मतदान हुआ, जिसके बढ़ने की पूरी संभावना है। पूरी तरह से शांतिपूर्ण माहौल में संपन्न हुए मतदान के नतीजे 18 दिसंबर को आएंगे।   चुनाव आयोग की तरफ से मतदान के लिए भारी सुरक्षा इंतज़ाम किए गए थे। सुबह 8 बजे शुरू हुए मतदान में कई जगहों पर लंबी-लंबी कतारों के चलते शाम पांच बजे के बाद भी वोटिंग जारी रही। 