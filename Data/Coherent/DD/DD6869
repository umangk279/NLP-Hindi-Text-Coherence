प्रधानमंत्री 8 जून और 9 जून को दो दिवसीय यात्रा पर मालदीव में होंगे. वे मालदीव के राष्ट्रपति इब्राहिम मोहम्मद सालेह के आमंत्रण पर मालदीव की यात्रा करेंगे.  प्रधानमंत्री मोदी के दोबारा शपथ ग्रहण करने के बाद उनकी यह पहली विदेश यात्रा होगी. दोनों देशों के आपसी संबंधों को मज़बूत बनाने की कड़ी में ये यात्रा काफी अहम होगी. इससे पहले मालदीव के राष्ट्रपति ने दिसबंर 2018 में भारत की यात्रा की थी. इसके अलावा प्रधानमंत्री 9 जून को ही श्रीलंका की भी यात्रा करेंगे. प्रधानमंत्री की ये यात्रा भारत की नेबरहुड-फर्स्ट नीति का एक अहम हिस्सा है. 