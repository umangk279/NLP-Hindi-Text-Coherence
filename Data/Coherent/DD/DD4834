केंद्रीय वित्त मंत्री निर्मला सीतारमण ने कहा है कि भारत और अमेरिका के बीच व्यापारिक मतभेद कम हो रहे हैं और दोनों देशों के बीच जल्द ही व्यापार समझौता होने की उम्मीद है.  निर्मला सीतारमण अंतरराष्ट्रीय मुद्रा कोष और विश्व बैंक की वार्षिक बैठक में भाग लेने के लिए वाशिंगटन गई हुई हैं. वित्त मंत्री ने कहा कि भारत दुनिया की तेज गति से विकास करने वाली अर्थव्यवस्थाओं में बना रहेगा और अर्थव्यवस्था को तीव्र गति से विकास करने के प्रयास जारी है. वैश्विक आर्थिक परिदृश्य को देखने के बाद कह सकते हैं कि भारत की अर्थव्यवस्था फिर भी तेज गति से विकास कर रही है. 