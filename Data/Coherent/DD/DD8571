प्रधानमंत्री नरेंद्र मोदी ने की कांग्रेस और वामदलों पर साधा निशाना , कहा अपने राजनैतिक हितों के लिए ये दल  एक देशभक्त अंतरिक्ष वैज्ञानिक नांबी नारायण को भी फंसाने  से  नहीं चूके ,  प्रधानमंत्री ने केरल में विकास की कई परियोजनाएं राष्ट्र को कीं समर्पित।   प्रधानमंत्री नरेंद्र मोदी कल दक्षिण भारतीय राज्यों के दौरे पर थे। उन्होंने कल केरल के कोच्चि में भारत पेट्रोलियम निगम लिमिटेड का एकीकृत तेल शोधक परिसर राष्‍ट्र को समर्पित किया और एक पेट्रो-रसायन परिसर की आधारशिला रखी। पीएम मोदी ने कोच्चि में ही भारतीय तेल निगम लिमिटेड के एलपीजी बॉटलिंग संयंत्र के स्‍टोरेज वेसेल का भी उद्घाटन किया इसके साथ ही उन्होंने एत्‍तुमानूर में कौशल विकास संस्‍थान की आधारशिला रखी। पीएम ने पद्म पुरस्कार वैज्ञानिक नंबी नारायण को झूठे मामले में फंसाने के लिए राज्य सरकार पर निशाना साधा। उन्होंने कहा सिर्फ राजनीतिक फायदे के लिए यूडीएफ ने वैज्ञानिकों के खिलाफ मामला बना दिया। देश में हो रहे चौतरफा विकास से रूबरू कराने के लिए प्रधानमंत्री नरेंद्र मोदी रविवार को दक्षिणी राज्यों के दौरे पर थे। मदुरै की तरह केरल के त्रिशूर में भी पीएम मोदी के निशाने पर विपक्षी दलों के नेता रहे। प्रधानमंत्री ने केरल में एलडीएफ सरकार को कई मुद्दों पर आड़े हाथों लिया। उन्होंने भ्रष्टाचार के मुद्दे पर यूडीएफ और एलडीएफ को एक ही सिक्के के दो पहलू करार दिया। पीएम ने पद्म पुरस्कार वैज्ञानिक नंबी नारायण को झूठे मामले में फंसाने के लिए राज्य सरकार पर निशाना साधा। उन्होंने कहा सिर्फ राजनीतिक फायदे के लिए यूडीएफ ने वैज्ञानिकों के खिलाफ मामला बना दिया। महिला सशक्तिकरण और सांस्कृतिक मुद्दों पर भी प्रधानमंत्री ने  वामपंथी दल और यूडीएफ को जमकर कोसा। उन्होंने कहा कि सबरीमाला मामले पर विपक्ष का दोहरा चरित्र सामने आया है। पीएम ने कहा कि कांग्रेस और वामपंथी दलों को महिला सशक्तिकरण की कोई चिंता नहीं है इसलिए तीन तलाक के खिलाफ एनडीए सरकार के प्रयासों का विरोध हो रहा है। रैली में भावनात्मक होते हुए पीएम मोदी ने कहा कि विपक्ष के पास विकास के लिए रचनात्मक या सकारात्मक एजेंडा का अभाव है। पीएम ने कहा, विपक्षी दलों को सिर्फ मोदी से नफरत है और उनका दिन ही मोदी को गाली देने के साथ शुरू होता है और गाली देने के साथ खत्म होता है। उन्होंने कहा कि केरल के कुछ हिस्सों में राजनीतिक कार्यकर्ताओं को सिर्फ इसलिए मार दिया जाता है क्योंकि उनकी विचारधारा कम्युनिस्टों से अलग है। ईवीएम के मुद्दे पर भी पीएम मोदी ने नाराजगी जताई। उन्होंने कहा कि भारत की लोकतांत्रिक प्रक्रिया पर उंगलियां उठाई जा रही हैं, वह भी विदेशी जमीन से। इससे पहले, प्रधानमंत्री ने कोच्चि में बीपीसीएल के एकीकृत रिफाइनरी विस्तार भवन को राष्ट्र को समर्पित किया। उन्होंने पेट्रोकेमिकल कॉप्लेक्स की आधारशिला भी रखी। पीएम ने कोच्चि स्थित आईओसीएल एलपीजी बॉटलिंग प्लांट के मॉडल्डेड स्टोरेज वेसल का उद्घाटन किया और ईट्टामनूर में कौशल विकास संस्थान की आधारशिला रखी। समरोह के बाद जनसभा को संबोधित करते हुए प्रधानमंत्री ने कहा कि बीपीसीएल ने उज्ज्वला अभियान में महत्वपूर्ण भूमिका निभाई है। बीपीसीएल के अधिकारियों ने प्रधानमंत्री को परियोजनाओं के बारे में विस्तृत जानकारी दी। दरअसल, एकीकृत रिफाइनरी विस्तार कॉम्प्लेक्स एक आधुनिक कॉम्प्लेक्स होगा जो कोच्चि रिफाइनरी को सबसे बड़ी पीएसयू रिफाइनरी में बदल देगा। इस रिफाइनरी का निर्माण मेक इन इंडिया पहल के तहत किया गया है जिसका उद्देश्य देश को ईंधन के आयात पर निर्भरता को कम करना है। आईओसीएल एलपीजी बॉटलिंग प्लांट के मॉडल्डेड स्टोरेज वेसल की कुल भंडारण क्षमता 4350 मिट्रीक टन की होगी। एट्टूमनूर में कौशल विकास संस्थान व्यावसायिक प्रशिक्षण प्रदान करेगा और तेल और गैस सहित अन्य उद्योगों में योग्य युवाओं के लिए रोजगार और उद्यमशीलता के अवसर को बढ़ाएगा। 