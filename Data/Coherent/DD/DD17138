दोनों देशों ने आतंकवाद और हिंसक चरमपंथ की बढ़ती बुराई की कड़े से कड़े शब्दों में निंदा की साथ ही सीमापार आतंकवाद  पर भी लगाम लगाने पर जोर दिया   भारत और जापान ने नई दुनिया में आतंकवाद के खिलाफ कड़ा रुख अख्तर किया है। दोनों देशों के बीच हुई  शिखर वार्ता के बाद जारी संयुक्त बयान में दोनों नेताओं ने सभी देशों से आतंकवादियों के सुरक्षित पनाहगाहों और उनकी बुनियादी सुविधाओं को नष्‍ट करने को कहा। दोनों प्रधानमंत्रियों  ने पाकिस्तान से 2008 के मुम्बई आतंकी हमले और 2016 के पठानकोट हमले समेत अन्य आतंकी हमलों को अंजाम देने वालों को इंसाफ के कटघरे में खड़ा करने को कहा । शिखर वार्ता में दोनों देशों ने आपसी संबंधों की प्रगति की समीक्षा की और व्यापार के साथ-साथ सुरक्षा और असैन्य परमाणु ऊर्जा के क्षेत्र में सहयोग बढ़ाने पर भी सहमति जताई। दोनों देशों की बीच  15 समझौतों पर दस्तखत भी हुए है। इसमें पूर्वोत्तर राज्यों और उसकी सीमाओं से लगे देशों के विकास और सहयोग के लिए भारत जापान एक्ट ईस्ट फोरम के गठन का समझौता शामिल है । दोनों नेताओं ने संपर्क बढाने पर जोर दिया और इसमें अफ्रीकी देशों पर खास ध्यान देने की बात कही । भारत और जापान के साझा बयान में दोनों देशों ने आतंकवाद के मुद्दे पर कड़ा रुख अपनाते हुए आतंकवाद को  कतई बर्दाश्त नहीं करने का एलान किया ।   दोनों ने अल कायदा और पाकिस्तान स्थित जैश ए मोहम्मद एवं लश्कर ए तैयबा जैसे आतंकी संगठनों के खिलाफ सहयोग को और मजबूत करने पर  सहमति व्यक्त की । वार्षिक शिखर सम्मेलन के बाद जारी संयुक्त बयान में दोनों नेताओं ने आतंकवाद और हिंसक चरमपंथ की बढ़ती बुराई की  कड़े से कड़े  शब्दों में निंदा की । 