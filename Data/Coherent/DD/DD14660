प्रधानमंत्री नरेंद्र मोदी ने दिल्ली से वीडियो कॉन्फ्रेंसिंग के माध्यम से केन्या की राजधानी नैरोबी में आयोजित श्री कच्छी लेवा पटेल समाज के रजत जयंती सम्मेलन को संबोधित किया.  इस अवसर पर प्रधानमंत्री ने केन्या के विकास में कच्छी लेवा पटेल समाज के योगदान को सराहा. पीएम ने कहा कि कच्छ के लोगों को चुनौतियों को अवसरों में बदलने के लिए जाना जाता है. प्रधानमंत्री ने कहा कि आज कच्छ एक बड़ा पर्यटन केंद्र बन गया है. कच्छ का रणोत्सव पर्यटन का आदर्श उदाहरण है.   प्रधानमंत्री ने कहा कि उनकी सरकार प्रवासी भारतीयों की समस्या को सुलझाने के लिए हमेशा तैयार है. उन्होंने कहा कि ओसीआई और पीआईओ धारकों को एक साथ जोड़ने से लाखों लोगों को फायदा हुआ है. प्रधानमंत्री ने कहा कि केन्या के साथ संबंधों को बढ़ावा दिया जा रहा है. उन्होंने बताया कि भारत केन्या में खाद्य प्रसंस्करण सहित कौशल और शिक्षा क्षेत्र में काम कर रहा है. 