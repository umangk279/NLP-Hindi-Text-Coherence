सूचना प्रसारण मंत्रालय ने जारी किया मोदी सरकार के दूसरे कार्यकाल के 50 दिन का लेखा-जोखा। कहा, सरकार ने अगले 5 सालों में भारत को 5 ट्रिलियन डॉलर की अर्थव्यवस्था बनाने के लिए उठाये हैं ठोस कदम।  केंद्रीय सूचना प्रसारण मंत्री प्रकाश जावेडकर ने इस मौके पर कहा कि 50 दिन में सभी वर्गों के लिए काफी कुछ किया गया है और मोदी सरकार सबका साथ सबका विकास सबका विश्वास पर तेजी से आगे बढ़ी है। उन्होंने कहा कि गांव गरीब किसान मजदूर व्यापारियों सेना के जवानों ,सभी के हित में सरकार ने कदम उठाए है। केंद्रीय मंत्री ने कहा कि बीजेपी के संकल्प पत्र में जिक्र किये गए मुद्दों पर आगे बढ़ा गया है। चाहे किसानों को लागत से  50 फीसदी ज्यादा एमएसपी देने की बात हो या सभी किसानों को किसान सम्मान निधि के तहत 6 हजार रुपये सलाना देने का फैसला किसानों के हित में कई कदम उठाए गए है।इसके साथ ही मजदूरों के लिए चार कोड लाने का फैसला हुआ है जिनसे उन्हें बेहतर सामाजिक सुरक्षा मिल सके। 50 दिनों में  सेना के साथ न्याय किया गया है।सेना के जवान और पुलिस के शहीदों के बेटों बेटियों को छात्रवृति बढ़ाई गयी है। मोदी सरकार द्वारा उठाये गए कदमो की जानकारी देते हुए प्रकाश जावडेकर ने बताया कि  स्टार्ट अप को बढ़ावा देने के लिए टीवी चैनल शुरू किया जाएगा।अंतरिक्ष मे भारत की सफलता का उल्लेख करते हुए केंद्रीय मंत्री ने बताया कि 2022 तक  मानव सहित अपना गगनयान भी जायेगा। इसके साथ ही जम्मू कश्मीर के हालात पर बात करते हुए उन्होंने कहा कि राज्य में मजबूती से काम हुआ है और अलगाववादियों को अलग थलग कर दिया है। केंद्रीय मंत्री ने बताया कि बुनियादी ढांचे में  100 लाख करोड़ आगे आने वाले वर्षों में किया जाएगा। उन्होंने बताया कि हर घर तक जल पहुचे और लोगो को पीने का साफ पानी मिले मोदी सरकार इस दिशा में काम कर रही है। इसके लिए अलग से जल शक्ति मंत्रालय बनाया गया है।केंद्रीय मंत्री ने बताया कि गरीब जनता की पूंजी पोंजी योजनाओं में न डूबे इसके लिए सरकार संसद में बिल लेकर आई है जिससे लूट बंद की जा सके। उन्होंने ये भी कहा कि सरकार ने करप्शन के खिलाफ कड़ी कारवाई करते हुए करप्शन के आरोपी अधिकारियों को बर्खास्त किया है। केंद्रीय मंत्री प्रकाश जावडेकर ने बताया कि  पीएम मोदी लगातार देश की तरक्की की सोचते है जिससे भारत की अर्थव्यवस्था को 5 ट्रिलियन डॉलर अर्थव्यवस्था बनाने का सपना पूरा हो सके। उन्होने कहा कि मेडिकल एजुकेशन में छात्रों को राहत देते हुए सिर्फ़ एक एग्जाम नीट के जरिये दाखिले की व्यवस्था की गई है और निजी कॉलेजों की 50 फीसदी सीटों को फीस नियंत्रण के दायरे में लाया गया है।केंद्रीय मंत्री प्रकाश जावेडकर ने पीएम मोदी के विदेश दौरे का जिक्र करते हुए कहा कि  आज भारत पीएम मोदी की अगुवाई में बड़े वैश्विक शक्ति के तौर पर उभरा है।50 दिन पूरा होने पर सूचना प्रसारण मंत्री प्रकाश जावेडकर ने मोदी सरकार की उन तमाम उपलब्धियों को सामने रखा है जिससे भारत तेजी से प्रगति के रास्ते पर आगे बढ़ा है। शैलेंद्र मिश्र 