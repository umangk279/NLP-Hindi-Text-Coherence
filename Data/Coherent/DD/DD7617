भारतीय वायुसेना ने अमेरिकी रिपोर्ट खारिज की  भारतीय वायुसेना ने एक प्रमुख अमेरिकी पत्रिका के दावों को खारिज करते हुए एक बार फिर कहा कि उसने 27 फरवरी को हुई हवाई झड़प के दौरान पाकिस्तानी वायुसेना के एक एफ-16 विमान को मार गिराया था।  ‘फॉरेन पॉलिसी’ नाम की एक पत्रिका ने ये खबर प्रकाशित की कि पाकिस्तान के पास मौजूद एफ-16 विमानों की अमेरिका द्वारा की गई गिनती से ये पता चला है कि उनमें एक भी विमान कम नहीं है। वायुसेना ने एक बयान में कहा कि नौशेरा सेक्टर में हवाई झड़प के दौरान भारतीय वायुसेना के मिग 21 बाइसन विमान ने एक एफ-16 को मार गिराया था। वायुसेना ने कहा कि इस बात के उसके पास सबूत हैं। पत्रिका ने ये दावा तब किया है जबकि भारत 28 फरवरी को एफ-16 द्वारा दागी गई एम्राम मिसाइल के टुकड़े भी अमेरिका के सामने रख चुका है। 