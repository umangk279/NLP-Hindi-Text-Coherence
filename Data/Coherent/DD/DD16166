केंद्र ने हरियाणा सरकार से हाल में गुरूग्राम स्थित फोर्टिस अस्पताल में डेंगू से सात साल की एक बच्ची की मौत की जांच करने को कहा है। अस्पताल पर मरीज के परिजनों से ज्यादा खर्च वसूलने के आरोप हैं। हरियाणा के स्वास्थ्य विभाग के प्रधान सचिव को लिखे पत्र में केंद्रीय स्वास्थ्य सचिव ने जांच की रिपोर्ट दो सप्ताह के भीतर देने को कहा है। हरियाणा से स्वास्थ्य मंत्री अनिल विज ने बताया कि मामले की जांच 3 सदस्यीय समिति करेगी।   मंहगे इलाज के नाम पर निजी अस्पतालों में धोखाघड़ी की घटनाएं अक्सर मीडिया की सुर्खियां बनती हैं। ताजा मामला गुरुग्राम के एक नामी गिरामी अस्पताल से जुड़ा है। जिसमें एक बच्ची के इलाज में लापरवाही और उसकी मौत के बाद भारी भरकम रकम बसूलने का आरोप मृत बच्ची के परिवार ने लगाया है। केंद्रीय स्वास्थ्य मंत्री ने घटना पर जांच और कार्रवाई की बात कही है। दिल्ली से सटे गुरुग्राम के एक निजी अस्पताल में दिल्ली के द्वारका की रहने वाली सात साल की आद्या की मौत हो गई। जब उसे अस्पताल में भर्ती करवाया गया, वो डेंगू से पीड़ित थी। 15 दिन अस्पताल में भर्ती रही इस बच्ची को आखिरकार बचाया नहीं जा सका। इलाज के लिए अस्पताल ने करीब 18 लाख रुपये का बिल परिवार वालों को थमा दिया। अस्पताल लगातार बच्ची को वेंटिलेटर पर रखे हुए था, जबकि परिवार वाले बच्ची को लाइफ सपोर्ट सिस्टम पर रखने की अनुमति नहीं दे रहे थे। बच्ची इलाज के दौरान आईसीयू में भर्ती रही और उसके बाद रॉकलैंड अस्पवताल में शिफ्ट करने के दौरान उसकी मौत हो गई। मृत बच्ची के पिता का आरोप है को अस्पताल का रवैया गैर-जिम्मेदारना था। इसी का संज्ञान लेते हुए केंद्रीय स्वास्थ्य मंत्री जेपी नड्डा ने इस मामले पर त्वरित कार्रवाई का आश्सवासन दिया है। इस घटना की जानकारी तब मिली जब एक ट्विटर यूजर ने बिल की कॉपी के साथ पूरी घटना शेयर की। उन्होंने इसमें लिखा, 'मेरे साथी की 7 साल की बेटी डेंगू के इलाज के लिए 15 दिन तक फोर्टिस हॉस्पिटल में भर्ती रही। हॉस्पिटल ने इसके लिए उन्हें 18 लाख का बिल दिया। इसमें 2700 दस्ताने और 660 सिरिंज भी शामिल थीं। आखिर में बच्ची की मौत हो गई।' इसके बाद स्वास्थ्य मंत्री जेपी नड्डा ने सभी जरूरी डिटेल्स और रिपोर्ट मेल करने के लिए कहा। स्वास्थ्य मंत्री जेपी नड्डा परिवार के समर्थन में आए हैं। उन्होंने ट्वीट कर लिखा, ‘मुझे  मां-बाप के आरोपों के बाद अस्पताल ने मामले में सफाई दी है। अस्पताल प्रशासन ने किसी भी तरह की लापरवाही से इनकार किया है। इलाज के दौरान मानक चिकित्सा प्रक्रिया का पालन किया गया। बच्ची को काफी गंभीर अवस्था में अस्पताल में भर्ती करवाया गया था, बच्ची के परिवार को उसकी गंभीर हालत के बारे में और ऐसी स्थिति में इलाज के बारे में बता दिया गया था। परिवार को हर दिन बच्ची की सेहत के बारे में जानकारी दी जा रही थी। इस मामले में केंद्रीय स्वास्थ्य मंत्री के हस्तक्षेप से पीड़ित परिवार को उम्मीद बंधी है कि आने वाले दिनों में निजी अस्पतालों के इलाज के नाम पर धड़ल्ले से पैसा बनाने पर लगाम लगाई जा सकेगी।  