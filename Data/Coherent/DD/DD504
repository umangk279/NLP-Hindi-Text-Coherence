सुप्रीम कोर्ट अवमानना मामले में दोषी वकील प्रशांत भूषण के खिलाफ सज़ा पर कोर्ट ने फैसला किया सुरक्षित, अधिवक्ता को माफ़ी मांगने का दिया था एक और मौक़ा। 2009 के एक पुराने मामले को तीन जजों की बेंच ने सुनवाई के लिए भेजा चीफ़ जस्टिस के पास, सीजेआई तय करेंगे सुनवाई के लिए बेंच.  प्रशांत भूषण पर कोर्ट की अवमानना के मामले में अटॉर्नी जनरल के के वेणुगोपाल ने कोर्ट से आग्रह किया कि वह भूषण को किसी भी तरह की सजाना दें। हालांकि जस्टिस अरुण मिश्रा ने ए जी से कहा कि वह प्रशांत भूषण की ओर से दिए गए नए बयान को देखें और कोर्ट को बताएं की वह इस मामले में किस तरह आगे बढ़ें। जस्टिस मिश्रा ने कहा कि प्रशांत भूषण ने सुप्रीम कोर्ट में दाखिल किए गए अपने नए बयान में भी खेद नहीं जताया है। भारत के प्रधान न्यायाधीश और सुप्रीम कोर्ट के खिलाफ आपत्तिजनक ट्वीट करने के मामले में जस्टिस अरुण मिश्रा की बेंच ने 14 अगस्त को प्रशांत भूषण को अदालत की अवमानना का दोषी करार दिया था  हालांकि अटॉर्नी जनरल के के वेणुगोपाल अदालत से लगातार आग्रह कर रहे हैं कि भूषण को दोषी करार किया जाना पर्याप्त है और जनहित से जुड़े मुद्दों को उठाने के उनके रिकॉर्ड को देखते हुए कोर्ट को प्रशांत भूषण को सजा नहीं देनी चाहिए। 