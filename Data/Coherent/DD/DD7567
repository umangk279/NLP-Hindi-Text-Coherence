भारतीय वायुसेना ने कहा, उसके पास पाकिस्तान के एफ-16 लड़ाकू विमान को मार गिराने के 'ठोस सबूत', वायुसेना ने प्रेस कांफ्रेस में दिखाईं एफ-16 विमान को मार गिराने से संबंधित रडार की तस्वीरें।    भारतीय वायुसेना ने  कहा है  कि 27 फरवरी को हुई हवाई लड़ाई में पाकिस्तान के एफ-16 लड़ाकू विमान को मार गिराने के उसके पास ‘ठोस सबूत’ हैं। एयर वाइस मार्शल आर.जी.के. कपूर ने एक मीडिया ब्रीफिंग में भारतीय वायुसेना द्वारा पाकिस्तानी वायुसेना के एफ-16 लड़ाकू विमान को मार गिराने से संबंधित रडार तस्वीरें दिखाईं। उन्होंने कहा कि भारतीय वायुसेना के पास काफी विश्वसनीय सूचना और साक्ष्य हैं जो स्पष्ट संकेत देते हैं कि 27 फरवरी की हवाई कार्रवाई के दौरान पाकिस्तानी वायुसेना ने अपना एक एफ-16 विमान खो दिया। 