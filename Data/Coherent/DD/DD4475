हांगकांग में पिछले पांच महीने से लोकतंत्र के समर्थन में जारी प्रदर्शन के बीच सोमवार को पुलिस ने एक प्रदर्शनकारी पर चलायी गोली , गोलीबारी के बाद प्रदर्शनकारियों ने स्टेशनों, सड़कों और दुकानों में की तोड़फोड़.  हांगकांग में जारी सरकार-विरोधी और लोकतंत्र सर्मथक प्रदर्शन के दौरान हांगकांग पुलिस के एक अधिकारी ने सोमवार को सुबह प्रदर्शनकारियों पर गोलियां चलायी जो एक व्यक्ति को जा लगी। फेसबुक पर इस गोलीबारी का सीधा प्रसारण किया गया जो पांच महीने से अधिक समय से चल रहे लोकतंत्र समर्थक प्रदर्शनों को और भड़का सकती है । हाल में प्रदर्शनकारियों पर कार्रवाई में एक छात्र की मौत को लेकर लोगों का गुस्सा और भड़क गया था । इस आंदोलन ने 70 लाख आबादी वाले हांगकांग को अस्त व्यस्त कर रखा है। आंदोलन में शामिल एक हजार से ज्यादा लोगों को पुलिस ने गिरफ्तार किया है। हांगकांग चीन का अर्ध स्वायत्त क्षेत्र है, जो सन 1997 में उसे ब्रिटेन से प्राप्त हुआ है। 