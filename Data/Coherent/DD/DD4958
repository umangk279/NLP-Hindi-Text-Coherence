11 अक्तूबर को भारत आएंगे चीन के राष्ट्रपति जिनपिंग, चेन्नई में होगी प्रधानमंत्री नरेंद्र मोदी से मुलाकात, द्विपक्षीय, क्षेत्रीय और वैश्विक महत्व के मुद्दों पर होगी बातचीत।    चीन के राष्ट्रपति शी जिनपिंग 11 अक्तूबर को दो दिवसीय दौरे पर भारत पहुंचेंगे। प्रधानमंत्री नरेंद्र मोदी के साथ चेन्नई में दोनों नेताओं की मुलाकात होगी। दोनों वैश्विक नेता चार अलग-अलग बैठकें करेंगे। इस दौरान पीएम मोदी और चीन के राष्ट्रपति जिनपिंग समुद्र किनारे बने रिसॉर्ट में रहेंगे जहां से बंगाल की खाड़ी का नजारा दिखता है।  दोनों नेता महामल्लापुरम के तीन प्रसिद्ध स्मारकों और एक सांस्कृतिक कार्यक्रम में हिस्सा लेंगे। विदेश मंत्रालय के मुताबिक चेन्नई में होने वाली इस अनौपचारिक शिखर वार्ता में प्रधानमंत्री मोदी और राष्ट्रपति जिनपिंग कई अहम द्विपक्षीय, क्षेत्रीय औऱ वैश्विक मुद्दों पर चर्चा को आगे बढ़ाएंगे। ये शिखर बैठक भारत और चीन के नेताओं को विभिन्न मुद्दों पर बातचीत जारी रखने का अवसर उपलब्ध कराएगी ।  