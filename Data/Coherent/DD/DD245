प्रधानमंत्री ने वीडियो कांफ्रेंन्सिंग के ज़रिए बिहार में कोसी महासेतु सहित 12 रेल परियोजनाओं की राज्य को दी सौगात, कहा बिहार में रेल कनेक्टिविटी के क्षेत्र में रचा गया नया इतिहास। कोसी महासेतु के उद्घाटन के साथ ही 86 वर्ष लंबा इंतज़ार ख़त्म.  प्रधानमंत्री नरेन्‍द्र मोदी ने वीडियो कांफ्रेंस के माध्यम से बिहार में कोसी रेल महासेतु राष्‍ट्र को समर्पित किया। इसके साथ ही प्रधानमंत्री ने अन्य रेल परियोजनाओं की भी राज्य को सौगात दी।  प्रधानमंत्री मोदी द्वारा बिहार के लिए लाभकारी 12 अन्य रेल परियोजनाओं में क्‍यूल नदी पर नया रेल पुल, दो नई रेल लाइनें, पांच विद्युतीकरण परियोजनाएं, एक विद्युत चालित इंजन शेड और बख्तियारपुर के बीच तीसरी रेल लाइन की परियोजना शामिल हैं। प्रधानमंत्री ने रेल परियोजनाओं का उद्घाटन करते हुए कहा कि आज बिहार में रेल कनेक्टिविटी के क्षेत्र में नया इतिहास रचा गया है। प्रधानमंत्री ने कहा कि इस पुल से मिथिला और कोसी क्षेत्र जुड़ गए हैं। यह परियोजना लोगों के 86 वर्ष पुराने सपने का साकार होना और लंबी प्रतीक्षा का अंत है। साथ ही उन्होने कहा कि बिहार में 90 प्रतिशत रेल लाइन का विद्युतीकरण कर दिया गया है। इन परियोजनाओं से इस क्षेत्र में ना सिर्फ़ रेल नेटवर्क मज़बूत होगा बल्कि इस क्षेत्र का देश के पूर्वोत्तर हिस्सों के साथ संपर्क भी अधिक सुगम हो जाएगा। कोसी रेल महासेतु एक दशमलव नौ किलो मीटर लम्‍बा है और इसके निर्माण पर पांच सौ 16 करोड़ रुपए की लागत आई है। पुल का निर्माण कोविड महामारी के दौरान पूरा किया गया और इस काम में प्रवासी श्रमिकों ने अपना श्रमदान दिया। कोसी महासेतु राष्‍ट्र को समर्पित करने के साथ ही 86 वर्ष पुराना एक सपना साकार हो गया। यह पुल भारत-नेपाल सीमा के लिए रणनीति महत्‍व रखता है। इससे क्षेत्र के लोगों के लिए कोलकाता, दिल्‍ली और मुंबई आना-जाना आसान हो गया है। प्रधानमंत्री ने सहरसा-आदमपुर-कुपाहा खंड पर सुपोल रेलवे स्‍टेशन से डेमू रेलगाड़ी भी रवाना की। प्रधानमंत्री नरेन्‍द्र मोदी ने 12 रेल परियोजनाओं का भी शुभारंभ किया। इनमें शामिल है- दो नई रेल लाइनें, पांच विद्युतीकरण परियोजनाएं, एक इलेक्ट्रिक लोकोमोटिव शेड और बाढ़ तथा बख्तियारपुर के बीच तीसरी लाइन परियोजना। दो नई रेल लाइनें हैं - हाजीपुर-घोशवार-वैशाली खंड और इस्‍लामपुर-नटेशर 