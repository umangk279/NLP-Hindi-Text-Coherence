असम में नदियों का जलस्तर बढ़ने से कई इलाक़ों में पानी भर गया है। आठ जिलों में दो लाख साठ हजार से अधिक लोग बाढ़ से प्रभावित हैं। लखीमपुर जिले में 76 हजार लोग बाढ़ की चपेट में हैं। राज्य आपदा मोचन बल के जवान करीमगंज और बिश्वनाथ जिलों में बचाव और राहत कार्यों में लगे हुए हैं।    एक तरफ जहां असम और गुजरात में लोग ज्यादा बारिश से परेशान हैं, तो दूसरी तरफ देश के उत्तरी राज्यों के लिए राहत भरी ख़बर है। उत्तर भारत में मॉनसून ने दस्तक दे दी है। हिमाचल प्रदेश, हरियाणा, दिल्ली और यूपी समेत उत्तर भारत के अधिकतर प्रदेशों में मॉनसून पहुंच चुका है। इस बार देश में मॉनसून सामान्य रहने की संभावना व्यक्त की गई है। 