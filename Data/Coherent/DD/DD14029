आईपीएल में सनराइजर्स हैदराबाद को 14 रन से हराकर रॉयल चैलेंजर्स बैंगलोर ने प्ले ऑफ में पहुंचने की उम्मीदो को रखा बरकरार, गुरुवार को आरसीबी ने 20 ओवर में 6 विकेट पर 218 रनों का खड़ा किया विशाल स्कोर , जवाब में सनराइजर्स हैदराबाद की टीम 20 ओवर में 3 विकेट पर 204 रन ही बना पाई।   आईपीएल में रॉयल चैलेंजर्स बैंगलोर ने करो या मरो के मुकाबले में सनराइजर्स हैदराबाद को कड़े मुकाबले में 14 रनों से हराकर प्ले-ऑफ़ में पहुंचने की उम्मीदें बरकरार रखा है। पहले बल्लेबाजी करते हुए आरसीबी ने 20 ओवर में 6 विकेट पर 218 रनों का विशाल स्कोर खड़ा किया। लक्ष्य का पीछा करते हुए सनराइजर्स हैदराबाद की टीम 20 ओवर में 3 विकेट पर 204 रन बना पाई। केन विलियमसन ने 81 रनों की बेहतरीन पारी खेली लेकिन टीम को जीत नहीं दिला पाए। उनके अलावा मनीष पांडे ने नाबाद 62 रन बनाए । आरसीबी की टीम अंक तालिका में भी पांचवें स्थान पर पहुंच गई है। बैंगलोर के लिए एबी डीविलियर्स ने 69 रन की पारी खेली। मोइन अली ने 65 और और कोलिन डी ग्रान्‍होम ने 40 रन बनाए। 