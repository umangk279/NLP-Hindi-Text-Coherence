मध्यप्रदेश में विधानसभा चुनाव के लिए कांग्रेस ने अपनी पहली सूची जारी कर दी है. पहली लिस्ट में पूर्व मुख्यमंत्री दिग्विजय सिंह के बेटे जयवर्द्धन सिंह और कांग्रेस विधायक जीतू पटवारी का नाम शामिल है.  155 उम्मीदवारों के नाम में पूर्व केंद्रीय मंत्री सुरेश पचौरी भोजपुर से चुनाव लड़ेंगे, जबकि नेता प्रतिपक्ष अजय सिंह को चुरहट से चुनाव मैदान में उतारा गया है. पूर्व सांसद सज्जन सिंह वर्मा को सोनकच से टिकट दिया गया है. कांग्रेस ने विधानसभा के उपनेता प्रतिपक्ष बाला बच्चन को राजपुर से चुनाव मैदान में उतारा है, जबकि विजयलक्ष्मी साधो को महेश्वर से टिकट मिला है. मध्यप्रदेश की कुल 230 विधानसभा सीटों में 28 नवंबर को मतदान होगा. वहीं चुनावी नतीजे 11 दिसंबर को आएंगे. 