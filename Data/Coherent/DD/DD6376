विश्वकप के ख़िताबी मुकाबले में आज इंग्लैंड का सामना न्यूज़ीलैंड के साथ हो रहा है। न्यूज़ीलैंड ने टॉस जीतकर पहले बल्लेबाज़ी का फ़ैसला किया है।   क्रिकेट का 'मक्का' कहा जाने वाला ऐतिहासिक लॉर्ड्स मैदान विश्व क्रिकेट को एक नया चैंपियन देने के लिए तैयार है। न्यूजीलैंड के ओपनर मार्टिन गुप्टिल ने टीम को तेज शुरुआत देन की कोशिश की पर उन्हे वोक्स ने 19 रन के निजी स्कोर पर एल्बीडब्ल्यू कर इंग्लैंड को पहली सफलता दिलाई। ताजा समाचार मिलने तक न्यूज़ीलैंड ने एक विकेट के नुकसान के 47 रन बना लिए। इंग्लैंड की टीम 27 साल बाद फाइनल में पहुंची है। उसका यह चौथा फाइनल है। वह इससे पहले तीन बार फाइनल खेल चुकी है, लेकिन एक बार भी खिताब नहीं जीत पाई है। इस बार हालांकि उसे मेजबान होने के नाते खिताब का सबसे बड़ा दावेदार माना जा रहा है। वहीं न्यूजीलैंड भी अपनी पहली विश्वकप जीत की तलाश में है. 