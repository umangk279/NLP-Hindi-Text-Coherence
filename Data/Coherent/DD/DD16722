प्रधानमंत्री नरेंद्र मोदी द्वारा उठाए गए सुधार के कदम की सराहना करते हुए विश्व बैंक के प्रमुख  जिम योंग किम ने कहा कि इनके परिणाम दीर्घप्रभवी है    प्रधानमंत्री नरेंद्र मोदी के आर्थिक सुधारों को अंतरराष्ट्रीय स्तर पर भी सराहना मिल रही है। विश्व बैंक के प्रमुख जिम योंग किम ने कहा है कि प्रधानमंत्री नरेंद्र मोदी द्वारा उठाए गए सुधार के कदम काफी महत्वपूर्ण हैं, और मध्यम और दीर्घ अवधि के वृद्धि के आंकड़ों में इसके फायदे देखने को मिलेंगे। किम ने अंतरराष्ट्रीय मुद्रा कोष और विश्व बैंक की सालाना बैठक की शुरुआत के मौके पर बात करते हुए कहा कि, ''सुधार प्रक्रिया प्रासंगिक है। और हमारा मानना है कि मध्यम एवं दीर्घ अवधि की आर्थिक वृद्धि में प्रधानमंत्री मोदी सरकार के सुधार के प्रयासों की गंभीरता निश्चित तौर पर देखने को मिलेंगी।'' इसके साथ ही विश्व बैंक प्रमुख ने कहा कि मौजूदा मंदी अस्थाई है। 