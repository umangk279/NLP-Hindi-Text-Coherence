जम्‍मू-कश्‍मीर में माहौल को सामान्य बनाने की कोशिशों के तहत एक बड़ा फैसला। कल दोपहर से राज्यभर में पोस्‍टपेड मोबाइल फोन सेवाएं होंगी बहाल। घाटी के सभी 10 ज़िलों में मोबाइल सेवा बहाली से लोगों को मिलेगी राहत।  जम्मू कश्‍मीर में बंद चल रही पोस्‍टपेड मोबाइल सेवाओं को कल यानी 14 अक्‍टूबर से दोबारा शुरू हो जाएंगी। पोस्‍टपेड मोबाइल सेवाएं शुरू करने के इस फैसले की जानकारी जम्‍मू-कश्‍मीर के प्रधान सचिव रोहित कंसल ने एक प्रेस वार्ता में दी। उन्होंने बताया कि पोस्‍टपेड मोबाइल सेवाएं सोमवार को दोपहर 12 से बहाल हो जाएंगी। अगस्‍त में जम्‍मू कश्‍मीर में अहम स‍ंवैधानिक बदलावों के बाद लगाई गई पाबंदियों के कारणों का जिक्र करते हुए उन्‍होंने कहा कि आतंकवादियों को शांति भंग करने से रोकने के लिए यह प्रतिबंध लगाये गये थे।  