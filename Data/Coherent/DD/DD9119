इस साल के साहित्य अकादमी पुरस्कार के विजेताओं के नामों की घोषणा हो गई है। साहित्य अकादमी पुरस्कार-2018 के लिए 24 लेखकों को चुना गया है।   हिन्दी की प्रसिद्ध लेखिका चित्रा मुद्गल समेत 24 लेखकों को वर्ष 2018 के लिए साहित्य अकादमी पुरस्कार देने की घोषणा की गई। उर्दू में साहित्य अकादमी का अवार्ड रहमान अब्बास और अंग्रेजी में अनीस सलीम को मिला। अकादमी के अध्यक्ष चंद्रशेखर कंबार की अध्यक्षता में निणार्यक समिति ने इन पुरस्कारों को मंजूरी दी। हिंदी लेखिका चित्रा मुद्गल को उनके उपन्यास "पोस्ट बॉक्स नंबर 203 नाला सोपारा" के लिए चुना गया है। ये पुरस्कार 29 जनवरी को राजधानी दिल्ली में दिये जाएगें। 