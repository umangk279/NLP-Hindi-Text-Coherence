पीवी सिंधू ऑल इंग्लैंड बैडमिंटन ओपन चैम्पियनशिप के सेमीफाइनल में पहुंच गई हैं. शुक्रवार को खेले गये क्वार्टरफाइनल मुकाबले में सिंधु ने जापान की नोजोमी ओकुहारा को तीन गेम तक चले मुकाबले में हरा दिया.  पहले गेम में दोनों के बीच रोमांचक भिड़ंत देखने को मिली, जिसमें ओकुहार ने बाजी मारते हुए पहला गेम 22-20 से अपने नाम कर लिया. दूसरे गेम में सिंधु ने वापसी की और गेम को 21-18 अपने नाम कर लिया. तीसरे गेम में सिंधु ने 21-18 से अपने नाम कर मुक़ाबला भी जीत लिया. 