सत्ता में आने के छह महीने पूरे होने पर योगी सरकार ने गिनाई अपनी उपलबधियां, कहा लोगों में दूर हुआ भय का वातावरण, छह महीने में हुए 430 एनकाउंटर, मार्च के बाद दंगे की एक भी घटना नहीं. बिजली में सुधार, किसानों का हुआ कर्ज माफ.   उत्तर प्रदेश के मुख्यमंत्री ने अपने 6 महीने के शासनकाल का रिपोर्ट कार्ड मंगलवार को जब जनता के सामने रखा तो उनके चेहरे पर मुस्कान और आत्मविश्वास साफ झलक रहा था. कड़ा परिश्रम, सख्त फैसले और संकल्पों के छह माह के बाद  प्रदेश के माहौल में सकारात्मक बदलाव की तस्वीर पेश करते हुए योगी ने कहा कि राज्य की जनता के मन से भय पूरी तरह समाप्त हो गया है। योगी ने विभिन्न क्षेत्रों में सरकार की उपलब्धियों को रेखांकित किया -  इससे पहले सोमवार को योगी ने श्वेत पत्र जारी करते हुए पिछली सरकारों पर भ्रष्टाचार के आरोप लगाते हुए उनके कामकाज को लेकर गंभीर सवाल खड़े किए। लेकिन आज अपने कार्यकाल का ब्योरा देते हुए मुख्यमंत्री ने ये स्पष्ट कर दिया की अब प्रदेश नई कार्यसंस्कृति के साथ विकास के पथ पर अग्रसर है और इरादे नेक हैं तो मंज़िल भी ज़रूर मिलेगी. 