जम्मू कश्मीर के कुलगाम में 3 आतंकवादी ढेर, मारा गया जैश कमांडर वलीद, नागनद चिमर इलाके में आतंकियों की बड़ी साजिश नाकाम.  जम्मू कश्मीर के कुलगाम में आज सुबह सुबह आतंकवादियों से सुरक्षाबलों की मुठभेड़ हो गई। खुफिया जानकारी मिली थी कि कुलगाम जिले के नागनद चिमर इलाके में कुछ आतंकी छुपे हुए हैं और किसी बड़ी साजिश को अंजाम देने के फिराक में हैं. जिसके आधार पर इलाके को घेरना शुरू किया गया और सुरक्षाबों ने तीन आतंकवादी को मार गिराया। एक आतंकवादी की पहचान जैश कमांडर वलीद के रूप में हुई है जो पाकिस्तानी नागरिक था। वलीद पिछले डेढ़ साल से यहां सक्रिय था  जिसकी सुरक्षाबलों को तलाश थी।  