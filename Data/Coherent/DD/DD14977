सऊदी अरब के बादशाह ने वायुसेना और थल सेना प्रमुख समेत देश के सभी आला सैन्य अधिकारियों को किया बर्खास्त। यमन में सऊदी नेतृत्व में गठबंधन सेना की विद्रोहियों के साथ लड़ाई के करीब तीन साल पूरे होने के मौके पर आया फैसला।   सऊदी अरब ने कल एक शाही फ़रमान जारी कर देश के सभी आला सैन्य अधिकारियों को बर्खास्त कर दिया है. इनमें सेना के प्रमुख भी शामिल हैं। जिन अधिकारियों को बर्खास्त किया गया है उनमें वायुसेना और थल सेना प्रमुख समेत आला अधिकारी शामिल हैं। इसके अलावा कई उप-मंत्रियों की भी नियुक्तियां की गई हैं।  इन नए नामों में तमादुर बिंत युसूफ़ अल-रमाह नाम की महिला उप-मंत्री भी शामिल है। सऊदी अरब में किसी महिला का उप-मंत्री बनना आम बात नहीं है। ये फ़ैसला ऐसे वक्त आया है जब यमन में सऊदी नेतृत्व में गठबंधन सेना की विद्रोहियों के साथ लड़ाई के लगभग तीन साल पूरे होने वाले हैं। यमन में सऊदी हस्तक्षेप के कारण हूथी विद्रोही देश के दक्षिण की तरफ सीमित हो गए हैं लेकिन अभी भी वो राजधानी सना और कई इलाकों में मज़बूती से डटे हुए हैं। 