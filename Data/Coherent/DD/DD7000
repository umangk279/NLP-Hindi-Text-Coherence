ब्रिटिश प्रधानमंत्री थेरेसा मे ने मंगलवार को एक नया ब्रेग्जिट करार की रूपरेखा पेश की है  ब्रिटिश प्रधानमंत्री थेरेसा मे ने मंगलवार को एक नए ब्रेग्जिट करार की रूपरेखा पेश की है। इसमें यूरोपीय संघ से ब्रिटेन के बाहर निकलने को लेकर उनके विवादित समझौते के पहलुओं पर सुरक्षा उपाय एवं कानूनी आश्वासन शामिल किए गए हैं। थेरेसा को उम्मीद है कि इस करार को जब अगले महीने संसद के निचले सदन हाउस ऑफ कॉमंस में पेश किया जाएगा तो उसे हर पार्टी का समर्थन मिलेगा। विपक्ष की एक प्रमुख मांग पर समझौता करते हुए थेरेसा मे ने वादा किया है कि यदि उनके करार की रूपरेखा को अगले महीने संसद के निचले सदन की मंजूरी मिल जाती है तो उसमें एक दूसरा जनमत संग्रह कराने को लेकर संसदीय मतदान का विकल्प शामिल किया जाएगा। मंगलवार को लंदन में अपने एक संबोधन में थेरेसा मे ने कहा, 'मैं इस अहम मुद्दे पर पूरे सदन में वाजिब ताकत की भावना को मानती हूं। 