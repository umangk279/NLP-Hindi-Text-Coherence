भारत के तीन दिवसीय दौरे पर आए भूटान के प्रधानमंत्री डॉ. लोटे शेरिंग ने नई दिल्ली में प्रधानमंत्री नरेन्द्र मोदी से मुलाक़ात की। इस मौके पर प्रधानमंत्री नरेंद्र मोदी ने भूटान की 12वीं पंचवर्षीय योजना में साढ़े चार हजार करोड़ रुपए का योगदान दिए जाने का ऐलान किया। साथ ही भूटान के प्रधानमंत्री ने पीएम नरेंद्र मोदी को भूटान आने का भी निमंत्रण दिया।   शुक्रवार को प्रधानमंत्री मोदी ने भारत के तीन दिवसीय दौरे पर आए भूटान के प्रधानमंत्री डॉ. लोटे शेरिंग के साथ दिल्ली के हैदराबाद हाउस में मुलाक़ात की। दोनों नेताओं के बीच प्रतिनिधिमंडल स्तर की वार्ता हुई, जिसमें द्विपक्षीय महत्व के मुद्दों पर विचारों का आदान प्रदान हुआ। भूटान के प्रधानमंत्री की ये यात्रा भारत और भूटान के बीच औपचारिक और राजनयिक संबंधों के 50 वर्ष पूरे होने के अवसर पर हो रही है प्रधानमंत्री नरेंद्र मोदी ने कहा कि सहयोग के क्षेत्र में अंतरिक्ष विज्ञान से एक नया आयाम मिला है। उन्होंने कहा कि भारतीय अंतरिक्ष अनुसंधान संगठन द्वारा भूटान में जल्द ही ग्राउंड स्टेशन तैयार किया जाएगा। प्रधानमंत्री लोटे शेरिंग ने प्रधानमंत्री नरेंद्र मोदी की तारीफ करते हुए कहा कि पीएम मोदी के नेतृत्व में देश में काफी तरक्की हुई है।प्रधानमंत्री लोते त्‍शेरिंग ने पीएम मोदी को भूटान आने का भी निमंत्रण भी दिया।  इससे पहले भूटान के प्रधानमंत्री डॉ. लोटे शेरिंग का आज राष्ट्रपति भवन में औपचारिक स्वागत किया गया। भूटान के प्रधानमंत्री ने राजघाट पर राष्ट्रपिता महात्मा गांधी की समाधि पर श्रद्धासुमन अर्पित किए. 