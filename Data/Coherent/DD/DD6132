हांगकांग में पुलिस और लोकतंत्र समर्थक प्रदर्शनकारियों के बीच हिंसक झड़पें जारी, पिछले दो महीने से प्रदर्शनकारी प्रत्यर्पण विधेयक के खिलाफ कर रहे हैं आंदोलन, इस विधेयक के तहत लोगों के खिलाफ चल रहे मामलों में आरोपियों को प्रत्यपित कर लाया जा सकेगा चीन।  हांगकांग में पुलिस और लोकतंत्र समर्थक प्रदर्शनकारियों के बीच हिंसक झड़पें अभी भी जारी हैं। हाल में पुलिस की बर्बर कार्रवाई के खिलाफ सामूहिक विरोध प्रदर्शन का कल तीसरा दिन था। चीन सरकार के संपर्क कार्यालय तक पहुंचने की कोशिश कर रहे प्रदर्शनकारियों को पीछे हटाने के लिए पुलिस ने आंसू गैस के गोले छोड़े और रबर की गोलियां चलाईं। हांगकांग में प्रत्यर्पण विधेयक के खिलाफ शुरू हुए विरोध प्रदर्शन लगातार आठ सप्ताह तक जारी है। हालांकि सरकार ने इस विधेयक को वापस ले लिया है लेकिन तब से लोकतंत्र स्‍थापित करने और पुलिस की जवाबदेही सुनिश्चित करने के लिए विरोध प्रदर्शन हो रहे हैं। 