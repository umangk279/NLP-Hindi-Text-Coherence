12 से 14 अक्टूबर तक होने वाली इस बैठक में अगले तीन साल की कार्ययोजना तैयार की जा रही है इसके साथ ही संघ के कार्यकर्ताओं पर जानलेवा हमलों की संख्या बढ़ने के मुद्दे पर चर्चा होगी   भोपाल के शारदा विद्या मंदिर परिसर के गुरु गोविंद सिंह सभागार में भारत माता की प्रतिमा पर पुष्पांजलि के साथ ही राष्‍ट्रीय स्‍वयंसेवक संघ के सरसंघचालक डॉ. मोहन भागवत और सरकार्यवाह सुरेश भैयाजी जोशी ने गुरूवार को अपने कार्यकारी मंडल की बैठक का शुभारंभ किया। 12 से 14 अक्टूबर तक चलने वाली इस महत्वपूर्ण बैठक में संगठन के वर्तमान कार्य एवं भविष्‍य के कार्यों की समीक्षा तथा योजना बनाई जा रही है। अखिल भारतीय कार्यकारी मंडल की इस बैठक में संघ की आगामी तीन वर्ष की कार्ययोजना तैयार की जा रही है। 