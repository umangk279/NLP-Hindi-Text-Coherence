आज से बहुप्रतीक्षित एशेज़ सीरीज़ का आग़ाज़ हो गया,  जिसके साथ आईसीसी टेस्ट चैम्पियनशिप की भी शुरूआत हो गई है। टॉस जीतकर बल्लेबाज़ी करने उतरी ऑस्ट्रेलिया की ख़राब शुरूआत।   एशेज़ सीरीज़ के पहले मुक़ाबले में आज बर्मिंघम में ऑस्ट्रेलिया ने टॉस जीतकर पहले बल्लेबाज़ी करने का फैसला किया है। ऑस्ट्रेलिया का पहला विकेट डेविड वार्नर के रूप में गिरा जो 2 रन  के स्कोर पर स्टुअर्ट ब्रॉड की गेंद पर आउट हुए।ऑस्ट्रेलिया का अगला विकेट कैमरून बैनक्राफ्ट के रूप में गिरा जो 8 के स्कोर पर ब्रॉड का ही शिकार बने।ऑस्ट्रेलियाई बल्लेबाज़ों का इंग्लिश गेंदबाज़ों के आगे लड़खड़ाना जारी रहा और क्रिस वोक्स ने 13 के स्कोर पर उस्मान ख़्वाजा का विकेट चटका ऑस्ट्रेलिया के लिए दिक्कत को और बढ़ा दिया। ऑस्ट्रेलिया का चौथा विकेट ट्रैविस हेड के रूप में सामने आया जो 35 पर वोक्स की गेंद पर एलबी हुए।मैथ्यू वेड भी ज्यादा देर तक क्रीज़ पर नहीं टिक सके और 1रन पर वोक्स की गेंद पर आउट हुए। आखिर में पीटर सिडल ने स्टीव स्मिथ का अच्छा साथ निभाया और स्कोर को 200 के पार पहुंचाया। सिडल 44 रन बनाकर आउट हुए। एक छोर पर स्टीव स्मिथ डटे रहे और अपना शतक पूरा करने में कामयाब रहे। स्टीव स्मिथ को 144 रन पर ब्रॉड ने बोल्ड कर ऑस्ट्रेलिया की पहली पारी 284 रन पर समेट दी। स्टुअर्ट ब्रॉड ने इस इनिंग में 86 रन देकर 5 विकेट अपने नाम किए। एशेज़ सीरीज़ शुरू होने के साथ ही आईसीसी टेस्ट चैम्पियनशिप की भी आज से शुरूआत हो गई है। 