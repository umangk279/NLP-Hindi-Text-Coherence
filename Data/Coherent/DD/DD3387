प्रधानमंत्री नरेंद्र मोदी ने "परीक्षा पे चर्चा 2020" कार्यक्रम के तहत देश भर के छात्रों को दिए परीक्षा के तनाव को दूर करने के मंत्र, शिक्षकों और अभिभावकों के साथ भी किया संवाद, कहा, शिक्षा हमारे लिए नई चीजों को सीखने का है एक तरीका और हमें इसे दिनचर्या के मूल में रखकर अधिक सीखने का प्रयास करना चाहिए।   पीएम नरेंद्र मोदी छात्रों और शिक्षकों के साथ परीक्षा पर चर्चा की। पीएम मोदी अपनी चर्चा में बच्चों को परीक्षा के तनाव से बचने के मंत्र दिए। पीएम का तालकटोरा स्टेडियम पहुंचे पर उनकी बच्चों ने अगवानी की। इस दौरान पीएम को बच्चों ने कई तरह की पेंटिंग भी दिखाई। पीएम ने छात्रों को 2020 के दशक की अहमियत समझाई। उन्होंने कहा कि यह दशक हिंदुस्तान के लिए बहुत अहम है। इस दशक में देश जो भी करेगा, उसमें 10वीं और 12वीं के विद्यार्थियों का सबसे ज्यादा योगदान होगा। मोदी ने कहा कि यह दशक नई ऊंचाइयों को पाने वाला बने, यह सबसे ज्यादा इस पीढ़ी पर निर्भर करता है। उन्होंने कहा कि कभी कुछ बनने के नहीं बल्कि कुछ करने के सपने पाले, इसमें उन्हें सफलता मिलेगी। अधिकार और कर्तव्यों को लेकर पूछे गए एक सवाल को लेकर पीएम मोदी ने कहा कि दोनों अलग नहीं हैं। उन्होंने कहा कि हमारे कर्तव्यों में ही अधिकार भी समाहित हैं। उन्होंने कहा कि हम सभी को नागरिक के नाते कर्तव्यों का पालन करना चाहिए। लाइन में रहना, बिजली की कम खपत करना और टिकट लेकर ही चलने जैसी चीजों के जरिए हम अपने कर्तव्य का निर्वहन कर सकते हैं। नई तकनीक को सीखने के लिए छात्रों को प्रेरित करते हुए पीएम मोदी ने कहा कि हम सिर्फ इसका ज्ञान ही नहीं होना चाहिए बल्कि उसकी उपयोग अपने हित के लिए करना सीखना चाहिए। ऐसा देखा जा रहा है कि बहुत से लोगों का समय तकनीक चुरा लेती है। यह सोचिए कि आखिर स्मार्टफोन कितना समय चोरी कर लेता है। तकनीक को जीवन में साथी के तौर पर जोड़ें, लेकिन उसे जिंदगी का हिस्सा न बनने दें। 