 चीन ने बृहस्पतिवार को विश्व स्वास्थ्य संगठन (WHO) के लिए तीन करोड़ डॉलर के अतिरिक्त अनुदान देने की घोषणा की। चीन के विदेश मंत्रालय के प्रवक्ता गेंग शुआंग ने यहां एक संवाददाता सम्मेलन में इसकी घोषणा की।    चीन के विदेश मंत्रालय के प्रवक्ता ने एक संवाददाता सम्मेलन में डब्ल्यूएचओ यानी विश्व स्वास्थ्य संगठन को तीन करोड़ डॉलर के अतिरिक्त अनुदान देने की घोषणा की। यह अनुदान चीन के द्वारा इससे पहले डब्ल्यूएचओ को दी गई दो करोड़ डॉलर की राशि के अतिरिक्त होगा। उल्लेखनीय है कि चीन ने कुछ ही रोज पहले अमेरिका द्वारा डब्ल्यूएचओ का वित्त पोषण रोकने पर पर गंभीर चिंता व्यक्त की थी। अमेरिका ने कोरोना वायरस महामारी से निपटने में डब्ल्यूएचओ की भूमिका पर सवाल उठाते हुए वित्तपोषण रोका है। अमेरिका के राष्ट्रपति डोनाल्ड ट्रंप का आरोप है कि डब्ल्यूएचओ का रवैया पक्षपाती है और वह चीन के पक्ष में झुका हुआ है। 