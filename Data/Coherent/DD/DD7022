एग्‍जिट पोल में एनडीए सरकार की वापसी से झूमा बाजार, सेंसेक्‍स में 1422 अंकों का उछाल, पिछले छह सालों में एक दिन की सबसे बड़ी बढ़त , निफ़्टी भी 421 अंक चढ़ा,  निफ्टी की पिछले दस साल में एक दिन में आने वाली सबसे बड़ी वृद्धि.  मतदान बाद जारी सर्वेक्षणों में प्रधानमंत्री नरेन्द्र मोदी के नेतृत्व वाली राष्ट्रीय जनतांत्रिक गठबंधन सरकार के फिर से सत्ता में आने के पूर्वानुमानों से उत्साहित निवेशकों ने आज शेयर बाजार में जमकर लिवाली की। इससे बंबई शेयर बाजार का सेंसेक्स 1,422 अंक उछलकर 39,352 अंक पर पहुंच गया। सेंसेक्स में ये एक दिन की पिछले छह सालों की सबसे बड़ी बढ़त दर्ज की गई। वहीं निफ्टी 421 अंक की तेजी के साथ 11,828 अंक पर बंद हुआ। यह निफ्टी की पिछले दस साल में एक दिन में आने वाली सबसे बड़ी वृद्धि रही।  