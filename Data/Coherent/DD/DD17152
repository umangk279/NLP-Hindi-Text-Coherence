पाकिस्तान में मौत की सजा पाए कुलभूषण जाधव मामले में कल भारत ने हेग स्थित अंतरराष्ट्रीय न्यायालय में लिखित दलील पेश की।    विदेश मंत्रालय से मिली जानकारी के अनुसार भारत ने कुलभूषण की गिरफ्तारी से जुड़े पाकिस्तान के झूठ को अंतरराष्ट्रीय कोर्ट के सामने रखा है। कुलभूषण जाधव पर जासूसी का आरोप लगाते हुए पाकिस्तान की सैन्य अदालत ने फांसी की सजा सुनाई थी जिसके बाद भारत ने इंटरनेशनल कोर्ट ऑफ जस्टिस में पाकिस्तान के फैसले को चुनौती दी थी। इसके बाद इंटरनेशनल कोर्ट ने कुलभूषण की फांसी पर रोक लगा दी थी।  