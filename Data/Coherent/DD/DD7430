इंडोनेशिया में हो रहे चुनाव संपन्न हो गए हैं. राष्‍ट्रपति पद, संसदीय सीटों और स्‍थानीय परिषद के लिए एक साथ, एक दिन में ही मतदान कराए गए.  विश्‍व के चुनाव इतिहास में इसे सर्वाधिक जटिल मतदान माना जा रहा है. चुनाव में कुल दो लाख 45 हजार उम्‍मीदवार मैदान में हैं. 19 करोड़ से अधिक मतदाताओं ने अपने मताधिकार का इस्तेमाल किया. राष्‍ट्रपति पद के लिए मौजूदा राष्‍ट्रपति जोको विडोडो का मुकाबला पूर्व जनरल प्रबोवो सुबियांतो से है. मतदान के तुरंत बाद वोटों की गिनती भी शुरू हो चुकी है. 