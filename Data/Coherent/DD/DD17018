अक्टूबर 2014 से शुरु हुआ प्रधानमंत्री का मासिक रेडियो संवाद कार्यक्रम 'मन की बात' अपने तीन साल पूरे करने जा रहा है। भारतीय इतिहास में एक अनोखी पहल थी जहां पीएम की चिंतन प्रक्रिया में किसान से लेकर युवा तक रहे, जहां नैतिक सवालों से लेकर कई मुद्दों पर विचारों का आदान-प्रदान सामने आया।   मन की बात पिछले तीन सालों में एक ऐसी संवाद प्रक्रिया के रूप में अपने को स्थापित कर चुका है जहां दो तरफा संवाद है तो आम लोगों के लिए एक भरोसे का स्तंभ कि उन्हें सुना जा रहा है। चाहे स्वच्छता हो, किसानों का मुद्दा हो, या बेटियों को आगे बढ़ाने का मसला और नशे की लत जैसे मसले मन की बात ने समाज के हर वर्ग और कई समस्याओं को चर्चा और समाधान के केंद्र में रखा है। 