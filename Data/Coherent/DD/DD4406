श्रीलंका में नया राष्ट्रपति चुनने के लिए मतदान जारी। मुख्‍य मुकाबला पूर्व रक्षा सचिव गोटाबाया-राजपक्षे और मंत्री सजीत प्रेमदासा के बीच। दोनों उम्मीदवारों ने मुख्यता राष्ट्रीय सुरक्षा और सुशासन के मुद्दे पर किया था प्रचार।  श्रीलंका में नए राष्ट्रपति के चुनाव के लिए आज मतदान है। मैदान में कुल 35 उम्मीदवार हैं जिन्हें लगभग 1.6 करोड़ मतदाता वोट देंगे. 12 हजार मतदान केन्‍द्र खोले गए हैं तथा स्‍वतंत्र और निष्‍पक्ष मतदान को सुनिश्चित करने के लिए 68 हजार सुरक्षाकर्मी तैनात किए गए हैं। चुनाव में पूर्व रक्षा मंत्री गोटाबया राजपक्षे और सत्ताधारी दल के उम्मीदवार सजीत प्रेमदासा के बीच कड़ी टक्कर देखने को मिल सकती है। दोनों ही उम्‍मीदवार राष्‍ट्रीय सुरक्षा और सुशासन के नाम पर लोगों से वोट मांग रहे हैं। मतदान के बाद मतगणना शुरू हो जाएगी और रविवार तक परिणाम आने की संभावना है। 