चाइल्ड पोर्नोग्राफी के खिलाफ सरकार द्वारा लगातार बड़े कदम उठाए जा रहे हैं मंत्रालय ने नागरिकों की जिम्मेदारी भी तय की है क्योंकि इस तरह के मामलों की जानकारी नहीं देना भी एक तरह का अपराध है।   चाइल्ड पोर्नोग्राफी के खिलाफ लगातार बड़े कदम उठाए जा रहे हैं। महिला एवं बाल कल्याण विभाग के मुताबिक, केरल में कथित रूप से चाइल्ड पोर्न चैट ग्रुप पूमबत्ता यानी तितली और ऑनलाइन पोर्न चैनल नादन थूंड चलाने के आरोप में एक व्यक्ति को गिरफ्तार किया गया है। वहीं, दिल्ली में सीबीआई ने वॉट्सएप पर बच्चों के आपत्तिजनक वीडियो और फोटो भेजने के मामले में 5 में से एक आरोपी को गिरफ्तार किया है। इस ग्रुप में 40 देशों के 119 सदस्य थे। महिला एवं बाल कल्याण मंत्री की पहल पर अब चाइल्ड पोर्नोग्राफी के लिए जीरो टॉलरेंस नीति अपनाई जा रही है इसके लिए चाइल्ड पोर्नोग्राफी की परिभाषा भी तय़ की गई है ताकि इसे अपराध के दायरे में लाया जा सके। मंत्रालय ने नागरिकों की जिम्मेदारी भी तय की है क्योंकि इस तरह के मामलों की जानकारी नहीं देना भी एक तरह का अपराध है।    