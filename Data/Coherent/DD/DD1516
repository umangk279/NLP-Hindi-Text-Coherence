जम्मू-कश्मीर के राजौरी जिले के कालाकोट तहसील में गुरुवार रात हुई मुठभेड़ में सुरक्षा बलों ने एक आतंकी को मार गिराया।  ये मुठभेड़ मेहारी गांव में हुई। मौके पर से हथियार और गोला-बारुद भी बरामद किए गए। कालाकोट के मियाडी जंगल में हलचल देखे जाने के बाद स्थानीय लोगों ने पुलिस को सूचित किया था, जिसके बाद पुलिस और सेना की राष्ट्रीय राइफल बटालियन ने संयुक्त अभियान में आतंकी को ढेर किया। सुरक्षा बलों का ऑपरेशन जारी है। 