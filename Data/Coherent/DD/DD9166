विश्व एड्स दिवस आज, विश्व स्वास्थ्य संगठन ''जाने अपना स्टेटस'' थीम के तहत वैश्विक भागीदारों के साथ एड्स के प्रति लोगों को कर रहा है जागरूक, परीक्षण के ज़रिए एचआईवी संक्रमण की स्थिति जानने,  रोकथाम, उपचार और देखभाल सेवाओं तक पहुंच बनाने का आग्रह  आज एड्स दिवस है। दुनियाभर में एक दिसंबर को एड्स दिवस के रूप में मनाया जाता है। एड्स के प्रति लोगों को जागरूक करने के लिए दुनिया भर में कार्यक्रम आयोजित किए जाते हैं। 1988 में इस की दिन की शुरूआत की गई थी। जगह जगह पर कार्यक्रम आयोजित कर लोगों को बताया जाता है कि एड्स जैसी खतरनाक बीमारी से खुद को कैसे बचाया जाए। एड्स के प्रति जागरुकता फैलाने के लिए हर वर्ष एक थीम दी जाती है इस वर्ष का  थीम है ''Know your status''। इस बार की थीम के मताबिक लोगो को एचआईवी परीक्षण के लिए प्रेरित करना है। इससे लोगों को पता चल सकता है कि वो एचआईवी से पीड़ित हैं या नहीं। करीब 75 फीसदी लोगों को पता नहीं होता है कि वो एचआईवी पीड़ित हैं । असुरक्षित यौन संबंध बनाने से एचआईवी के फैलने का खरता अधिक रहता है। 