शेयर बाजार का सेंसेक्स 355 अंक की छलांग के साथ नए रिकॉर्ड स्तर 31,716 अंक पर पहुंच गया। यह छह सप्ताह में सेंसेक्स की एक दिन की सबसे बड़ी बढ़त है।     कंपनियों के आगामी तिमाही नतीजों को लेकर निवेशक उत्साहित हैं। इसके चलते घरेलू संस्थागत निवेशकों और खुदरा निवेशकों ने जमकर लिवाली की जिससे बाजार में तेजी से कारोबार रुक गया।  बीएसई में कारोबार की शुरुआत मजबूती के साथ हुई जिसके चलते निफ्टी भी रिकॉर्ड उचाई पर पहुंच गया। नेशनल स्टॉक एक्सचेंज में आज तकनीकी गड़बड़ी के चलते कारोबार प्रभावित हुआ।  लगभग तीन घंटे तक एनएसई में कारोबार ठप रहा है। इसके बावजूद निफ्टी पहली बार 9,700 अंक के स्तर के पार निकल गया।  वित्त मंत्रालय ने भी एनएसई में तकनीकी गड़बड़ी पर भारतीय प्रतिभूति एवं विनिमय बोर्ड-सेबी से रिपोर्ट मांगी है।            