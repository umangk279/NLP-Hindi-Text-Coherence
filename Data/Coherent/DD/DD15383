आज का भारत विश्व मंच पर अपनी साख लगातार बढ़ा रहा है इसीलिए विश्व भी आज भारत से कई उम्मीदें लगाए हुए है। इसकी एक झलक दिखेगी डावोस में विश्व आर्थिक मंच की बैठक में जहाँ प्रधानमंत्री नरेंद्र मोदी प्लिनेरी सत्र को संबोधित करेंगे। इस बार थीम है विभाजित दुनिया के लिए साझा भविष्य का निर्माण।  प्रधानमंत्री नरेंद्र मोदी दावोस में होने वाले ‘वर्ल्ड इकनॉमिक फोरम’ में शिरकत करने को तैयार हैं। प्रधानमंत्री नरेंद्र मोदी 23 जनवरी को  वर्ल्ड इकनॉमिक फोरम के प्लिनेरी सत्र को संबोधित करेंगे। अपने संबोधन के दौरान प्रधानमंत्री मोदी भारत की विकास गाथा को वैश्विक मंच पर रखेंगे और दुनिया को भारत, जो कि न्यू इंडिया और इनोवेटिव इंडिया बनने को तैयार है उससे रु-ब-रू करायेंगे। प्रधानमंत्री मोदी के साथ कई कैबिनेट मंत्री और बिजनेस जगत के दिग्गज भी दावोस में होंगे। इस बार वर्ल्ड इकनॉमिक फोरम की थीम है क्रीएटिंग अ शेयर्ड फ्यूचर इन फ्रेक्चर्ड वर्ल्ड' है। प्रधानमंत्री मोदी अपने संबोधन में सरकार द्वारा लिये गये सुधार के काम जैसे की जीएसटी का लागू होना, विदेशी निवेश के लिए भारत के दरवाजो को खोलना, ईज ऑफ डूइंग बिजनेस में भारत की रेंकिंग में सुधार आने जैसी बातों पर फोकस कर सकते है। 22 जनवरी को प्रधानमंत्री मोदी की स्विस राष्ट्रपति के साथ द्विपक्षी वार्ता करेंगे। प्रधानमंत्री मोदी की अन्य नेताओ के साथ भी द्विपक्षी वार्ता होने की संभावना है।एसा पहली हो रहा है कि इस बार दावोस में भारत से दो आचार्य भी शिरकत करेंगे जो कि योग के सत्र को आयोजित करेंगे। इस बार के दावोस भारत की तरफ से 6 कैबिनेट मंत्री, 2 मुख्य मंत्री, औऱ 100 से भी ज्यादा सीईओस शिरकत करेंगे। साथ ही इस बार दावोस में बोलिवुड का तडका भी देखने को मिलेगा जब बॉलिवुड सुपरस्टार शाहरुख खान भी स्त्री सशक्तिकरण के सत्र को संबोधित करेंगे।  22 जनवरी को प्रधानंमत्री नरेंद्र मोदी रात्री भोज के दौरान विश्व के व्यापार जगत के दिग्गजों से मुखातिब होंगे।दुनिया भर के दिग्गज नेताओ की बात करें तो पीएम मोदी के अलावा अमेरीकि राष्ट्रपति डॉनलड ट्रम्प, यूके की प्रधानमंत्री थेरेसा मे,कनाडा से जस्टीन ट्रूडू,फ्रांस के इमेनुअल मेक्रो, ब्राजील से मिशल टेमर और इसत्राईली प्रधानमंत्री बेंजमिन नेतन्याहू भी दावोस के वर्ल्ड इकनॉमिक फोरम में शिरकरत करेंगे। वर्ल्ड इकनॉमिक फोरम 2018 में एसा पहली बार हो रहा कि बडी संख्या में महीलाएं कई सत्र को मोडरेट और संबोधित करेंगी।साथ ही प्रधानमंत्री मोदी का वर्ल्ड इकनॉमिक फोरम में संबोधन करना भारत के बढते वर्चस्व को बताता है। 