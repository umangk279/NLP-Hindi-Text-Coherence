कांग्रेस के वरिष्ठ नेता प्रिय रंजन दासमुंशी का निधन आज यहां अस्पताल में हो गया। वह वर्ष 2008 से ही कोमा में थे।   प्रिय रंजन 72 वर्ष के थे। अपोलो अस्पताल के अधिकारियों ने बताया, ' पिछले एक महीने से उनकी हालत नाजुक बनी हुई थी और उनकी मृत्यु आज दोपहर 12 बजकर 10 मिनट पर हुई। निधन के समय उनकी पत्नी और बेटे अस्पताल में मौजूद थे।' पूर्व केंद्रीय मंत्री को साल 2008 में आघात आया था और वह तब से अस्पताल में भर्ती थे। बीमार पड़ने से पहले दासमुंशी ऑल इंडिया फुटबॉल फेडरेशन (एआईएफएफ) चला रहे थे।  