कश्मीर को पूरे देश से जोड़ने वाला 270 किलोमीटर लंबा जम्मू-श्रीनगर राष्ट्रीय राजमार्ग रामबन जिले में रातभर हुई बारिश के बाद भूस्खलन के कारण बंद कर दिया गया  जानकारी के अनुसार रामसू के नजदीक आज तड़के प्रखंड विकास कार्यालय के नजदीक भूस्खलन हुआ जिससे मुख्य मार्ग बंद हो गया। भूस्खलन से मार्ग के दोनों ओर सैकड़ों वाहन फंस गए हैं। हालांकि अब सड़क साफ करने का काम चल रहा है और कोशिश की जा रही है किकम से कम समय में मार्ग को बहाल किया जा सके। यह राजमार्ग कश्मीर घाटी के लिए माल आपूर्ति करने को लेकर जीवन रेखा की तरह है। इस मार्ग से होकर अमरनाथ यात्री भी गुजरते हैं। हिमाचल प्रदेश में औट के पासमंडी-मनाली हाईवे पर भी भूस्खलन हुआ है जिसके कारण NH-3 ब्लॉक हो गया है। हिमाचल प्रदेश में बारिश की वजह से कई जगहों पर सड़कों और पुलों को काफी नुकसान हुआ है। शिमला जिले के कुट्ट,कुंडी, ख्युंचा गांवों के निवासी पहाड़ों से होकर कहीं भी पलायन कर रहे हैं। भारी बारिश के कारण हिमाचल की लगभग सभी प्रमुख नदियां उफान पर हैं। मौसम विभाग की मानें तो कांगड़ा के अलावा ऊना,सोलन और शिमला में भी मूसलाधार बारिश हो सकती है।  