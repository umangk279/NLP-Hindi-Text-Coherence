महाराष्ट्र और हरियाणा में जीत के बाद दिल्ली में बीजेपी मुख्यालय में जश्न मनाया गया, जिसमें पीएम मोदी , गृहमंत्री और रक्षामंत्री समेत बडे नेता शामिल हुए। कार्यकर्ताओं को संबोधित करते हुए पीएम मोदी ने कहा कि दोनों राज्यों में दोबारा सरकार बनना बड़ी सफलता है। प्रधानमंत्री ने जनता को धन्यवाद देते हुए कहा कि बीजेपी सबको साथ लेकर चलती है।  महाराष्‍ट्र और हरियाणा विधानसभा चुनावों के नतीजों के बीच बीजेपी मुख्यलाय में जश्न हो रहा है। प्रधानमंत्री नरेंद्र मोदी और केंद्रीय गृह मंत्री अमित शाह पार्टी मुख्‍यालय में कार्यकर्ताओं को के बीच जश्न मनाने पहुंचे। जहां पीएम का भव्य स्वागत किया गया। प्रधानमंत्री मोदी ने कहा कि हरियाणा और महाराष्ट्र में दोनों ही मुख्यमंत्रियों और उनकी टीम ने काफी मेहनत की, इसीलिये जनता ने दोनों ही राज्यों में आशीर्वाद दिया है। प्रधानमंत्री ने कहा कि हरियाणा में हमारा वोटिंग प्रतिशत बढ़ा है, हरियाणा में एक पार्टी की सरकार दुबारा नहीं बनती थी, ऐसी स्थिति में मनोहर लाल जी को दुबारा जनता का आशीर्वाद देना अपने आप में बड़ी बात है। बीजेपी अध्यक्ष अमित शाह ने कहा कि मोदी सरकार के दोबारा सत्ता में आने के बाद इन दो राज्यों में चुनाव हुए और दोनों ही जगह बीजेपी सत्ता में काबिज होने जा रही है। 