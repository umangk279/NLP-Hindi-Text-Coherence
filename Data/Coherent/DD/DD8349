प्रधानमंत्री नरेंद्र मोदी ने अपने बिहार दौरे में करीब 33 हज़ार करोड़ रु. विकास परियोजना का किया शिलान्यास और लोकार्पण, कहा सरकार की विकास यात्रा अबाध गति से है जारी, आधारभूत संरचनाओं के निर्माण के साथ वंचितों और शोषितों के जीवन को आसान बना रही है सरकार, झारखंड में भी पीएम करेंगे कई विकास परियोजनाओं की शुरूआत।  प्रधानमंत्री नरेंद्र मोदी ने बरौनी बिहार में 33 हजार करोड़ रुपए की लागत की विभिन्‍न विकास परियोजनाओं का शिलान्यास व उद्घाटन किया। प्रधानमंत्री ने इंडियन ऑयल और गेल की पेट्रोलियम संबंधित योजनाओं का शिलान्यास और लोकार्पण किया। उन्होंने बरौनी रिफाइनरी  क्षमता विस्तार का उद्घाटन जो 6 मिलियन से बढ़कर 9 मिलियन टन प्रति वर्ष की होगी, बरौनी रिफाइनरी में एटीएफ हाइड्रोट्रीटिंग यूनिट,पारादीप-हल्दिया-दुर्गापु प्रधानमंत्री ने 7 हज़ार करोड़ की लागत से बरौनी उर्वरक संयंत्र के पुर्ननिमार्ण का शिलान्यास किया। 20 वर्षों से बंद पडा ये संयुत्र साल 2021 तक पूरी क्षमता से काम करने लगेगा।अमोनिया-यूरिया उर्वरक कॉम्प्लेक्स बरौनी जो मई 2021 तक उत्पादन शुरू कर देगी और क्षमता 3850 टन यूरिया और 2 हज़ार टन अमोनिया उत्पादन प्रति दिन की होगी। इससे पहले प्रधानमंत्री गोरखपुर का 2016 में और झारखंड के सिंदरी उर्वरक संयंत्र का 2018 में पुर्ननिर्माण का शिलान्यास कर चुके हैं।  उन्होंने नमामि गंगे के तहत 452 करोड़ रुपए की सीवरेज इंफ्रास्ट्रक्चर परियोजनाओं का शिलान्यास किया जिनमें करमालीचक (पटना) सीवरेज़ परियोजनाओं के लिए 96.95 किमी. का नेटवर्क,30 एमएलडी सीवरेज,नौगछिया,सुल्तानगंज और बाढ़ ट्रीटमेंट प्लांट शामिल हैं। साथ प्रधानमंत्री ने 243 करोड़ की लागत से बने पटना रिवर फ्रंट डेवलपमेंट के प्रथम चरण का लोकार्पण भी किया।  प्रधानमंत्री ने रांची-पटना साप्ताहिक एसी ट्रेन की शुरुआत की। साथ ही बरौनी-कटिहार-कुमेदपुर, मुजफ्फरपुर-सुगौली-बेतिया, सुगौली-रक्सौल, फतुहा- इस्लामपुर और बिहार शरीफ -दनियावा सेक्शन के विद्युतीकरण का भी शुभारंभ किया। पीएम ने छपरा और पूर्णिया में मेडिकल कॉलेज की स्थापना और गया-भागलपुर में मेडिकल कॉलेज का उन्नयन का शिलान्यास किया।  प्रधानमंत्री 13 हज़ार करोड़ की अनुमानित लागत से बनने वाली पटना-मेट्रो रेल परियोजना का शिलान्यास किया। हाल में ही कैबिनेट पटना मेट्रो को मंज़ूरी दी थी। प्रधानमंत्री ने कहा कि केंद्र सरकार देश में आधारभूत संरचनाओं के निर्माण से लेकर लोगों के जीवन को आसान बनाने के लिए आवास,बिजली, स्वास्थ्य जैसी सुविधा मुहैया करा रहे हैं।  बिहार के मुख्यमंत्री नीतीश कुमार ने विकास परियोजनाओं के शुभारंभ के लिए केंद्र सरकार को धन्यवाद दिया। 