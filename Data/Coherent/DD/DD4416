भारत और अमेरिका की सेना संयुक्त अभ्यास कर रही है। ये अभ्यास आन्ध्र प्रदेश में किया जा रहा है। संयुक्त युद्दाभ्यास में भारत की जल,थल और वायुसेना शिरकत कर रही है। संयुक्त अभ्यास का नाम टाईगर ट्रंफ दिया गया।   भारत और यूएस की सेनाएं एक बार फिर से संयुक्त अभ्यास कर रही है। भारत और अमेरिका के बीच 13 से 21 नवंबर के दौरान आंध्र प्रदेश के विशाखापट्टनम और काकीनाडा में संयुक्त सैन्य अभ्यास हो रहा है। 'टाइगर ट्रंफ' नाम के इस युद्धाभ्यास में भारतीय थल, जल और वायुसेना के 1200 जवान और 500 अमेरिकी जवान शामिल हुए है।  इसमें युद्धाभ्यास के साथ ही आपदा के दौरान मदद पहुंचाने पर भी अभ्यास किया जायेगा। इसका उद्देश्य दोनों ही देशों की सेना के बीच बेहतरीन तालमेल बनाने पर जोर रहेगा। मानवीय मदद और आपदा राहत पर केंद्रित इस युद्धाभ्यास का नाम 'टाइगर ट्रंफ' रखा गया है।  समुद्र में लूट और तस्करी रोकने के लिए अमेरिका के 10वें राष्ट्रीय दक्षिण-पूर्व एशिया सहयोग और प्रशिक्षण कार्यक्रम के तहत 9 दिन के इस युद्धाभ्यास का आयोजन किया किया गया है। अमेरिका ने इसे इंडो-पैसेफिक क्षेत्र में सुरक्षा सहयोग बढ़ाने का उदाहरण कहा है। डोनाल्ड ट्रंप के राष्ट्रपति बनने के बाद अमेरिका ने भारतीय प्रशांत क्षेत्र के सहयोगियों के साथ सुरक्षा सहयोग एक बड़ी रकम खर्च की है ताकि क्षेत्र में शांति और स्थिरता बनी रही।  