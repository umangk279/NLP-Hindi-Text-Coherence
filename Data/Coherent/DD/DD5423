जम्मू-कश्मीर में हालात तेजी से हो रहे हैं सामान्य,राज्य के 90 फीसद हिस्सों से प्रतिबंध हटाए गए, सभी लैंडलाइन सेवाएं  चालू, स्वास्थ्य संस्थान पूरी तरह बहाल, अकेले जम्मू एंड कश्मीर बैंक से लोगों ने 108 करोड़ से अधिक की राशि निकाली ।   जम्मू कश्मीर में हर गुजरते दिन के साथ हालात तेजी से सामान्य होते जा रहे है। लगभग पूरी ही घाटी से सभी पाबंदियां हटा ली गई है। स्कूल और अस्पताल खुल गये हैं तो संचार सेवाए बहाल हो गई है। राज्य में सामान्य जनजीवन तेजी से पटरी पर वापस आ रहा है। जम्मू-कश्मीर के डीजीपी दिलबाग सिंह ने कहा घाटी में 90 प्रतिशत क्षेत्र पाबंदी से मुक्त हो गए हैं और 100 फीसद टेलीफोन सेवाएं बखूबी काम कर रही हैं। घाटी के कुपवाड़ा जिले में पोस्टपेड मोबाइल सेवा बहाल कर दी गई है।  स्कूल  खुल रहे  है और शिक्षकों की उपस्थिति करीब 75 फीसद है। जम्मू-कश्मीर में  स्वास्थ्य सेवाएं भी सुचारू रूप से कार्य कर रही है।  सभी बैंकों के एटीएम भी सुचारू रूप से काम कर रहे हैं।   