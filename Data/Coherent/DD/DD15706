कुलभूषण मामले पर विदेश मंत्रालय ने कड़ा बयान जारी किया है। कल ही इस्लामाबाद में कुलभूषण की मां एवं पत्नी की पाकिस्तान में कैद कुलभूषण से बेहद विवादास्पद परिस्थितियों में मुलाकात कराई गई थी।   विदेश मंत्रालय ने आज बयान जारी करते हए कहा है कि पाकिस्तान ने न केवल आपसी विश्वास का गला घोंटा है बल्कि सभी मानदंडों का भी घोर उल्लंघन किया है।  पाकिस्तान ने न केवल जाधव और उनकी मां को उनकी मातृभाषा मराठी में बात करने से रोका बल्कि उनके मंगलसूत्र, चूड़ियां और बिंदियां भी उतरवा ली गईं। विदेश मंत्रालय ने अपनी प्रतिक्रिया में यह भी कहा कि पाकिस्तानी मीडिया को जाधव के परिवारजनों को लगातार प्रताड़ित करने की खुली छूट दी गई।      