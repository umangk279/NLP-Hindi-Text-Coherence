दिल्ली और एनसीआर में पटाखों की बिक्री पर लगी रोक को सुप्रीम कोर्ट ने कुछ शर्तों के साथ हटाया।    दिल्ली में पटाखों की बिक्री के लिए ज्यादा से ज्यादा 500  अस्थायी लाइसेंस दिए जा सकेंगे। 2016 में जो लाइसेंस दिए गए थे उससे 50 फीसदी ही अस्थायी लाइसेंस दिए जाएं जो ज्यादा से ज्यादा 500 ही हों। यही नियम एनसीआर के लिए भी लागू किये जायेंगे। यानी 2016 के आधे लाइसेंस दिए जाएंगे। साइलेंस जोन के 100 मीटर के भीतर कोई पटाखें नही चलाए जा सकेंगे। यानी हॉस्पिटल, कोर्ट, धार्मिक स्थल और स्कूल आदि के 100 मीटर के दायरे में पटाखे ना चलें। पुलिस और जिला मजिस्ट्रेट से सुनिश्चित करेंगे। पटाखों बनाने में लिथियम, लेड, मरक्यूरी, एंटीमोनी व आर्सेनिक का इस्तेमाल नही होगा। दिल्ली और एनसीआर में अगले आदेश तक दूसरे राज्यों से पटाखें नही लाये जाएंगे क्योंकि दिल्ली और एनसीआर में पहले से ही पटाखें मौजूद है।  50 लाख किलो पटाखे दिल्ली और एनसीआर में इस दशहरे और दीपावली के लिए पर्याप्त से ज्यादा है। जिन लाइसेंस धारी दुकानदारों के पास पटाखें है वो अपना पटाखा बेच सकते है या दूसरे राज्यों में निर्यात कर सकते है। सुप्रीम कोर्ट ने पटाखों के लाइसेंस पर लगी रोक को अंतरिम रूप से हटाया है क्योंकि कोर्ट ने कहा है दीपावली के बाद एयर क़्वालिटी को देखते हुए  कोर्ट सुनवाई करेगा। 