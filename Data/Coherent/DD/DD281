ब्रिटेन सरकार ने इंटरनल मार्केट बिल पर मतदान जीत लिया है, जो कि यूरोपीय संघ से अलग होने वाले समझौते के कुछ हिस्सों का उल्लंघन कर सकता है. बिल के पक्ष में 340 और विरोध में 263 सदस्यों ने मतदान किया.  आंतरिक बाजार विधेयक के रूप में जाना जाने वाला ये विधेयक यूरोपीय संघ के साथ कोई समझौता नहीं होने पर ब्रिटेन के चार देशों के बीच व्यापार को बाधित करने से रोकने के लिए लाया गया है. सांसद अब इस बात पर बहस करेंगे कि क्या संसद को विधेयक के सबसे विवादित हिस्सों के क्रियान्यवयन को मंजूरी देनी चाहिए या नहीं. यूरोपीय संघ ने ब्रिटेन से सितंबर के अंत तक बिल के मुख्य भागों को हटाने की मांग की है और यदि ऐसा नहीं होता है तो वर्ष के अंत में कोई व्यापार सौदा नहीं होगा. गौरतलब है कि ब्रिटेन 31 दिसंबर तक यूरोपीय संघ के नियमों के लिए बाध्य है. 