अमेरिका में शनिवार को यहूदी समुदाय के एक त्योहार ‘हनुक्का’ का जश्न मनाने के लिए आयोजित एक पार्टी के दौरान एक यहूदी धर्मगुरू के घर में घुसकर एक व्यक्ति ने चाकू से हमला कर दिया जिसमें पांच लोग घायल हो गये। गौरतलब है कि पिछले कुछ सालों के दौरान अमेरिका में यहूदियों के खिलाफ कई हमले हुए हैं।  न्यूयार्क में यहूदी समुदाय के एक त्योहार ‘हनुक्का’ का जश्न मनाने के लिए शनिवार को आयोजित एक पार्टी के दौरान एक रब्बी यानी यहूदी धर्मगुरू के घर पर एक व्यक्ति ने चाकू से हमला कर दिया जिसमें पांच लोग घायल हो गये। ओजेपीएसी (ऑर्थोडॉक्स जेविश पब्लिक अफेयर्स काउंसिल के अनुसार रात 9 बज कर 50 मिनट पर इस घटना की सूचना मिलने के बाद पीड़ित परिवार को स्थानीय अस्पताल लाया गया जहां दो की हालत गंभीर बनी हुई है। न्यूयार्क के गवर्नर एंड्रयू कुओमो ने एक बयान में कहा कि वह इस ‘‘घृणित और कायरतापूर्ण कृत्य’’ से ‘‘हैरान’’है और उन्होंने राज्य पुलिस से इस घृणित अपराध की जांच करने का निर्देश दिया है। एक रिपोर्ट के अनुसार न्यूयार्क के मोंसे में हनुक्का उत्सव के दौरान एक व्यक्ति हथियार लेकर रब्बी के घर में घुस गया और तीन लोगों को चाकू मार दिया। मोंसे एक बड़ी यहूदी आबादी वाला क्षेत्र है।    