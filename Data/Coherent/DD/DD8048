 नई दिल्ली में शनिवार को एकजुट नृत्य की थीम पर आधारित ए बी यू अन्तरराष्ट्रीय नृत्य महोत्सव का रंगारग शुभारम्भ हुआ  राजधानी दिल्ली में आज एबीयू अन्तरराष्ट्रीय नृत्य कार्यक्रम का शुभारम्भ हुआ। प्रसार भारती के अध्यक्ष ए. सूर्य प्रकाश ने कार्यक्रम का उदघाटन किया। इस मौके पर प्रसार भारती के सीईओ शशि शेखर और दूरदर्शन की महानिदेशक सुप्रिया साहूके साथ ही कई गणमान्य उपस्थित रहे। इस अवसर पर भारत सहित मलेशिया, इंडोनेशिया, फिजी, मालदीव, नेपाल और भूटान सहित सौ से ज्यादा कलाकारों ने पारंपरिक और समकालीन नृत्य पेश किया। महोत्सव में 12 देशों के 120 से ज्यादा नृत्य कलाकारों ने नृत्य के अलग-अलग रुपों का मंचन किया। इस अवसर पर प्रसार भारती के चेयरमैन ए.सूर्यप्रकाश नें कहा कि देश का लोक प्रसारक होने के नाते हम शास्त्रीय संगीत और नृत्य को बढ़ावा देने के लिए एक सार्थक प्रयास कर रहे हैं।      