विवादों में घिरी पद्मावती के निर्माताओं ने कहा कि उन्होंने संजय लीला भंसाली की इस फिल्म को रिलीज करने की प्रस्तावित तारीख टाल दी है। उन्होंने कहा कि हम सेंसर बोर्ड का पूरी तरह सम्मान करते है।   फिल्म पद्मावती को लेकर लगातर बढ़ रहे विवादों के बीच फिल्म के निर्माता कंपनी ने इसकी रिलीज को टाल दिया है। निर्माता कंपनी ने खुद रिलीज को टालने का फैसला किया है। इसके पहले सेंसर बोर्ड ने भी कुछ तकनीकी कारणों से फिल्म को लौटा दिया था। साथ ही इस बात पर नाराजगी जाहिर की थी कि फिल्म के निर्देशक संजय लीला भंसाली ने सेंसर बोर्ड से फिल्म के पास हुए बगैर ही कुछ चुनिंदा पत्रकारों को फिल्म दिखा दी है। राजस्थान सहित कुछ अन्य राज्यों में कुछ वर्ग इसका  कड़ा विरोध कर रहे हैं। उनका कहना है कि भंसाली ने फिल्म में ऐतिहासिक तथ्यों के साथ छेड़छाड़ की है।  