प्रधानमंत्री नरेंद्र मोदी के अलावा भाजपा अध्यक्ष अमित शाह भी आज कर्नाटक में थे। अमित शाह आज कर्नाटक के चिकमंगलूर में श्रींगेरी मठ गए। श्रींगेरी मठ आदि शंकराचार्य द्वारा स्थापित मठों में से सबसे प्रसिद्ध मठ है।  भाजपा अध्यक्ष ने साधु-संतों से मुलाकात की और उनका आशीर्वाद लिया। बाद में अमित शाह ने चिकमंगलूर में एक रैली को भी संबोधित किया। 12 मई को होने वाले इस चुनाव के लिए कांग्रेस और जेडीएस ने भी अपनी पूरी ताकत झोंक दी है। कांग्रेस के नेता तमाम रैलियां करके लोगों को यह भरोसा दिला रहे है कि राज्य में एक बार फिर कांग्रेस की ही सरकार बनेगी।  कर्नाटक में जैसे जैसे मतदान की तारीख 12 मई नजदीक आती जा रही है राज्य का सियासी पारा चढता जा रहा है । बीजेपी की तरफ से पीएम मोदी के मैदान में उतरने के बाद पार्टी माहौल को गरमाने की कोशिश कर रही है तो कांग्रेस और जेडीएस के नेता भी सियासी समर में अपने तरकश के सारे तीर इस्तेमाल कर रहे हैं । बीजेपी की ओर से पीएम के अलावा पार्टी अध्यक्ष अमित शाह और सीएम उम्मीदवार येदिुयुरप्पा और केंद्रीय मंत्री अनंत कुमार धुंआधार रैलियां कर रहे हैं । बीजेपी अध्यक्ष अमित शाह मंगलवार को कर्नाटक के चिकमंगलूर में श्रींगेरी मठ गए। कर्नाटक में इस मठ का काफी महत्व है। खास बात ये है कि आदि शंकराचार्य द्वारा स्थापित मठों में श्रींगेरी एक प्रसिद्ध मठ है। जहां भाजपा अध्यक्ष ने साधु-संतों से मुलाकात की और उनका आशीर्वाद लिया। बाद में उन्होंने चिकमंगलूर में एक रैली को संबोधित किया । अमित शाह ने सिद्दारमैया सरकार पर जोरदार हमला बोला और  बीजेपी की सरकार बनाने की अपील की । 