गोवा में होने वाले 48वें इंटरनेशनल फिल्म फेस्टिवल के रंग में पूरा गोवा रंग चुका है. ये फेस्टिवल गोवा में 20 से 28 नवंबर तक आयोजित किया जाऐगा. इस अंतरराष्ट्रीय फिल्म समारोह में भारतीय पैनोरामा वर्ग में चुनी गई फिल्मों का प्रदर्शन किया जाएगा. इस वर्ग में चुनी गई 26 फिल्में दिखाई जायेंगी. इसमें फिल्मए न्यूरटन और बाहुबली-2 भी शामिल हैं.   गोवा में आयोजित होने वाला भारत के सबसे बड़े फिल्म फेस्टिवल के शुरुआत की उल्टी गिनती शुरू हो चुकी है. लाइट, कैमरा की तैयारियां अपने आख़िरी दौर में हैं और अब इंतज़ार एक्शन का है. गोवा में कला का ये भव्य संगम अभिव्यक्ति, संस्कृति और कल्पनाओं के नए आयाम को समेटने के लिए बेक़रार है. इसकी भव्यता और पहुंच का अंदाजा दुनिया के 100 देशों के आने वाली फिल्म प्रविष्टयों से ही लगाया जा सकता है. 