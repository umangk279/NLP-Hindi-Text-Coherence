केरल में भाजपा कार्यकर्ताओं के ख़िलाफ़ हिंसा के ताज़ा मामले में कन्नूर के मलूर में 5 कार्यकर्ताओं पर हमला किया गया है.  मट्टन्नूर निगम के भाजपा उपाध्यक्ष सुनील कुमार, मंगत्ती-डम पंचायत अध्यक्ष अनीष, मट्टन्नूर क्षेत्र के भाजपा अध्यक्ष चेल्लाम्बरा राजन और भाजपा कार्यकर्ता गंगाधरन और मोहनन इस हमले में घायल हुए हैं. इस हमले का आरोप सीपीएम कार्यकर्ताओं पर लगाया जा रहा है. हमलावरों ने उस कार को भी क्षतिग्रस्त कर दिया जिसमें भाजपा नेता सवार थे. सभी घायलों का थलसरी के अस्पताल में इलाज चल रहा है. भाजपा ने हिंसा के ख़िलाफ़ क्षेत्र में बंद का आयोजन किया है. 