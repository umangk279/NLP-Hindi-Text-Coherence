चंडीगढ़ में एक युवती के साथ हुए छेड़छाड़ के मामले में दोनों आरोपियों को चंडीगढ़ पुलिस ने अदालत में पेश किया। अदालत ने आरोपी विकास बराला और उसके दोस्त आशीष को दो दिन की पुलिस हिरासत में भेज दिया है।   गौरतलब है कि बुधवार को दोनों आरोपियों पर एक युवती के अपहरण के प्रयास का मामला दर्ज किया गया था। पूछताछ के लिए ये दोनों चंडीगढ़ के सेक्टर-26 थाने पहुंचे थे। विकास बराला के खिलाफ दर्ज मामले में अपहरण की कोशिश की दो गैरजमानती धाराएं भी जोड़ दी गई हैं, जिसके बाद यह गिरफ्तारी की गई थी। 