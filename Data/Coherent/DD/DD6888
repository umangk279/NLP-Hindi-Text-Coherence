भारत ने अमेरिका की व्‍यापार प्राथमिकता सूची-जीएसपी की रियायतों से वंचित करने के अमेरिका के फैसले को दुर्भाग्यपूर्ण बताते हुए कहा कि व्यापार वार्ता में राष्ट्रहित को कायम रखना सरकार की प्राथमिकता है।  भारत ने अमेरिका की व्‍यापार प्राथमिकता सूची - जीएसपी की रियायतों से वंचित करने के अमेरिका के फैसले पर प्रतिक्रिया व्‍यक्‍त की है। वाणिज्‍य मंत्रालय ने कहा है कि यह कुछ विकसित राष्‍ट्रों द्वारा विकासशील देशों को दिए जाने वाले एकपक्षीय और भेदभाव रहित रियायतें हैं। मंत्रालय ने कहा है कि समस्‍या का एक दूसरे को स्‍वीकार्य हल निकालने के अमरीका के अनुरोध पर भारत ने द्विपक्षीय व्‍यापार वार्ता के तहत समाधान सुझाया था, लेकिन यह दुर्भाग्‍यपूर्ण है कि अमेरिका ने इसे स्‍वीकार नहीं किया। अमेरिका के राष्‍ट्रपति डोनल्‍ड ट्रम्‍प ने जीएसपी सूची से कल भारत को हटाने की घोषणा की थी। 