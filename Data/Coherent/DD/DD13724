प्रधानमंत्री नरेंद्र मोदी आज छत्तीसगढ़ का दौरा करेंगे जहां वो आधुनिक और विस्तारित भिलाई इस्पात सयंत्र राष्ट्र को समर्पित करेंगे। प्रधानमंत्री रायपुर से जगदलपुर तक यात्री विमान सेवा की शुरुआत करने के साथ कई और बड़ी परियोजनाओं का भी शुभारंभ करेंगे, साथ ही आईआईटी भिलाई के स्थायी परिसर की आधारशिला भी रखेंगे।  प्रधानमंत्री नरेंद्र मोदी आज छत्तीसगढ़ का दौरा करेंगे। अपने दौरे में पीएम मोदी आधुनिक और विस्तारित भिलाई इस्पात सयंत्र राष्ट्र को समर्पित करेंगे। इस प्लांट के विस्तार के बाद इसकी उत्पादन क्षमता में तक़रीबन 60 फीसदी का इज़ाफ़ा होगा। प्रधानमंत्री छत्तीसगढ़ में इंटरनेट कनेक्टिविटी के विस्तार के लिए भारत नेट परियोजना के द्वितीय चरण की परियोजना का भूमिपूजन करेंगे। इसके अलावा आईआईटी भिलाई नगर के विशाल भवन का शिलान्यास भी करेंगे। केंद्र सरकार की उड़ान योजना के तहत प्रधानमंत्री...रायपुर से जगदलपुर तक यात्री विमान सेवा की सौगात देंगे। भिलाई पहुंचने से पहले प्रधानमंत्री नया स्मार्ट सिटी का भी दौरा करेंगे। भिलाई इस्पात सयंत्र के आधुनिकीकरण में उत्पादन, उत्पाद,गुणवत्ता,लागत,प्रतिस्पर्धा,ऊर्जा दक्षता और पर्यावरण संरक्षण के क्षेत्र में अत्याधुनिक प्रौद्योगिकी का प्रयोग किया गया है।इस प्लांट के विस्तार के बाद इसकी उत्पादन क्षमता में तक़रीबन 60 फीसदी का इज़ाफ़ा होगा। प्लांट की मौजूदा उत्पादन क्षमता 3500 मीट्रिक टन है जो बढ़कर 7500 मीट्रिक टन तक पहुँच जायेगी।  पीएम मोदी इसी कार्यक्रम में आईआईटी भिलाई के स्थायी परिसर की आधारशिला भी रखेंगे। इसके साथ ही प्रधानमंत्री  भारतनेट के दूसरे चरण का शुभारंभ करने के अवसर पर पट्टिका का अनावरण करेंगे। भारत नेट परियोजना में ग्राम पंचायतो को भूमिगत आप्टिकल फाइबर नेटवर्क द्वारा संपर्क प्रदान किया जाएगा। प्रधानमंत्री देश के 23 वें  और छत्तीसगढ़ का पहले IIT कैंपस की आधारशिला रखेंगे जो तक़रीबन 450 एकड़ में फैला मध्य भारत का सबसे बड़ा कैंपस होगा।   पीएम की इसी यात्रा में जगदलपुर ,बीजापुर और दंतेवाड़ा के नक्सल प्रभावित लोगों की एयरपोर्ट को लेकर बरसों पुरानी आस होगी। पीएम मोदी अपनी यात्रा में  जगदलपुर और रायपुर के बीच हवाई सेवा का शुभारंभ भी करेंगे। इसके जरिए जिस दूरी तो तय करने में 8 से 10 घन्टें लगते थे, अब मात्र 50 मिनट में ये दूरी तय होगी। उड़ान योजना के तहत शुरू किये गये इस प्रोजेक्ट से पूरे क्षेत्र में आर्थिक तेजी आयेगी जिसका लाभ यहां के लोगों को मिलेगा। जगदलपुर के बाद  बिलासपुर, अंबिकापुर  और रायगढ़ को भी जल्द रायपुर एयरपोर्ट से जोड़ा जायेगा। जिसके बाद आदिवासी बहुल्य इस क्षेत्र में आर्थिक तेजी देखने को मिलेगी। इसके साथ ही इन इलाकों में चलने वाली तमाम परियोजनाओं को भी इससे लाभ होगा। पीएम अपनी राज्य सरकार की विभिन्न योजनाओं के तहत लैपटॉप, चेक और प्रमाणपत्र वितरित करेंगे और अंत में एक विशाल जनसभा को भी सम्बोधित करेंगे।  भिलाई से पहले पीएम मोदी नया रायपुर स्मार्ट शहर का दौरा करेंगे और एकीकृत नियंत्रण केंद्र का उद्घाटन करेंगे। आधुनिक तकनीक पर आधारित यह सेंटर नया रायपुर स्मार्ट सिटी में चल रही सेवाओं का नियंत्रण और उनका संचालन करेगा चाहे वो सुरक्षा से जुड़ा मामला हों या फिर बिजली, पानी, ट्रांसपोर्ट या अन्य सेवाओं से से जुड़े मामले हो। विकास की इन सौगातों से न सिर्फ राज्य में बुनियादी ढांचे के विकास के साथ ही रोजगार सृजन होगा  बल्कि नक्सल प्रभावित इलाकों में भी विकास की गंगा बहाने में मदद मिलेगी। 