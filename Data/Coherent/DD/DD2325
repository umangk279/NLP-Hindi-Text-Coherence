 मेघालय में बेथनी अस्‍पताल का एक वरिष्ठ डाक्टर कोरोनावायरस से संक्रमित पाया गया है। यह राज्य में कोविड-19 संक्रमण का पहला मामला है।   मुख्‍यमंत्री कोमरेड के. संगमा ने इसकी जानकारी दी। मुख्‍यमंत्री ने कोविड-19 के खिलाफ लोगों से सहयोग की अपील करते  हुए कहा कि राज्‍य सरकार हालात से निपटने के लिये पूरी तरह से तैयार है। मुख्यमंत्री ने शिलांग में 48 घंटों के कर्फ्यू लगाने की भी घोषणा की। इसके साथ ही मुख्यमंत्री ने 22 मार्च या उसके बाद बेथनी अस्पताल जाने वाले लोगों से ऑनलाइन पोर्टल पर अपना पंजीकरण करने या हेल्पलाइन नंबर 108 पर कॉल करने की अपील की। बेथनी अस्पताल को सील कर दिया गया है और डॉक्टर के संपर्क में आने वाले लोगों को तलाशने की प्रक्रिया शुरु कर दी गई है। 