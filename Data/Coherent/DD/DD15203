सीरियाई सेना के हवाई हमले में उत्तर पश्चिम के शहर सराकेब मे पांच नागरिकों के मारे जाने की खबर है।  सीरिया के मानवाधिकारों पर नजर रखने वाले निगरानी एजेंसी ने कहा है कि इदलिब में सीरियाई सरकार के हैलिकॉप्टरों द्वारा हुए हमले में दम घुटने से 5 पांच लोगों की मौत हो गई है। इस हमले में जहरीली गैस का उपयोग किया गया। निगरानी समूह ने यह भी बताया है कि इदलिब के दक्षिण में स्थित शहर मारात अल-नूमान में भी हवाई हमले हुए है जिनमें 6 नागरिको की मौत हुई है और वहां स्थित मुख्य अस्पताल को भी नुकसान पहुंचा है। गौरतलब है कि यह हमले उस वक्त हुए है जब अमरीका ने एक बार फिर सीरियाई सरकार पर रासायनिक हथियारों का आरोप लगाया है जबकि सीरिया के विदेश मन्त्रालय ने सभी आरोप को झूठा करार दिया है। 