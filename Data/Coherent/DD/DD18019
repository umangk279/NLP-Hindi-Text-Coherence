इराक में लापता हुए 39 भारतीयों के खोजी अभियान की निगरानी के लिए विदेश राज्य मंत्री हुए इराक के लिए रवाना। मोसुल में आईएस द्वारा अगवा किए गए भारतीयों को ढ़ूंढ़ने के लिए इराक ने पूरा समर्थन देने की पेशकश की।   इराक में लापता हुए भारत के 39 नागरिकों का पता लगाने के लिए विदेश राज्य मंत्री वीके सिंह इराक के इरबिल के लिए रवाना हो गए हैं। इराक में भारत के 39 नागरिक लंबे वक्त से लापता हैं. ऐसी खबरें थी कि सभी भारतीयों को आतंकी संगठन आईएस के कब्जे वाले मोसुल में रखा गया था।  मोसुल को आईएस के चंगुल से छुड़ाने के बाद पंजाब के सीएम कैप्टन अमरिंदर सिंह ने विदेश मंत्री सुषमा स्वराज के सामने मोसूल में लापता 39 भारतीयों का मुद्दा उठाया था, जिसपर सुषमा ने भरोसा दिलाया कि उनका मंत्रालय लापता भारतीयों का पता लगाने की पूरी कोशिश कर रहा है. विदेश राज्य मंत्री वीके सिंह का इरबिल दौरा इसी के तहत हो रहा है. वीके सिंह इराकी सेना और वहां के अधिकारियों की मदद से इन भारतीयों को खोजने की कोशिश करेंगे।  