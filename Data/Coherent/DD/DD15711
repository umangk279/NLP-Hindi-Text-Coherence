दक्षिण कश्मीर के पुलवाम में सुरक्षाबलों और आतंकियों के बीच हुई मुठभेड़ में सुरक्षाबलों ने जैश के शीर्ष आतंकी को मार गिराया है.   पुलवामा के साम्बूरा इलाके में हुई इस मुठभेड़ में मारे गए आतंकी का नाम नूर मोहम्मद बताया जा रहा है, नूर मोहम्मद आतंकी संगठन जैश-ए-मोहम्मद का कमांडर था. सुरक्षाबलों ने पूरे इलाके को घेर लिया है. इस ऑपरेशन के दौरान भारतीय सुरक्षाबलों को किसी तरह के नुकसान की फिलहाल कोई खबर नहीं है.  सेना के अधिकारियों ने बताया, ‘‘जैश-ए-मोहम्मद के डिवीजनल कमांडर नूर मोहम्मद तंत्री उर्फ नूर तराली पुलवामा के साम्बूरा इलाके में सुरक्षा बलों के साथ मुठभेड़ में मारा गया.’’ उन्होंने बताया कि आतंकवादी का शव और हथियार बरामद कर लिये गये हैं. अधिकारियों ने बताया कि अभियान अभी जारी है. आपको बता दें कि जम्मू कश्मीर आतंकियों के सफाए के लिए भारतीय सेना ने ऑपरेशन ऑल आउट चला रखा है. जिसके तहत अब तक 200 से ज्यादा आतंकियों को मार गिराया गया है. भारतीय सेना ने जम्मू कश्मीर के भटके हुए नौजवानों के परिजनों से अपील की है वह अपने बेटों से सरेंडर करने की अपील करें और उन्हें मुख्यधारा में वापस लौटने को कहें. सेना की अपील पर कई परिवारों ने अपने बेटों के आतंक का रास्त छोड़ वापस बुला लिया है. 