गृह मंत्री अमित शाह ने दिल्ली पुलिस के स्थापना दिवस परेड में लिया हिस्सा, राष्ट्रीय राजधानी की सुरक्षा के लिए दिल्ली पुलिस के समर्पण और बलिदान की प्रशंसा की।   केंद्रीय गृह मंत्री अमित शाह ने दिल्ली में आयोजित 73 वें दिल्ली पुलिस स्थापना दिवस की परेड में हिस्सा लिया। इस अवसर पर दिल्ली पुलिस के जवानों ने गृहमंत्री को सलामी दी। अमित शाह ने कार्यक्रम को संबोधित करते हुए कहा कि आजादी के बाद से 35 हजार से ज्यादा जवानों ने अपना बलिदान दिया है।  गृह मंत्री अमित शाह ने कहा कि प्रधानमंत्री नरेंद्र मोदी ने जवानों की शहादत का सम्मान करते हुए एक राष्ट्रीय पुलिस स्मारक निर्माण किया है। ये स्मारक जवानों की गौरव गाथा को दर्शाता है। 