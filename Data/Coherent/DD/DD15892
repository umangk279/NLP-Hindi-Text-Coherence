बीसीसीआई ने सोमवार को दिल्ली में हुई विशेष आम बैठक में कई अहम फ़ैसले लिए। इन फैसलों में सबसे अहम फैसला रहा कि 2023 का विश्वकप भारत की मेज़बानी में खेला जाएगा। ये विश्वकप का 13वां संस्करण होगा। 2021 चैम्पियंस ट्रॉफ़ी की मेज़बानी भी भारत ही करेगा। ये पहला मौक़ा होगा जब भारत पूरी तरह अकेले किसी बड़ी क्रिकेट प्रतियोगिता की मेज़बानी करेगा।       वहीं बीसीसीआई ने राजस्थान क्रिकेट एसोसिएशन पर से प्रतिबंध हटा लिया गया है। आरसीए पर से बैन हटाने का फैसला बोर्ड की विशेष बैठक में लिया गया। इसके अलावा भी दिल्ली में सोमवार को हुई बीसीसीआई की एसजीएम में कई अहम फैसले लिए गए जिनमें टीम इंडिया का भविष्य दौरा कार्यक्रम यानि एफ़टीपी भी शामिल है। बीसीसीआई ने खिलाड़ियो के डोप टेस्ट को लेकर भी अपना रुख़ साफ़ कर दिया है। बीसीसीआई ने सोमवार को दिल्ली में हुई विशेष आम बैठक में कई अहम फ़ैसले लिए। 2023 का विश्वकप भारत की मेज़बानी में खेला जाएगा। ये विश्वकप का 13वां संस्करण होगा। 2021 चैम्पियंस ट्रॉफ़ी की मेज़बानी भी भारत ही करेगा। ये पहला मौक़ा होगा जब भारत पूरी तरह अकेले किसी बड़ी क्रिकेट प्रतियोगिता की मेज़बानी करेगा। इससे पहले तीन अवसरों पर भारत ने क्रिकेट प्रतियोगिताओं की सह मेज़बानी की है। हर बार की तरह इस बार भी चैम्पियंस ट्रॉफ़ी में 10 टीमें हिस्सा लेंगी। जिनमें से दो टीमें 2022 विश्वकप क्वालीफ़ायर के ज़रिए इस प्रतियोगिता में जगह बनाएंगी। विश्वकप और चैम्पिसंय ट्रॉफ़ी की मेज़बानी की घोषणा के अलावा भी बीसीसीआई की दिल्ली में हुई विशेष आम बैठक में कई बड़े फ़ैसले लिए गए। साल 2019 से लेकर 2023 तक भारत 81 मैचों की मेज़बानी करेगा। इसी के साथ अफ़गानिस्तान की टीम भी टेस्ट क्रिकेट में पदार्पण करने जा रही है और वो पांच दिन के प्रारूप में अपना पहला मुकाबला भारत के खि़लाफ़ खेलेगी। भारतीय क्रिकेट कंट्रोल बोर्ड (बीसीसीआई) ने राजस्थान क्रिकेट एसोसिएशन कोबड़ी राहत देते हुए उस पर से प्रतिबंध हटा लिया है। लेकिन राजस्थान के लिए यह राहत एक बड़ी शर्त पर आई है, बोर्ड ने साफ़ कर दिया है कि आरसीए को पूरी तरह से ललित मोदी से दूरी बनानी होगी। इसके अलावा खिलाड़ियों के डोप टेस्ट को लेकर भी बोर्ड ने अपनी स्थति साफ़ कर दी है। बीसीसीआई ने कहा है कि कि नाडा के खिलाड़ियों का परीक्षण करने की कोई जरूरत नहीं है क्योंकि बोर्ड वाडा के नियमों का पालन करता है।  