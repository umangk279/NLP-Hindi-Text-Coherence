केंद्रीय गृह राज्यमंत्री किरेन रिजिजू ने आज दिल्ली में बीएसएफ के जवानों और अधिकारियो को संबोधित किया । बीएसएफ द्वारा आयोजित अंगदान दिवस के मौके पर बीएसएफ महानिदेशक ने बीएसएफ के जांबाजों को अंगदान के प्रति शपथ भी दिलाई।    सीमा सुरक्षा बल यानी बीएसएफ के महानिदेशक के के शर्मा ने बीएसएफ जवानों और अधिकारियों को अंगदान के प्रति दिल्ली में शपथ दिलाई। अंगदान दिवस के मौके पर बीएसएफ द्वारा आयोजित एक कार्यक्रम को संबोधित करते हुए केंद्रीय गृह राज्यमंत्री किरेन रिजीजू ने कहा कि बीएसएफ के जांबाजों की वीरता से देश परिचित है लेकिन ये लोग नागरिक रक्षा के लिए अपनी जान दाव पर लगाने के साथ ही अंगदान करने में भी आगे नजर आ रहे हैं। उन्होंने बताया कि ये संख्या 19 हजार को पार कर गई है जिसमें सीमा प्रहरियों के साथ उनके परिवार भी शामिल हैं।     सीमा सुरक्षा बल के इस कार्यक्रम में राष्ट्रीय अंग और ऊतक प्रत्यारोपण संगठन यानी नोट्टो की ओर से बीएसएफ को ऑर्गन डोनेशन कार्ड भी सौंपे गए। गौरतलब है कि अंगदाता दूसरे व्यक्तियों के जीवन को बचाने में महत्वपूर्ण भूमिका का निर्वाह करते हैं, जिस रोगी को अंग प्रत्यारोपण की तत्काल ज़रूरत होती है, उस रोगी में अंगदाता के अंग को प्रत्यारोपित किया जाता है। और बीएसएफ जीवन पर्यत्न कर्तव्य से जीवन उपरांत कर्तव्य की ओर भी अपनी अहम भूमिका निभा रहा है।  