हिंदी फिल्म इंडस्ट्री के लिए साल 2017 काफी अच्छा माना गया. जहाँ इस साल कई लीग से हटकर फिल्में बनी वहीँ इस साल कई बड़ी और छोटी फिल्मों ने कमाई के कई रिकॉर्ड भी तोड़े.  साल 2017 बॉलिवुड के लिए काफी ख़ास रहा क्यूंकि इस साल कई फिल्मों ने बॉक्स ऑफिस पर बिज़नस के सन्दर्भ में रिकॉर्ड तोड़ डाले। बाहुबली द कन्क्लूज़न ने सभी को पछाड़ते हुए 250 करोड़ का बिज़नेस किया और साल की सबसे ज़्यादा कमाई करने वाली फिल्म बनी. इस दौड़ में सलमान खान और कटरीना कैफ स्टारर टाइगर ज़िंदा है बाहुबली द कन्क्लूज़न को पीछे छोड़ सकती है. अब तक टाइगर ज़िंदा है 200 करोड़ का बिज़नस कर चुकी है और साल के खत्म होने तक इसके 250 करोड़ पार करने की पूरी उम्मीद है. वहीँ इसके इलावा गोलमाल अगेन ने 200 करोड़ की कमाई की लेकिन अगर इसकी वर्ल्ड वाइड कलेक्शन पर नज़र डालें तो वो हैरान कर देने वाली थी यानी 302 करोड़। कॉमेडी की श्रेणी में ही जुड़वाँ की रीमेक जुड़वा 2 ने भी अच्छी कमाई की महज़ 75 करोड़ की लगत वाली इस फिल्म ने दुनियभर में 205.5 करोड़ की कमाई की. सरकार  द्वारा स्वच्छ भारत मिशन के सन्देश पर बनी अक्षय कुमार की  फिल्म टॉयलेट एक प्रेम कथा ने भी 200 करोड़ का मुनाफा कमाया। सिर्फ यही फिल्में नहीं कई छोटे बजट की फिल्मों ने भी बड़े परदे पर अच्छी कमाई की और दर्शकों का दिल जीता। इसमें बरेली की बर्फी, हिंदी मीडियम,न्यूटन और लिपस्टिक अंडर माय बुरखा शामिल हैं. कुल मिलाकर साल 2017 फ़िल्मी जगत के लिए एक अच्छा साल साबित हुआ. 