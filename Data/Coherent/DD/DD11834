एशिया कप 2018 आज से यूएई में शुरू होने जा रहा है। हर बार की तरह इस बार भी भारत खिताब का प्रबल दावेदार है। इस बार एशिया कप में 6 टीमें हिस्सा ले रही है। भारत के अलावा पाकिस्तान, श्रीलंका, बांग्लादेश , अफगानिस्तान और हांगकांग भी अच्छा प्रदर्शन करने की उम्मीद से मैदान में उतरेंगे। भारत अपना पहला मैच 18 सितंबर को हांगकांग के खिलाफ खेलेगा।       एशिया की शीर्ष 5 टीमों के बीच प्रतिष्ठित एशिया कप की शुरुआत शनिवार से संयुक्त अरब अमीरात में होने जा रही है। एशियाई टीमों के इस टूर्नामेंट में छह देश हिस्सा ले रहे हैं। सभी टीमों का ऐलान हो चुका है और कुछ टीमों में बदलाव भी हुए हैं। इस टूर्नामेंट का मुख्य आकर्षण भारत और पाकिस्तान की टीमें रहने वाली हैं जो 19 सितंबर को आमने-सामने होंगी। स टूर्नामेंट में भारत, पाकिस्तान, श्रीलंका, बांग्लादेश, अफगानिस्तान जैसे पांच टेस्ट खेलने वाले देशों के साथ हॉंग-कॉंग की टीम भी होगी. इन छह टीमों को दो ग्रुप में डाला गया है।  जिनमें भारत, पाकिस्तान और हॉंग-कॉंग ग्रुप ए में और श्रीलंका, बांग्लादेश और अफगानिस्तान को ग्रुप बी में रखा गया है। ग्रुप स्टेज से चार टीमें आगे बढ़ेंगी जिसे 'सुपर फोर' का नाम दिया गया है। यहां टॉप पर रहने वाली दो टीमों के बीच फाइनल खेला जाएगा। साल 1984 में पहली बार इस टूर्नामेंट का आयोजन हुआ था. जिसे राउथ-रॉबिन के रूप में खेला गया था।  भारत ने इस खिताब को जीतकर पहली बार में ही अपना परचम लहरा दिया था। मौजूदा समय में भी ये खिताब भारत के खाते में ही है। पिछले बार T20 फॉर्मेट में इसे जीतने के साथ भारत इस समय एशिया कप का डिफेंडिंग चैम्पियन है। टीम इंडिया ने अब तक खेले 13 में से 6 खिताब अपने नाम किए हैं जिसमें 5 वनडे और एक टी-20 खिताब शामिल है। इस मामले में दूसर नंबर पर श्रीलंका है। श्रीलंका ने 5 बार एशिया कप में खिताबी जीत हासिल की है। वहीं तीसरे स्थान पर पाकिस्तान है जिसे दो बार खिताब पर कब्जा जमाने का मौका मिला था। हालाकि अगर रिकॉर्ड को देखें तो जब भी एशिया कप का आयोजन यूएई में किया गया है तो विजेता भारतीय टीम ही बनी थी। इससे पहले दो बार एशियाई शेर इस मैदान पर अपनी बादशाहत दिखाने उतरे थे जिसमें विजेता भारतीय टीम बनी थी। टूर्नमेंट में भले ही इस बार छह टीमें हिस्सा ले रही हैं, लेकिन दर्शकों को सबसे ज्यादा इंतजार भारत और पाकिस्तान के बीच भिड़ंत की ही होगी। दोनों टीमों के बीच आखिरी बार भिड़ंत पिछले साल चैंपियंस ट्रोफी के फाइनल में पिछले साल जून में इंग्लैंड में हुई थी। तब पाकिस्तान ने 180 रन के बड़े अंतर से जीत दर्ज की थी। भारतीय टीम यहां पाकिस्तान से उस हार का बदला चुकाने के फिराक में होगी। व्यस्त कार्यक्रम के चलते टीम इंडिया के नियमित कप्तान विराट कोहली को आराम दिया गया है। उनकी जगह वनडे में बड़ी पारियों के सरताज रोहित शर्मा को कप्तानी सौंपी गई है।  