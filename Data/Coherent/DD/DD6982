नरेंद्र मोदी का जादू इस बार 2014 से भी ज्यादा दिख रहा है. रुझानों और नजीतों में ऐतिहासिक प्रदर्शन करते हुए बीजेपी पिछली बार से भी ज्यादा सीटें ला रही है. बीजेपी न सिर्फ पिछली बार की तरह इस बार भी अपने दम पर बहुमत लाती दिख रही है, बल्कि उसका आंकड़ा 300 के पार जा रहा है. जबकि विपक्ष पीएम मोदी की आंधी में उड़ गया.  भारतीय राजनीति में 23 मई, 2019 एक तारीख भर नहीं है. ये तारीख महज नरेंद्र मोदी की जीत की नहीं है. उत्तर से दक्षिण, पूर्व से पश्चिम हर तरफ सिर्फ मोदी नाम का डंका. 10 मार्च को सत्ता की लड़ाई शुरू हुई. हर तरफ नायक थे. इन नायकों के बीच से एक महानायक निकला, जो जनता का था और जनता उसकी. सबने अपने तरकश से तमाम तीर चलाए. बड़े दावे भी किए, लेकिन सब नरेंद्र मोदी के सामने बेकार ही साबित हुए. प्रधानमंत्री मोदी के लिए ये लड़ाई राजनीति ही थी लेकिन उसमें जनता का सरोकार था. वो मुद्दे शामिल थे जो गांव गरीब किसान की आवाज़ बनकर आज उनकी जीत भी बने. चुनाव में प्रधानमंत्री पर तमाम निजी हमले किए गए. उनको चोर तक बोला गया लेकिन अब इतना बड़ा जनादेश बता रहा है कि ये चौकीदार पूरा प्योर है. अपने लिए राजनीति की नई लकीर खिंचने का माद्दा अगर कोई रखता है, तो वो मोदी है. ये चुनाव इसलिए भी अहम माना जा रहा था क्योंकि इसे पीएम मोदी के लिए आर-पार की लड़ाई कहा जा रहा था. भाजपा की चुनावी जीत के नए चाणक्य बन कर उभरे अमित शाह भारतीय जनता पार्टी की ऐतिहासिक जीत का श्रेय प्रधानमंत्री नरेंद्र मोदी को दिया जा रहा है. भाजपा ने वो कर दिखाया जो भारतीय राजनीति में कम ही देखने को मिलता है. चुनाव के लिहाज से भाजपा ने सबसे बड़ी छलांग लगाई है. इस बड़ी जीत के सूत्रधार कई हैं, लेकिन बीजेपी की जीत में चाणक्य की भूमिका निभाने वाले पार्टी अध्यक्ष अमित शाह का नाम सबसे ऊपर आता है. शाह ने पूरे देश के भीतर अपने माइक्रो मैनेजमेंट के जरिए खास रणनीति इजाद की, जिसमें समाज के उन तबकों पर विशेष तौर पर फोकस किया गया जो अब तक वंचित रहे हैं. बीजेपी ने उन तबकों पर ध्यान लगाया जिनका वोट बैंक बैरिकेट को तोड़ा. शाह का बूथ मैनेजमेंट का फॉर्मूला भी कारगर रहा है. बीजेपी अध्यक्ष की रणनीति जोड़ने की है, लोग जुड़े, पार्टी से जुड़े और आगे बढ़े. इसमें कोई दो राय कि चुनाव में चेहरा पीएम मोदी थे. ये मोदी की सुनामी थी. तो उसमें सूत्र अमित शाह ने रचे और गढ़े थे. अब यूपी के इन नतीजों से साफ हो गया है कि 2014 लोकसभा की जीत प्रजंड जीत 2019 में भी कायम है बल्कि इन नतीजों की चमक लंबे समय तक सियासी गलियारों में पूरे जोर-शोर से की जाएगी. बीजेपी अध्यक्ष अमित शाह ने लोकसभा चुनावों में तूफानी चुनाव प्रचार करते हुए सवा तीन सौ से अधिक लोकसभा सीटों से ज्यादा जगहों का दौरा किया है. जनवरी 2019 के से वो 1.6 लाख किलोमीटर से भी ज्यादा का सफर तय कर चुके हैं. ऐसा नहीं है कि अमित शाह की सक्रियता केवल आम चुनाव के दौरान ही दिखी. बतौर राष्ट्रीय अध्यक्ष का 2014 में कार्यभार संभालने के बाद से अब तक अमित भाई शाह ने करीब 1600 से ज्यादा राजनीतिक कार्यक्रमों में हिस्सा लिया है. पार्टी अध्यक्ष के रूप में देशभर में तकरीबन सवा दस लाख किलोमीटर से भी अधिक सफर तय करके अमित शाह हर कार्यकर्ता से सीधे जुड़े. नतीजा एक बार फिर सबके सामने है. 