भारत और न्यूजीलैंड के बीच कानपुर में खेले गए तीसरे और अंतिम वनडे में टीम इंडिया के कप्तान विराट कोहली के नाम एक और रिकॉर्ड जुड़ गया है। कोहली ने मैच में शतकीय पारी खेली और दुनिया के सबसे तेज़ 9 हज़ार रन पूरे करने वाले बल्लेबाज़ बन गए। कोहली ने अपनी पारी का 83वां रन बनाने के साथ ही यह उपलब्धि हासिल की।   विराट कोहली के नेतृत्व में भारतीय टीम एक तरफ जहां दिन प्रतिदिन सफलता की नई ऊंचाइयां छू रही है, तो वहीं भारतीय कप्तान अपनी बल्लेबाज़ी से भी नए रिकॉर्ड बनाते जा रहे हैं। कोहली एकदिवसीय क्रिकेट में सबसे तेज़ नौ हजार रन बनाने वाले बल्लेबाज बन गए हैं। उन्होंने दक्षिण अफ्रीका के विस्फोटक बल्लेबाज एबी डिविलियर्स का रिकॉर्ड तोड़ने में सफलता पाई। 