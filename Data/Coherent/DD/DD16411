हिमाचल प्रदेश चुनाव प्रचार जोरों पर है। प्रधानमंत्री नरेंद्र मोदी ने कल कुल्लू , पालमपुर और ऊना में चुनाव रैलियां की और कांग्रेस पर तीखा प्रहार किया    पीएम मोदी ने कहा कि हिमाचल प्रदेश में कांग्रेस ने हार स्‍वीकार कर ली है और उसके वरिष्‍ठ नेता चुनाव प्रचार से भाग रहे हैं। पीएम ने कहा कि यह लड़ाई भ्रष्‍टाचार और लचर कानून व्‍यवस्‍था के खिलाफ है। प्रधानमंत्री ने कहा कि सरकार की काला धन के खिलाफ मुहीम जारी रहेगी। उधर दिल्ली की पूर्व मुख्यमंत्री और कांग्रेस नेता शीला दीक्षित ने शिमला में वीरभद्र सरकार द्वारा किये कामों की सराहना की। भाजपा की तरफ से आज जहां केंद्रीय मंत्री स्मृति ईरानी मंडी और चिरगांव में चुनावी रैली करेंगी, तो वहीं कांग्रेस उपाध्यक्ष राहुल गांधी पौंटा साहिब और नागरोटा में चुनावी जनसभाओं को संबोधित करेंगे। राज्य की 68 विधानसभा सीटों के लिए गुरूवार को एक चरण में मतदान होना हैं। हिमाचल प्रदेश में चुनाव प्रचार चरम पर है। पूरे प्रदेश में भाजपा और कांग्रेस के कई दिग्गज नेता जनता को लुभाने के लिए कोई कोरकसर  नहीं छोड़ रहे हैं। रविवार को प्रधानमंत्री नरेंद्र मोदी ने ऊना, पालमपुर और कुल्लु में चुनावी सभाओं को संबोधित किया। प्रधानमंत्री ने भ्रष्याचार को मुद्दे पर प्रदेश की कांग्रेस सरकार को घेरा। हिमाचल के लोगों के स्नेह के लिए धन्यवाद देते हुए पीएम मोदी ने कहा कि वह उनके स्नेह के ऋण को ब्याज सहित वापस करेंगे। हिमाचल प्रदेश के पालमपुर में एक चुनावी रैली को संबोधित करते हुए पीएम मोदी ने कहा कि ये चुनाव राज्य के भाग्य को बदलने वाले साबित होंगे। प्रधानमंत्री ने कहा कि सरकार की काला धन के खिलाफ मुहीम जारी रहेगी। उन्होंने कहा कि जो लोग भ्रष्टाचार में शामिल है वे ही विमुद्रीकरण के सरकार के फैसले पर प्रश्न उठा रहे हैं। हिमाचल प्रदेश के ऊना में चुनावी रैली को संबोधित करते हुए प्रधानमंत्री मोदी ने सत्ताधारी कांग्रेस पर निशाना साधते हुए कहा कि राज्य में कांग्रेस के शासनकाल में क़ानून व्यवस्था बद से बदतर हो गई है। उन्होंने कहा कि कांग्रेस अपनी हार के भय से मैदान छोड़कर भाग रही है। रेल मंत्री और भाजपा के वरिष्ठ नेता पीयूष गोयल ने शिमला में हिमाचल की कांग्रेस सरकार पर हमला बोलते हुए कहा कि काफी समय से राज्य विकास से बंचित है। जबकि दिल्ली की पूर्व मुख्यमंत्री और कांग्रेस नेता शीला दीक्षित ने शिमाला में मीडिया से मुखातिब हुई। उन्होंने हिमाचल प्रदेश में वीरभद्र सरकार द्वारा किये कामों की सराहना की। 