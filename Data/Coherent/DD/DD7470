लोकसभा चुनाव के दूसरे चरण के लिए देशभर में राजनीतिक दलों का धुआंधार प्रचार जारी, अमित शाह ने गुजरात में तो कांग्रेस अध्यक्ष ने फतेहपुर और आगरा में किया पार्टी का प्रचार, गुजरात और महाराष्ट्र में भी राहुल की रैली।  लोकसभा चुनाव के दूसरे चरण के प्रचार के लिए अब केवल दो दिन बचे हैं। इसके मद्देनजर चुनाव प्रचार चरम पर पहु्ंच गया है। दूसरे चरण में 18 अप्रैल को 13 राज्‍यों और केन्‍द्र शासित प्रदेशों की 97 संसदीय सीटों के लिए वोट डाले जाएंगे। सभी राजनीतिक दल के नेता मतदाताओं को आकर्षित करने के लिए कोई कोर-कसर नहीं छोड़ रहे हैं। दूसरे चरण में तमिलनाडु के सभी 39 निर्वाचन क्षेत्रों में वोट डाले जाएंगे। इस चरण में जिन अन्‍य संसदीय सीटों के लिए मतदान होगा, उनमें कर्नाटक की 14, महाराष्‍ट्र की 10, उत्‍तर प्रदेश की आठ, असम, बिहार और ओडीसा की पांच-पांच, छत्‍तीसगढ़ और पश्चिम बंगाल की तीन-तीन, जम्‍मू-कश्‍मीर की दो और मणिपुर, त्रिपुरा और पुद्दुचेरी की एक-एक सीट शामिल हैं। 543 सदस्‍यों की लोकसभा के लिए सात चरणों में मतदान सम्‍पन्‍न होगा। पहले चरण में 69.43 प्रतिशत मतदाताओं ने वोट डाले थे। सभी चरणों के वोटों की गिनती 23 मई को होगी। 