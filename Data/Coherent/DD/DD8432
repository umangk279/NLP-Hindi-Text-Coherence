शनिवार को राष्ट्रीय आधुनिक कला संग्रहालय में प्रधानमंत्री नरेंद्र मोदी को मिले उपहार और स्मृति चिह्नों की लगी नीलामी का आखिरी दिन था। संग्रहालय में कुल 1795 सामानों की नीलामी हुई, पीएम मोदी को मले इन उपहारों को खरीदने के लिए लोगों में जबर्दस्त उत्साह था।     राष्ट्रीय आधुनिक कला संग्रहालय यानि NGMA में प्रधानमंत्री नरेंद्र मोदी को मिले उपहारों पर लगी नीलामी समाप्त हो चुकी है। NGMA में प्रधानमंत्री मोदी को मिले कुल 1795 वस्तुओँ की फिजिकल ऑक्शन और ई-ऑक्शन की गई।  अशोक स्तम्भ जिसका बेस प्राइस मात्र ढाई हजार रूएये था उसकी नीलामी 13 लाख रूपए में हुई।  खरीददारों का उत्साह इतना अधिक था कि ई-ऑक्शन में बोली लगाने के बाद दूसरे ही दिन लोग सामान लेने खुद संग्रहालय पहुंच जाते थे। पीतल, चीनी मिट्टी, कपड़ा, कांच, सोना, धातु की सामग्री आदि के आधार पर विभिन्न उपहारों की श्रेणी बनाई गई ताकि यहां आने वालों की उपहारों के बारे में सही जानकारी मिले। शॉल, पगड़ी, मूर्ति, तलवार, जैकेट पर लोगों ने ज्यादा रूचि दिखाई। 27 और 28 जनवरी को फिजिकल ऑक्शन था जबकि 29 तारीख से ई-ऑक्शन की शुरूआत की गई, शनिवार को ई-ऑक्शन का अंतिम दिन था। केंद्र सरकार की महत्वाकांक्षी परियोजना नमामि गंगे में इस ऑक्शन से मिले पैसों का उपयोग किया जाएगा।    