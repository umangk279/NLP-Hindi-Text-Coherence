गृहमंत्री अमित शाह ने कहा अगले साल पांच सालों में आतंकवाद और नक्सलवाद का सफाया करेगी मोदी सरकार, आतंकी मोड्यूल के खात्मे में आईबी का बताया अहम रोल.  गृह मंत्री अमित शाह ने कहा है कि मोदी सरकार आतंकवाद, वामपंथी उग्रवाद और पूर्वोत्‍तर क्षेत्र से उग्रवाद  को अगले पांच वर्षों में पूरी तरह समाप्‍त करने के लिए निरंतर प्रयासरत है। देश को पांच ट्रिलियन अमरीकी डॉलर की अर्थव्‍यवस्‍था बनाने के लक्ष्य का जिक्र करते हुए खुफिया ब्यूरो के 32वें शताब्दी व्याख्यान में गृह मंत्री ने ये भी कहा कि इसके लिए देश की जमीनी और समुद्री सीमाओं को सुरक्षित करना अहम है। इंटेलिजेंस ब्‍यूरो को सुरक्षा तंत्र का मस्तिष्‍क बताते हुए गृहमंत्री ने कहा कि उन्होंने हमेशा आतंकवाद और नक्सलवाद के प्रति जीरो टोलरेंस सुनिश्चित करने में मदद की। गृह मंत्री ने पिछले पांच वर्षों में आतंकी मॉड्यूल्‍स का खुलासा करने में खुफिया ब्‍यूरो द्वारा किए गए कार्य का विशेष रूप से उल्‍लेख करते हुए वर्षों से पूर्वोत्‍तर विद्रोह से बहुत प्रभावी रूप से निपटने के लिए भी खुफिया ब्‍यूरो की सराहना की। 