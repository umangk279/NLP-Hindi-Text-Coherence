बिहार के कई इलाकों में बिजली गिने और तेज तूफान की वजह से रविवार को 2 बच्चे सहित 11 लोगों की मौत हो गई. वहीं सात लोग घायल बताए जा रहे हैं.   मधुबनी में रविवार को आसमान से बिजली से 10 साल की लड़की की भी मौत हो गई. वहीं दरभंगा में भी अन्य 10 साल की लड़की बिजली गिरने से मौत हो गई.  झंझारपुर थाने के प्रभारी प्रेमलाल पासवान ने बताया कि थाना क्षेत्र के दीप गांव में दो लोग, समीप के हरभंगा गांव में दस साल की एक लड़की की बिजली गिरने से मौत हो गई. एक पुलिस अधिकारी के अनुसार बाबूबरही थानाक्षेत्र के सतघारा गांव में 45 साल का एक व्यक्ति बिजली गिरने से चल बसा. भेजा थाने के प्रभारी अंगेश कुमार के अनुसार कमालपुर गांव में दस साल की एक लड़की आसमान से बिजली गिरने से मर गई. टिप्पणियां बिहार के मुख्यमंत्री ने नीतीश कुमार ने बिजली गिरने से राज्य में लोगों की मौत पर दुख प्रकट किया और ऐसे लोगों के परिवारों को शीघ्र मुआवजा देने का निर्देश जारी किया.  