मैनचेस्टर सिटी ने एफ ए कप के फाइनल में स्थान बनाया। सेमीफाइनल में ब्राइटन को 1-0 से मात दी, सिटी के लिए गैब्रिएल जीसस ने गोल किया।      मैनचेस्टर सिटी ने एफ ए कप के फाइनल में स्थान बना लिया है। वेम्बले स्टेडियम में खेले गए सेमीफाइनल मुकाबले में सिटी का सामना ब्राइटन के साथ था। इस मुकाबले में मैनचेस्टर सिटी ने तेज़ शुरुआत की और इसका फायदा भी टीम को जल्द ही मिला। मैच के चौथे मिनट में ही केविन डि ब्रून के राइट विंग क्रॉस पर हैडर के ज़रिए गैब्रिएल जीसस ने गोलकर, सिटी को 1-0 से आगे कर दिया। हालाकि पेप गोर्डियोला की टीम का प्रदर्शन चरम पर नहीं था इसके बावजूद अच्छी डिफैंडिंग के कारण वो आखिर तक इस बढत को कायम रख पाए और 1-0 से मुकाबले को अपने नाम कर फाइनल में स्थान पक्का किया। अब फाइनल में उनका सामना वॉटफर्ड और वोल्वस के बीच होने वाले दूसरे सेमीफाइनल के विजेता से होगा।   