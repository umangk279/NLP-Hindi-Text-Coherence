नेपाल सरकार ने राष्ट्रव्यापी लॉकडाउन को 14 जून तक बढ़ा दिया है। कल शाम काठमांडू में हुई कैबिनेट की बैठक में यह निर्णय लिया गया।   सरकार के प्रवक्ता डॉक्टर युबराज खातीबाड़ा ने कहा कि कोविड-19 के बढ़ते मामलों को ध्यान में रखते हुए लॉकडाउन को अगले 12 दिन बढ़ाने का फैसला किया गया। सरकार ने अंतरराष्ट्रीय उड़ानों पर जारी प्रतिबंध को भी 30 जून तक जारी रखने का फैसला किया। नेपाल में शनिवार को कोविड-19 के 189 पॉजिटिव मामले दर्ज किए गए। स्वास्थ्य और जनसंख्या मंत्रालय के अनुसार नेपाल में अब तक कोरोनावायरस के कुल 1401 हो गये है।  1176 सक्रिय मामले है और 219 लोग कोरोना को मात देकर स्वस्थ हो गए है। नेपाल में कोविड-19 से 6 लोगों की मौत हो चुकी है। 