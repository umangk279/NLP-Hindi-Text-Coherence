उत्तर कोरिया के हालिया मिसाइल परीक्षण को बड़े उकसावे वाली कार्रवाई बताते हुए संयुक्त राष्ट्र सुरक्षा परिषद् ने इसकी कड़ी निंदा की है.    गुरुवार को उत्तर कोरिया ने जापान की ओर अपनी अब तक की सबसे लंबी दूरी की मिसाइल का परीक्षण किया था।  इसके बाद सुरक्षा परिषद् की बुलाई गई आपात मीटिंग में प्योंगयांग से इस तरह की कार्रवाई को तत्काल रोकने को कहा गया।  मिसाइल परीक्षण के तुरंत बाद तीखे बयानों के बाद, अमरीका, चीन और रूस इस मुद्दे पर साथ नज़र आए. बयान में सदस्य देशों से प्रतिबंधों को कड़ाई से लागू करने को कहा गया है। उत्तर कोरिया के हालिया मिसाइल परीक्षण को बड़े उकसावे वाली कार्रवाई बताते हुए संयुक्त राष्ट्र सुरक्षा परिषद ने इसकी कड़ी निंदा की है।  परिषद के अध्यक्ष टेकेडा एलेमू ने कहा परिषद् इस ज़रूरत पर जोर देती है कि कोरिया परमाणु निःशस्त्रीकरण की प्रतिबद्धता के प्रति ठोस कार्रवाई के ज़रिए गंभीरता दिखाए और कोरियाई प्रायद्वीप में तनाव को कम करने के लिए काम करे।  