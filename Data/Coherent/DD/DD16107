गुजरात पुलिस ने गांधीनगर में 2.2 करोड़ रुपये की भारत में बनी विदेशी शराब जब्त किया है। अदलाज पुलिस स्टेशन, गांधीनगर के एसएचओ की अगुआई में बनी अफसरों की टीम ने गांधीनगर के खोरज गांव से कल रात 5 वाहनों में विदेशी शराब की 75,968 बोतलें जब्त की जिसकी कीमत 2.2 करोड़ रुपये है।    इस संबंध में एक आपराधिक मामला दर्ज किया गया है। चुनाव आयोग के अधिकारी ने कहा कि आगामी गुजरात विधानसभा चुनावों के मद्देनजर गुजरात पुलिस ने पड़ोसी राज्यों राजस्थान, मध्य प्रदेश, महाराष्ट्र और दीव, दमण, दादरा और नगर हवेली के समन्वय के साथ अवैध शराब की गतिविधियों के खिलाफ एक विशेष अभियान शुरू किया है। 