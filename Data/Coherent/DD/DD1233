उत्तर प्रदेश की गवर्नर आनंदीबेन पटेल ने बुधवार को मध्य प्रदेश के राज्यपाल के रूप में शपथ ली. लालजी टंडन की अनुपस्थिति में उन्हें राष्ट्रपति ने मध्य प्रदेश का अतिरिक्त प्रभार सौंपा है.  राज्यपाल आनंदीबेन पटेल आज ही भोपाल पहुंचीं और उन्हें दोपहर 3:30 बजे मध्य प्रदेश की प्रभारी राज्यपाल के तौर पर शपथ दिलाई गई. लालजी टंडन इलाज के लिए पिछले कुछ समय से लखनऊ में हैं. माना जा रहा है कि उनकी अनुपस्थिति की वजह से मध्‍य प्रदेश में राजभवन का काम प्रभावित हो रहा था, जिसके चलते यह फैसला लिया गया है. 