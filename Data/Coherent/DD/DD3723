पीएम मोदी ने जारी की प्रधानमंत्री किसान सम्मान निधि की तीसरी किस्त, छह करोड़ किसान परिवारों के खाते में गए 12 हजार करोड़, कुछ चुनिंदा मछुआरों को दिए किसान क्रेडिट कार्ड, उत्कृष्ट किसानों को दिया कृषि कर्मण पुरस्कार, कहा 5 ट्रिलियन अर्थव्यवस्था का लक्ष्य हासिल करने में कृषि की बड़ी भूमिका.  गुरुवार को दो दिवसीय दौरे पर कर्नाटक पहुंचे प्रधानमंत्री नरेंद्र मोदी ने अपने दौरे के पहले दिन तुमकुर में प्रधानमंत्री किसान सम्मान निधि की तीसरी किस्त जारी की। प्रधानमंत्री ने उत्कृष्ट किसानों को कृषि कर्मण अवॉर्ड और प्रशस्ति पत्र प्रदान किया। इस कार्यक्रम में ही एक साथ देश के 6 करोड़ किसान परिवारों के खाते में 12 हजार करोड़ रुपए जमा करवाए गए हैं पीएम मोदी ने कुछ चुनिंदा मछुआरों को किसान क्रेडिट कार्ड वितरत किए । इसके अलावा,पीएम मोदी ने तमिलनाडु के चयनित किसानों को गहरे समुद्र में मछली पकड़ने वाली नौकाओं और ट्रांसपोर्डर्स की चाबी सौंपी। पीएम मोदी किसान सम्मान निधि योजना को न लागू करने वाले राज्यों से इसे लागू करने की अपील की। पीएम मोदी ने कहा भारत के 5 ट्रिलियन की अर्थव्यवस्था का लक्ष्य हासिल करने में कृषि क्षेत्र की अहम भूमिका होगी। उन्होने कहा कि कृषि कर्मण अवार्ड में देश की पोषण सुरक्षा को ध्यान में रखते हुए पौष्टिक अनाज, बागवानी और जैविक कृषि को लेकर भी नई कैटेगरी बनाई जाए। इससे इन क्षेत्रों में बेहतर काम कर रहे लोगों और राज्यों को प्रोत्साहन मिलेगा पीएम मोदी ने उत्कृष्ट किसानों को 2016-217 और 2017-18 के लिए कृषि कर्मण अवॉर्ड और प्रशस्ति पत्र प्रदान किए। प्रधानमंत्री ने पुरस्कार विजेताओं से पौष्टिक अनाज, बागवानी और जैविक कृषि पर विशेष ध्यान का आग्रह किया। ये पुरस्कार कई श्रेणियों में सर्वश्रेष्ठ खाद्यान्न उत्पादन के लिए दिया जाता है। महाराष्ट्र, और छत्तीसगढ़ को समग्र वार्षिक खाद्यान्न उत्पादन के लिए 2016-17 का पुरस्कार मिला। 2017-18 में गुजरात, कर्नाटक और राजस्थान ने दालों के उत्पादन में शीर्ष स्थान हासिल किया। सभी राज्यों के 16 किसानों को कृषि कर्मण अवॉर्ड सम्मानित किया गया। 