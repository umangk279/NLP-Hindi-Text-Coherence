प्रधानमंत्री आज कोच्चि में रिफाइनरी प्रोजेक्ट और आईओसीएल एलपीजी बॉटलिंग प्लांट को करेंगे राष्ट्र को समर्पित साथ ही पीएम एक रैली को भी करेंगे संबोधित।  तमिलनाडु के साथ ही प्रधानमंत्री नरेंद्र मोदी आज केरल के कोच्चि का भी दौरा करेंगे। वहां पीएम एकीकृत रिफाइनरी विस्तार परिसर  राष्‍ट्र को समर्पित करेंगे। भारत पेट्रोलियम की चार रिफाइनरी में से एक ये कोच्चि रिफाइनरी को वर्ष 2018 में फार्च्यून ग्लोबल रैंकिंग में 314 स्थान प्राप्त है जिसका प्रधानमंत्री मोदी आज दौरा करेंगे। पीएम मोदी आईओसीएल एलपीजी बॉटलिंग प्लांट को भी राष्ट्र को समर्पित करेंगे। इसके साथ ही वे कोट्टायम जिले में एक विश्वस्तरीय इंस्टिट्यूट की भी आधारशिला रखेंगे जहां प्रतिवर्ष 1000 छात्रों को प्रशिक्षित किया जाएगा। प्रधानमंत्री त्रिशूर में भारतीय जनता युवा मोर्चा के तीन दिवसीय सम्मेलन के समापन समारोह को भी संबोधित करेंगे। 60 के दशक में शुरू किया गया कोच्चि रिफाइनरी दक्षिण भारत में केरल के अलावा तमिलनाडु, कर्नाटक, आंध्र प्रदेश, महाराष्ट्र और अन्य राज्यों में ईंधन का सबसे बड़ा सप्लायर है। यहां कच्चे तेल से नेचुरल गैस, एलपीजी, पेट्रोल, डीजल, विमान में उपयोग होने वाले ईंधन, केरोसिन के अलावा खान-पान, कॉस्मेटिक, मेडिसिन में उपयोग होने वाले कई किस्म के प्रोडक्ट तैयार किये जाते हैं। पब्लिक सेक्टर यूनिट के अंतर्गत भारत पेट्रोलियम की कोच्चि रिफाइनरी देश में सबसे ज्यादा पेट्रोलियम और प्राकृतिक गैस का भी उत्पादन करती है।  भारत पेट्रोलियम की चार रिफाइनरी में से एक ये कोच्चि रिफाइनरी को वर्ष 2018 में फार्च्यून ग्लोबल रैंकिंग में 314 स्थान प्राप्त है जिसका प्रधानमंत्री नरेंद्र मोदी रविवार को दौरा करेंगे और  एकीकृत रिफाइनरी विस्तार परिसर और आईओसीएल एलपीजी बॉटलिंग प्लांट को राष्ट्र को समर्पित करेंगे।  देश में लगातार बढ़ती ऊर्जा जरूरतों को पूरा करने के लिए कोच्चि रिफाइनरी के इस एकीकृत रिफाइनरी विस्तार परिसर को 16 हज़ार 504 करोड़ रुपये की लागत से तैयार किया गया है जिसकी क्षमता अब 15.5 मिलियन मीट्रिक टन प्रति वर्ष हो गयी है। साथ ही ये रिफाइनरी विश्वस्तरीय रिफाइनरी में तब्दील होने के साथ साथ ऑटो फ्यूल उत्पादन में पूर्ण बीएस-IV और आंशिक बीएस-VI का भी अनुपालन करता है। वहीं पेट्रोकेमिकल क्षेत्र को और विकसित करने के लिए प्रधानमंत्री नरेंद मोदी पेट्रोकेमिकल कॉम्लेक्स की भी आधारशिला रखेंगे जिसे 13 हज़ार करोड़ रुपये की लागत से 2022 तक पूरा करने का लक्ष्य रखा गया है। साथ ही पेट्रोलियम के क्षेत्र में कौशल विकास को बढ़ावा देने और रोजगार के नए अवसर मुहैया करने के लिए प्रधानमंत्री कोट्टायम जिले में एक विश्वस्तरीय इंस्टिट्यूट की भी आधारशिला रखेंगे जहां प्रतिवर्ष 1000 छात्रों को प्रशिक्षित किया जाएगा। कोच्चि रिफाइनरी में होने वाले इन कार्यक्रमों के बाद प्रधानमंत्री त्रिशूर में भारतीय जनता युवा मोर्चा के तीन दिवसीय सम्मेलन के समापन समारोह को संबोधित करेंगे जिसमें प्रदेश भर के 2 लाख से ज्यादा युवाओं के शामिल होने की उम्मीद जताई जा रही है।  पिछले 15 दिनों के अंदर ये प्रधानमंत्री नरेन्द्र मोदी का दूसरा केरल दौरा होगा जिसमें प्रधानमंत्री राज्य को विकास की कई परियोजनाओं की सौगात तो देंगे ही साथ ही साथ 2019 लोकसभा चुनाव के मद्देनजर बीजेपी कार्यकर्ताओं में जोश भरने का काम भी करेंगे।  