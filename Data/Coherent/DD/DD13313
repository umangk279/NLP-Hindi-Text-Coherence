अफ्रीकी देश रवांडा और युगांडा के दौरे के बाद प्रधानमंत्री नरेंद्र मोदी अब दक्षिण अफ्रीका दसवे ब्रिक्स सम्मेलन के लिए प्रिटोरिया पहुच गए हैं।      प्रधानमंत्री नरेंद्र मोदी की तीन अफ्रीकी देशों की यात्रा में आख़िरी पड़ाव है दक्षिण अफ्रीका। वे वहां10वें ब्रिक्स शिखर सम्मेलन में हिस्सा लेंगे। प्रधानमंत्री मोदी दक्षिण अफ्रीका के राष्ट्रपति के साथ द्विपक्षीय बैठक करेंगे। यात्रा के दौरान रक्षा, व्‍यापार, संस्‍कृति, कृषि और डेयरी क्षेत्र में समझौते पर हस्‍ताक्षर हो सकते हैं। इसके अलावा वे जोहानिसबर्ग में ही चीनी राष्ट्रपति शी जिनपिंग के साथ भी द्विपक्षीय मुलाक़ात करेंगे। चीन,दक्षिण अफ्रीका के साथ द्विपक्षीय मुलाक़ातों के अलावा प्रधानमंत्री ब्रिक्स शिखर सम्मेलन में भी शिरकत करेंगे। समावेशी विकास, वैश्विक शासन, स्वास्थ्य और टीकाकरण, शांति प्रयासों और सतत विकास पर मुख्य रूप से चर्चा की जाएगी। गौरतलब है कि ब्रिक्स पांच देशों का संगठन है जिसमें ब्राजील, रूस, चीन, भारत और दक्षिण अफ्रीका शामिल हैं। इन सभी देशों के राष्ट्रध्यक्ष इस शिखर सम्मेलन में शिरकत कर रहे हैं। ब्रिक्स पहले ब्रिक के नाम से जाना जाता था। तब इस समूह में  ब्राजील, रूस, भारत और चीन शामिल था। 2010 में दक्षिण अफ्रीका के जुड़ने के साथ ही इसका नाम ब्रिक्स हो गया। भारत ने साल 2012 और साल 2016 में दो बार इस समिट की मेज़बानी कर चुका है। ब्रिक्स देशों के पास दुनिया की जीडीपी का 30 फीसदी हिस्सा है। इतना ही नहीं दुनिया का 18 फीसदी व्यापार यही देश करते हैं और दुनिया की 50 फीसदी आबादी भी ब्रिक्स देशों में बसती है। 