पंजाब नेशनल बैंक के 125वें स्थापना दिवस के मौके पर आयोजित मुख्य कार्यक्रम में उपराष्ट्रपति वेंकैया नायडू ने शिरकत की.  इस अवसर पर उन्होंने सभी से विकास की यात्रा में भागीदार बनने की अपील की. उन्होंने कहा कि नीति निर्धारकों, राजनीतिज्ञों और बैंककर्मियों को कोशिश करनी चाहिए कि विकास देश की अंतिम पंक्ति में खड़े लोगों तक पहुंच सके. उपराष्ट्रपति ने कहा कि बैंकिंग के क्षेत्र में तेज़ी से संतुलित विकास हो रहा है. साथ ही भारत डिजिटल क्रांति का गवाह भी बन रहा है. 