दिल्ली में चल रहे 37वें भारत अंतरराष्ट्रीय व्यापार मेले का आज आखिरी दिन है। पिछले चौदह दिनों में काफी संख्या में लोगों ने मेले का अवलोकन किया। विदेशी कंपनियों के भी भारत में अच्छे व्यापारिक संबंध बने हैं। बिहार के सांस्कृतिक कार्यक्रम भी मेले में देखने को मिले।   दिल्ली के प्रगति मैदान में चल रहा 37वां भारत अंतरराष्ट्रीय व्यापार मेला अपने अंतिम चरण में पहुंच गया है। मेले में दर्शकों की काफी भीड़ पहुंच रही है और लोग जमकर उत्पादों की खरीदारी कर रहे हैं। इस अंतरराष्ट्रीय व्यापार मेले में काफी विदेशी कंपनियां भी देखने को मिलीं। जापान ने भी इस मेले में हिस्सा लिया है। जापान से भारत आए प्रदर्शक मेले में बने अच्छे व्यापारिक संबंधों से काफी उत्साहित हैं।    मेले में बिहार का पंडाल भी अपने उत्पादों की वजह से एक अलग पहचान बना रहा है। मेले में बिहार राज्य दिवस समारोह भी मनाया गया। इस समारोह में कलाकारों ने  रंगारंग सांस्कृतिक कार्यक्रम भी पेश किए। इसमें बिहार के लोकगीतों पर तो मेले में पहुंचे युवा जमकर झूमे।   