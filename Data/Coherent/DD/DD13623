देश में माल एवं सेवाकर (जीएसटी) व्यवस्था लागू हुए अब जबकि एक साल पूरा होने को है, इस व्यवस्था के लिए नेटवर्क ढांचे का रखरखाव और संचालन करने वाली कंपनी जीएसटीएन का दावा है कि नेटवर्क प्रणाली अब पूरी तरह स्थिर है  देश में वस्तु एवं सेवा कर यानि जीएसटी को लागू होने का एक साल पूरा हो रहा है। पिछले साल एक जुलाई को जीएसटी लागू होने के बाद लोगों का "एक देश, एक कर' का सपना पूरा हुआ था। प्रधानमंत्री नरेंद्र मोदी ने देश के सबसे बड़े कर सुधार का मन की बात कार्यक्रम में जिक्र करते हुए इसका श्रेय राज्यों को दिया है। मन की बात कार्यक्रम में जीएसटी व्यवस्था की चर्चा करते हुए प्रधानमंत्री नरेंद्र मोदी ने इसे ईमानदारी की जीत बताया। साथ ही प्रधानमंत्री ने इसे सहकारी संघवाद का बेहतरीन उदाहरण बताया। 