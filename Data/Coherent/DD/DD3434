ब्रू विस्थापितों की समस्याओं का हुआ स्थाई समाधान. केंद्र, त्रिपुरा, मिजोरम और ब्रू विस्थापितों के बीच हुआ समझौता, गृहमंत्री अमित शाह ने कहा विस्थापितों को त्रिपुरा में स्थायी रूप से बसाए जाने में होगी आसानी.  केंद्रीय गृह मंत्री अमित शाह के अलावा त्रिपुरा एवं मिज़ोरम के मुख्यमंत्रियों की मौजूदगी में ब्रू शरणार्थियों की 25 साल पुरानी समस्या का समाधान हो गया. समझौते के तहत ब्रू शरणार्थियों को त्रिपुरा में ही जमीन और अन्य सुविधाएं देकर बसाने का फैसला हुआ है. 600 करोड़ रुपये का पैकेज इसके लिए भारत सरकार ने approve हुआ है 30000 लोगों की समस्या का समाधान PM नरेन्द्र मोदी के नेतृत्व में हुआ है। ब्रू शरणार्थियों के लिए बड़े राहत पैकेज का भी एलान गृह मंत्री ने किया है. जिसके तहत 40/30 feet का प्लॉट, 4 लाख रुपए की FD, 2 साल का राशन और मकान बनाने के लिए आर्थिक मदद दी जाएगी, 2 साल तक 5,000 रुपये की मासिक सहायता भी दी जाएगी. मिज़ोरम के मुख्यमंत्री ने उम्मीद जताई है कि इससे मुद्दे का स्थायी हल निकलेगा तो त्रिपुरा के सीएम ने कहा कि ये प्रधानमंत्री नरेन्द्र मोदी और गृह मंत्री अमित शाह की वजह से सम्भव हो पाया है. उन्होने कहा इतने साल से इसी देश के लोग रिफ्यूजी बने हुए थे. पीएम मोदी और गृह मंत्री के नेतृत्व में ये पहली बार हुआ है कि दोनों राज्य इस अहम मुद्दे को हल करने के लिए एक साथ आए. जातीय दंगों के चलते साल 1997 में काफी संख्या में ब्रू शरणार्थि अपना राज्य मिज़ोरम छोड़कर त्रिपुरा आ गए थे,जहां वो कई कैंप में रह रहे थे. साल 2018 में केंद्र की पहल पर हुए समझौते के तहत उनके लिए मिज़ोरम में वापसी की व्यवस्था हुई थी, लेकिन काफी कम लोगों ने उस अवसर का इस्तेमाल किया. अब ब्रू शरणार्थियों की मांग पर त्रिपुरा में ही उनके रहने की व्यवस्था हुई है. 