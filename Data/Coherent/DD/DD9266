अमेरिका के राष्ट्रपति डोनाल्ड ट्रंप ने कड़े शब्दों में पाकिस्तान की आलोचना की है। ओसामा बिन लादेन को शरण देने पर पाकिस्तान को गैरजिम्मेदाराना देश ठहराया।  अमेरिका के राष्ट्रपति डोनाल्ड ट्रंप ने अपने प्रशासन के उस फैसले का समर्थन किया, जिसमें पाकिस्तान को लाखों डॉलर की सैन्य सहायता रोकने की बात कही गयी है। उन्होंने कहा कि पाकिस्‍तान ने वह सब नहीं किया, जिनसे अमेरिका के राष्ट्रीय हितों को फायदा होता। इसके बजाय उसने आतंकवादी संगठन अल कायदा के प्रमुख ओसामा बिन लादेन को गैरीसन शहर के पास छिपाने में मदद की थी। फॉक्स न्यूज के एक साक्षात्कार में ट्रम्प ने कहा कि लादेन सैन्य अकादमी के बगल में छिप रहा था, जिसका मतलब था कि पाकिस्तान में हर कोई जानता था कि वह वहां है। उन्होंने कहा कि अमेरिका ने ए 2011 में एक साहसिक हेलि‍कॉप्टर हमले में लादेन को मार दिया था। ट्रम्‍प ने कहा कि अमेरिका ने पाकिस्तान को एक  अरब 30 करोड़ अमरीकी डॉलर की सैन्य सहायता समाप्त कर दी क्योंकि उसने अपनी जमीन पर सक्रिय आतंकवादी समूहों के खिलाफ पर्याप्त कार्रवाई नहीं की। पिछले साल अगस्‍त में अफगानिस्तान और दक्षिण एशिया नीति की घोषणा करने के दौरान ट्रम्‍प ने अफगानिस्तान में अमरीकियों की हत्‍या करने वाले आतंकवादियों को सुरक्षित आश्रय प्रदान करने के लिए पाकिस्तान की कड़ी आलोचना की थी, जिसके बाद दोनों देशों के रिश्‍ते तनावपूर्ण हो गए।  