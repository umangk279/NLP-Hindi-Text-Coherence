आम आदमी पार्टी (आप) लोकसभा चुनाव के लिए अपना घोषणापत्र जारी किया। ये घोषणापत्र जारी करते हुए पार्टी के राष्ट्रीय संयोजक और दिल्ली के मुख्यमंत्री अरविंद केजरीवाल समेत पार्टी के अन्य वरिष्ठ नेता मौजूद रहे।  आम आदमी पार्टी ने भी लोकसभा चुनावों के लिए आज अपना घोषणापत्र जारी किया। आम आदमी पार्टी दिल्ली की सभी सात सीटों पर चुनाव लड़ रही है। इसके साथ ही पार्टी हरियाणा और पंजाब में भी चुनाव लड़ रही है। आप ने दिल्ली को पूर्ण राज्य दिलवाने का वादा किया है। इससे पहले आम आदमी पार्टी ने दिल्ली में कांग्रेस के साथ गठबंधन करने की बहुत कोशिश की। लेकिन सीटों की संख्या पर सहमति नहीं बन सकी।    