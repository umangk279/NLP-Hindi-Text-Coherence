शोधकर्ताओं का कहना है कि हो सकता है कि नवपाषाण युग के लोग वर्ग व्यवस्था का पालन करते हों   शोधकर्ताओं का कहना है कि हो सकता है कि नवपाषाण युग के लोग वर्ग व्यवस्था का पालन करते हों। इस दावे के लिए उन्होंने स्पेन में पांच हजार साल पुरानी महापाषाण युग की कब्रों और गुफाओं का विश्लेषण किया। इससे पहले के शोधों में नवपाषाण युग के पश्चिमी यूरोपीय लोगों के दफनाने के चलन का अध्ययन किया गया है जिनमें दफनाने की जगह और तरीकों में विभिन्नताओं की बातें सामने आई थीं लेकिन इनके अभिप्रायों का पता लगा पाना काफी मुश्किल था। स्पेन की यूनिवर्सिटी ऑफ बास्क कंट्री के शोधकर्ताओं ने लगभग समकालीन रहे पाषाण युग :3500 से 2900 ईसा पूर्व : की गुफाओं और कब्रों से 166 व्यक्तियों के हड्डियों के कोलोजन कार्बन और नाइट्रोजन आइसोटोप मापों पर अध्ययन किया जो उत्तर-केंद्रीय स्पेन में आसपास ही स्थित हैं। प्लोस वन में प्रकाशित इस अध्ययन में पाया गया कि गुफाओं और कब्र में दफनाए गए लोगों के कार्बन आइसोटोप में महत्त्वपूर्ण अंतर था जो दिखाता है कि दफनाने का यह चलन वर्ग आधारित था। निचले वर्ग के लोगों को गुफाओं में दफनाया जाता था जहां कम संसाधनों में ही दफनाने का काम किया जा सकता था जबकि उच्च वर्ग के लोगों को कब्रों में दफनाया जाता था जहां इस काम में काफी खर्च आता था। 