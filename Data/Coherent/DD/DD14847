तमिलनाडु के जंगलों में लगी आग में 20 छात्र फंसे , 15 को बचाया गया , बचाव कार्य जोर शोर से जारी  तमिलनाडु के जंगल में अचानक आग लगने से उसमें ट्रेकिंग करने वाले 20 लोग फंस गए जिनमें अधिकतर महिलाएं है। इनमें से 15 को अब तक सुरक्षित बचा लिया गया है। वन विभाग के अधिकारी राहत और बचाव कार्य मे लगे हुए है। भारतीय वायु सेना ने लोगों की मदद के लिए अपने दो हेलीकोप्टर भेजे हैं। राज्य स्वास्थ्य मन्त्री सी विजय भास्कर ने कहा है कि बचाए हुए घायलों का उपचार दक्षिण तमिलनाडु के बोदीनायकनुर जिले के सरकारी अस्पताल में किया जा रहा है।  मुख्यमन्त्री पलानीस्वामी ने कहा कि युद्ध स्तर पर राहत और बचाव के कार्य किये जा रहे है। राज्य ने रक्षा मन्त्रालय से दो हेलीकॉप्टर मांगें है। रक्षा मन्त्री निर्मला सीतारमन जिलाधिकारी से लगातार सम्पर्क बनाई हुए है और भारतीय वायु सेना को बचाव कार्यों सहयोग करने का निर्देश दिया है। 