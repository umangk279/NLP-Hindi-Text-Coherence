विश्‍व बैंक ने कोविड-19 महामारी से निपटने के लिए भारत द्वारा शुरू किए गए आरोग्‍य सेतु ऐप की सराहना की है।   आरोग्‍य सेतु ऐप का उदाहरण देते हुए विश्‍व बैंक की एक रिपोर्ट में कहा गया है कि इसमें बताए गए नवीन उपाय व्‍यापक जन समुदाय में संक्रमण का पता लगाने और लोगों को जागरूक बनाने में मददगार हैं। रिपोर्ट में कहा गया है कि कोविड-19 का फैलाव रोकने के लिए डिजिटल प्रौद्योगिकी का भी इस्‍तेमाल किया जा सकता है। इसमें कहा गया है कि भारत ने हाल ही में आरोग्‍य सेतु ऐप शुरू किया है जो स्‍मार्ट फोन से स्‍थान के आंकडो का इस्‍तेमाल करते हुए, इस्‍तेमालकर्ताओं को उनके आसपास कोविड-19 से संक्रमित व्‍यक्ति के होने की जानकारी देता है। 