ईडी ने चिदंबरम को गिरफ्तार कर लिया। सीबीआई के बाद अब ईडी ने गिरफ्तार किया। गिरफ्तारी से पहले ईडी ने 2 घंटे पूछताछ की। फिलहाल पूर्व मंत्री चिदंबरम तिहाड़ जेल में बंद हैं।  पूर्व वित्त मंत्री पी चिदंबरम की मुश्किलें कम होती दिखाई नहीं दे रही है। प्रवर्तन निदेशालय ने आज कांग्रेस नेता पी चिदंबरम को गिरफ्तार कर लिया। इससे पहले ईडी के अधिकारी तिहाड़ जेल पहुंचे और वहां चिदंबरम से करीब 2 घंटे तक पूछताछ की। अब अदालत के आदेश के बाद ही चिदंबरम को तिहाड़ से निकाला जाएगा क्योंकि जेल प्रशासन के पास चिदबंरम को ईडी के पास भेजने का कोई आदेश नहीं था।  इससे पहले कल विशेष अदालत ने ईडी के तीन अधिकारियों को आईएनएक्स मीडिया भ्रष्टाचार मामले में चिदंबरम से पूछताछ की इजाजत दी थी। कल ही अदालत ने कहा था कि अगर जरूरी हुआ तो एजेंसी पूछताछ के बाद चिदंबरम को गिरफ्तार कर सकती है। चिदंबरम सीबीआई की ओर से दर्ज आईएनएक्स मीडिया भ्रष्टाचार मामले में 17 अटूक्बर तक जेल में हैं।    