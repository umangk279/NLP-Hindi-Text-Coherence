भारत के अनुभवी जूनियर बैडमिंटन खिलाड़ी लक्ष्य सेन ने सात साल का सूखा समाप्त करते हुए विश्व जूनियर चैम्पियनशिप में एकमात्र मेडल हासिल किया. लक्ष्य को पुरुष एकल वर्ग के सेमीफाइनल में हार मिली, लेकिन वह ब्रॉन्ज मेडल हासिल करने में सफल रहे.  भारत के 17 वर्षीय खिलाड़ी लक्ष्य को सेमीफाइनल में थाईलैंड के कुनलावुत वितिदसार्न ने 20-22, 21-16, 21-13 से मात दी. इस हार के कारण भारतीय खिलाड़ी को ब्रॉन्ज मेडल से ही संतोष करना पड़ा. विश्व जूनियर बैडमिंटन चैम्पियनशिप में इस साल भारत को एक मात्र मेडल लक्ष्य सेन ने दिला है. इस चैम्पियनशिप में सात साल पहले समीर वर्मा ने ब्रॉन्ज मेडल हासिल किया था. 