आम्रपाली, सुपरटेक सहित कई और कंपनियों पर ग्राहकों के साथ धोखाधड़ी करने के लिए 13 एफआईआर दर्ज।   योगी सरकार ने एक बार फिर बिल्डरों पर शिकंजा कस दिया है। उत्तर प्रदेश के नोएडा में आम्रपाली समेत कई बिल्डरों पर 13 एफआईआर दर्ज हो गई है। मीडिया रिपोर्ट के मुताबिक, आम्रपाली बिल्डर के खिलाफ सबसे ज्यादा 8 एफआईआर दर्ज हुई हैं।  वहीं सुपरटेक, टुडे होम बिल्डर, अल्पाइन जीएनसी और ब्रुय लिमिटेड पर भी एफआईआर दर्ज की गयी है। हाल ही में सीएम योगी आदित्यनाथ ने बिल्डरों और बायर्स की समस्याओं को निपटाने के लिए तीन मंत्रियों की कमेटी बनायी है।  दो दिन पहले ये मंत्री बिल्डर्स और बायर्स के साथ नोएडा और गाजियाबाद में काफी लम्बी मीटिंग करके गये थे। इस कमेटी को फिर 14 और 15 सितम्बर को ग्रेटर नोएडा आना है। नोएडा में बिल्डरों के खिलाफ 13 एफआईआर दर्ज हुई हैं। जिनमें से 8 आम्रपाली, 1 सुपरटेक, 1 टुडे होम बिल्डर, 1 अल्पाइन, 1 जीएनसी, 1 ब्रूए लिमिटेड के खिलाफ है। सभी बिल्डरों पर जांच कर कार्यवाही करने की प्रक्रिया शुरू हो गई है। एसएसपी गौतमबुद्धनगर लव कुमार बिल्डर्स की मनमानी को लेकर हुए सतर्क. नोएडा के सभी फ्रॉड बिल्डरो को जेल भेजा जाएगा।  