बिहार को प्रधानमंत्री ने दिया दीपावली का तोहफा, मोकामा में गंगा पर एक नए पुल सहित 3700 करोड़ रुपयों से अधिक ती परियोजनाओं का किया शिलान्यास, बिहार में तेजी से विकास के जरिए लोगों के जीवन में बदलाव लाने के प्रति जताई प्रतिबद्धता   प्रधानमंत्री ने आज अपने बिहार दौरे के दौरान बिहार को दीपावली से पहले कई सौगात दीं..पीएम ने आज मोकामा में चार बड़ी सड़क परियोजनाओं का कार्यारंभ किया और राजेन्द्र सेतू के समानांतर 6 लेन के गंगा पुल का शिलान्यास किया। औंटा और सिमरिया के बीच बनने वाला ये पुल 42 महीनों में बनकर तैयार होगा। इसी के साथ मोकामा से बख़्तियापुर, बिहारशरीफ से बरबीघा,महेशखूट से सहरसा नेशनल हाईवे के चौड़ीकरण का शिलान्यास किया। और यही नहीं, आज नमामि गंगे कार्यक्रम के तहत पटना में चार सीवेज़ ट्रीटमेंट प्लांट और सीवेज़ नेटवर्क का भी शुभारंभ हुआ। मोकामा में पीएम ने कहा कि बिहार में केन्द्र और राज्य सरकार मिलकर काम कर रहे हैं और राज्य में विकास का पहिया तेज़ी से चलेगा। इन ढांचागत परियोजनाओं के महत्व की बात करते हुए पीएम ने कहा कि औंटा और सिमरिया के बीच बनने वाला पुल बिहार की जनता के लिए बेहद खास होगा। 