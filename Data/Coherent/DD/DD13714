आज का दिन छत्तीसगढ के लिए बेहद खास रहा। पीएम मोदी ने छत्तीसगढ़ को विशेष तोहफा देते हुए आधुनिक और विस्तारित भिलाई इस्पात सयंत्र राष्ट्र को समर्पित किया। भिलाई संयंत्र के आधुनिक और विस्तारित होने के बड़े मायने हैं। इस प्लांट के विस्तार के बाद इसकी उत्पादन क्षमता में तक़रीबन 60 फीसदी का इज़ाफ़ा होगा।  प्लांट की मौजूदा उत्पादन क्षमता 3500 मीट्रिक टन है जो बढ़कर 7500 मीट्रिक टन तक पहुँच जायेगी।  भिलाई इस्पात सयंत्र के आधुनिकीकरण में उत्पादन, ,गुणवत्ता,लागत,प्रतिस्पर्धा,ऊर्जा दक्षता और पर्यावरण संरक्षण के क्षेत्र में अत्याधुनिक प्रौद्योगिकी का प्रयोग किया गया है। प्रधानमंत्री नरेंद्र मोदी ने भारत-नेट परियोजना के दूसरे चरण का उद्घाटन किया। भारत नेट के दूसरे चरण में राज्य में 32 हजार किमी से अधिक ऑप्टिकल फाइवर नेटवर्क बिछाई जाएगी। इसके जरिए राज्य के लगभग 6000 ग्राम पंचायतों में हाई स्पीड इंटरनेट सुविधा उपलब्ध हो जाएगी। प्रधानमंत्री नरेंद्र मोदी ने जगदलपुर से रायपुर के बीच उड़ान सेवा की शुरूआत की। इससे जगदलपुर से रायपुर की दूरी 6 से 7 घंटे के बजाए मात्र 40 मिनट रह जाएगी। प्रधानमंत्री ने इस मौके पर झंडी दिखाकर पहली उड़ान को रवाना किया। 