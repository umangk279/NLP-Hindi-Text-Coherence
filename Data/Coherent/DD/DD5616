अमेरिका आपेन में सेरेना विलियम्स प्री क्वार्टर में पहुच गई हैं, महिलाओं के वर्ग में सेरेना ने चेक गणराज्य की कैरोलिना मुचोवा को हराया। 24वां ग्रैंड स्लेम जीतते ही मार्गेट कोर्ट की बराबरी करेंगी, पुरूष एकल में नोवाक जोकोविच चौथे दौर में पहुंचे।  साल के अंतिम ग्रैंड स्लैम यू.एस.ओपन में गत विजेता और शीर्ष वरीयता प्राप्त सर्बिया के नोवाक जोकोविच ने आसान जीत के साथ अंतिम 16 में प्रवेश कर लिया है। जोकोविच ने तीसरे दौर के मुकाबले में अमेरिका के डेनिस कुदला को सीधे सेट में 6-3 6-4 6-2  से हराने में सफलता पाई। पुरुष एकल में ही रोजर फेडरर ने अपने जीत के सिलसिले को जारी रखते हुए प्रतियोगिता के अंतिम 16 में पहुंच गया है। फेडरर ने तीसरे दौर के मुक़ाबले में इंग्लैंड के डेनियल इवांस को 6-2,6-2,6-1 के सीधे सेट में पराजित किया।फेडरर इस प्रतियोगिता को छठीं बार जीतने का इरादा लिए इस बार कोर्ट पर है। हालांकि जापान के केई निशिकोरी को हार का मुंह देखना पड़ा।निशिकोरी को ऑस्ट्रेलिया के एलेक्स डी मिनॉर ने 6-2,6-4,2-6,6-3 से मात दी। स्विटज़रलैंड के स्टॉनिसलॉस वॉवरिंका भी खुद को अगले दौर में पहुंचाने में कामयाब रहे।वॉवरिंका ने इटली के पाओलो लोरेंज़ी को 6-4,7-6,7-6 से हराया। वहीं महिला वर्ग में अमेरिका की सेरेना विलियम्स ने अंतिम 16 में जगह बनाई।सेरेना ने तीसरे दौर में चेक गणराज्य की कैरोलीना मुचोवा को 6-3,6-2 के सीधे सेट में शिकस्त दी। वहीं ऑस्ट्रेलिया की एश्ले बार्टी भी अपना मुक़ाबला जीतने में सफल रही।बार्टी ने ग्रीस की मारिया सकारी को 7-5,6-3 के सीधे सेट में हराया। उधर योहाना कौंटा ने भी अंतिम 16 में प्रवेश किया।कौंटा ने तीसरे दौर में चीन की शुआए झैंग को 6-2,6-3 से हराया। 