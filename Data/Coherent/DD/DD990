संयुक्त अरब अमीरात (यूएई) का मंगल ग्रह के लिए पहला अंतरिक्ष मिशन सोमवार को जापान के तानेगाशिमा स्पेस सेंटर से लॉन्च हुआ। अरब स्पेस मिशन ने सोमवार को मंगल ग्रह के लिए अपने मार्स मिशन होप को लॉन्च कर दिया है।  संयुक्त अरब अमीरात (यूएई) के मंगल ग्रह के लिए ऐतिहासिक अंतरिक्ष मिशन में शामिल उपग्रह को जापान से छोड़ा गया है। होप नामक इस उपग्रह को तनेगाशिमा अंतरिक्ष केंद्र से एच2-ए नामक रॉकेट के ज़रिए भेजा गया है ख़राब मौसम के कारण इस अभियान को दो बार टालना पड़ा था। यह भारतीय समयानुसार यह मिशन सुबह 3:28 बजे तानेगाशिमा स्पेस सेंटर से लॉन्च हुआ। संयुक्‍त राष्‍ट्र अमीरात पहला अरब मुल्‍क होगा, जिसने मंगल ग्रह पर अपनी दस्‍तक दी है। इस मिशन की लाइव फीड भी दिखाया गया। इस यान पर अरबी में 'अल-अमल' लिखा हुआ था।  इस उपग्रह के फ़रवरी 2021 तक मंगल तक पहुंचने की संभावना है। अमीरात का प्रोजेक्ट मंगल पर जाने वाले तीन प्रोजेक्ट में से एक है। इसमें चीन के ताइनवेन-1 और अमेरिका के मार्स 2020 भी शामिल हैं। 'HOPE' के मंगल की कक्षा में फरवरी, 2021 में पहुंचने की उम्मीद है। इसके बाद यह एक मंगल वर्ष यानी 687 दिनों तक उसकी कक्षा में चक्कर लगाएगा। यूएई में इस प्रोजेक्ट को अरब के युवाओं के लिए प्रेरणा के स्रोत के रूप में देखा जा रहा है।  