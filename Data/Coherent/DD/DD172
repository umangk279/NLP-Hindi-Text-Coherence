देश को स्वस्थ रखने के लिय़े शुरू किये गये फिट इंडियां मूवमेंट को आज एक साल हो गया है और पीएम मोदी ने आज एक और मंत्र दिया है - फिटनेस की डोज, आधा घंटा रोज... इस कार्यक्रम में खेल जगत के तमाम लोगों ने शिरकत की और अपने अनुभव साझा किये.  फिट इंडिया मिशन को उस समय जोरदार और शानदार बल मिला जब प्रधानमंत्री नरेन्द्र मोदी ने राष्ट्र व्यापी ऑनलाइन फिट इंडिया संवाद के दौरान फिटनेस के क्षेत्र में महत्तपूर्ण भूमिका निभाने वाली हस्तियों और नागरिकों से बातचीत की।  फिट इंडिया मूवमेंट की पहली वर्षगांठ पर पीएम मोदी ने 'फिट इंडिया ऐज एप्रोप्रियेट फिटनेस प्रोटोकॉल' भी लॉन्च किया। बातचीत के दौरान प्रतिभागियों ने अपनी खुद की फिटनेस से जुड़े अनछुए और अनजाने पहलुओं  को साझा किया। इस अवसर पर पीएम मोदी ने एक फिट भारत के लिए देश को नया नारा दिया। पीएम मोदी ने कहा कि कोविड 19 जैसी घातक महामारी के दौरान फिटनेस की अहमियत बढ़ जाती है। अब ये जीवन का एक और भी महत्वपूर्ण पहलू बन गया है।  फिट इंडिया मूवमेंट का मूल सिद्धांत व्यवहार में परिवर्तन लाने से जुड़ा है ताकी  फिटनेस को हर किसी के जीवन का एक हिस्सा बनाया जा सके। पिछले एक साल के दौरान फिट इंडिया मूवमेंट के तहत  देश भर में विभिन्न कार्यक्रमो का आयोजन किया गया है। इन कार्यक्रमों को न सिर्फ खेल जगत से जुड़े लोगों  द्वारा सराहा गया बल्कि इसे लेकर आम लोगों में भी काफी उत्साह रहा।   COVID-19 महामारी के दौरान  इस आंदोलन का महत्व काफी बढ़ जाता है और इसको नए आयाम भी मिलते हैं। 