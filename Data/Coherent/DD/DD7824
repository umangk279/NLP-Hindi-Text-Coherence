समाजवादी पार्टी के अध्यक्ष अखिलेश यादव आजमगढ़ सीट से लोकसभा चुनाव लड़ेंगे. पिछले लोकसभा चुनाव में इस सीट से अखिलेश यादव के पिता मुलायम सिंह यादव ने जीत दर्ज की थी.  समाजवादी पार्टी की तरफ से जारी नई सूची में सिर्फ दो नाम ही शामिल हैं. आजम खान रामपुर सीट से लोकसभा चुनाव लड़ेंगे. लोकसभा चुनाव के लिए समाजवादी पार्टी ने स्टार प्रचारकों की सूची जारी कर दी है. इस सूची में समाजवादी पार्टी अध्यक्ष अखिलेश यादव उनके पिता मुलायम सिंह यादव समेत कुल 40 स्टार प्रचारक हैं. पार्टी की तरफ से जारी एक विज्ञप्ति के अनुसार स्टार प्रचारकों में अखिलेश यादव, रामगोपाल यादव, जया बच्चन, आजम खान, एसपी प्रवक्ता राजेंद्र चौधरी और नेता प्रतिपक्ष रामगोविंद चौधरी भी शामिल हैं. इसके अलावा पूर्व मंत्री अहमद हसन, जावेद अली खान, तेज प्रताप यादव और प्रदेश अध्यक्ष नरेश पटेल भी इस सूची में शामिल हैं. 