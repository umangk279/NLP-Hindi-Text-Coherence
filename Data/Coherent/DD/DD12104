असम के गुवाहाटी में ब्रह्मपुत्र नदी में एक नौका डूबने के दौरान 18 लोगों को बचा लिया गया। अब तक दो शवों को निकाला जा चुका है। वहीं प्रधानमंत्री ने नौका हादसे पर गहरा दुख जताया।  असम में 36 लोगों को ले जा रही एक मोटर-चालित नाव गुवाहाटी में ब्रह्मपुत्र नदी में पलट गई। सेना राष्‍ट्रीय आपदा मोचन बल और राज्‍य आपदा मोचन बल बचाव कार्य में लगे हैं। अभी तक 5 लोगों के मारे जाने की खबर है। अभी तक 18 लोगों को बचा लिया गया है। प्रदेश के मुख्‍यमंत्री सर्बानंद सोनोवाल ने घटना की जांच के निर्देश दिये है। गृहमंत्री राजनाथ सिंह ने असम के मुख्यमंत्री सर्वानंद सोनोवाल से बातचीत कर स्थिति का जायजा लिया।  इस बीच, राष्ट्रपति और प्रधानमंत्री ने गुवाहाटी में नाव डूबने की घटना पर शोक जताया है। ट्वीट कर प्रधानमंत्री ने असम के गुवाहाटी में नाव डूबने की घटना बेहद दुखदायी करार दिया है। अपने ट्वीट में उन्होंने कहा कि मृतकों के परिजनों के प्रति मेरी गहरी संवेदनाएं जताई है। उन्होंने कहा कि राहत और बचाव कार्य में राज्य सरकार तत्पराता से जुटी हुई है और घटनास्थल पर हरसंभव मदद मुहैया करा रही है। 