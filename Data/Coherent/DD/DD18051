गुजरात और उत्तर प्रदेश एटीएस ने संयुक्त कार्रवाई कर बिजनौर के नज़ीबाबाद से शनिवार को एक TADA आरोपित व्यक्ति क़दीर अहमद को गिरफ़्तार किया गया है।  1993 में मुंबई सीरियल ब्लास्ट के लिए टाइगर मेमन द्वारा सप्लाई किए गए हथियार और विस्फोटक जो जामनगर (गुजरात) मे उतरे थे, उसमे क़दीर की भूमिका का आरोप है। गुजरात पुलिस द्वारा कोर्ट वारंट के आधार पर क़दीर को गिरफ़्तार किया गया है। क़दीर को बिजनौर में संबंधित न्यायालय से ट्रांज़िट रिमांड पर गुजरात ले जाया जाएगा। 