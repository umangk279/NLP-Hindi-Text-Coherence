भारत ने रूस के साथ रक्षा क्षेत्र में अहम सहयोग पर सहमति जताई है. दोनों देशों के बीच बहुप्रतीक्षित ज़मीन से हवा में वार करने वाली एस-400 मिसाइलों की सप्लाई के लिए करार किया गया है. ये मिसाइल 400 किलोमीटर तक हवा में ही दुश्मन की मिसाइल को ध्वस्त कर देगी.  दरअसल एस-400 दुनिया की बेहतरीन वायु रक्षा प्रणालियों में से एक मानी जाती है. इस प्रणाली के मिल जाने से भारत की सामरिक क्षमता में जबर्दस्त इजाफा होगा और इसकी वायु सीमा का सुरक्षा घेरा और मजबूत हो जाएगा. एस-400 एरिया डिफेंस के लिए दुनिया की सर्वश्रेष्ठ प्रणालियों में से एक है. यह प्रणाली भारतीय वायु सीमा को दुश्मन के क्रूज मिसाइलों, फाइटर जेट्स और मानव रहित कम्बैट एरियल व्हीकल (यूसीएवी) से सुरक्षा प्रदान करेगी. 