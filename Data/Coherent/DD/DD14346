खेल और युवा मामलों के मंत्री कर्नल राज्यवर्धन राठौर ने डीडी न्यूज़ से ख़ास बातचीत में कहा कि सरकार देश में खेल संस्कृति विकसित करना चाहती है, जिससे एशियाड और ओलम्पिक जैसे बड़े खेल आयोजनों में बोली लगाने से पहले अंतरराष्ट्रीय स्तर पर प्रतिस्पर्धी मानकों के लिए अपने खिलाड़ी उस स्तर तक और ऊंचा उठ सकें.   हाल में गोल्ड कोस्ट में संपन्न कॉमनवेल्थ गेम्स में भारतीय खिलाड़ियों के शानदार प्रदर्शन का ज्रिक करते हुए केंद्रीय मंत्री राठौर ने कहा कि सरकार जल्द ही 8-12 साल की उम्र के बच्चों के लिए एक खेल प्रतिभा खोज कार्यक्रम शुरू करने जा रही है. जिससे दीर्घकालिक प्रोत्साहनों के माध्यम से उनकी प्रतिभा को और पोषित किया जा सके. 