सेंट्रल अमेरिका में तूफान माइकल के कारण हुई भारी बारिश से 13 लोगों की मौत। तूफान के कारण चल रही हैं 130 किलोमीटर प्रति घंटे की रफ्तार से तेज़ हवाएं। माइकल के जल्द ही फ्लोरिडा पहुंचने की संभावना।   सेंट्रल अमेरिका में तूफान माइकल के कारण हुई भारी बारिश से 13 लोगों की मौत हो गई है। अमरीकी नेशनल हरिकैन सेंटर के अनुसार तूफान माइकल के कारण पूर्वी क्यूबा और पश्चिमी क्यूबा और पूर्वी मैक्सिको में भारी बारिश हुई है और यह दक्षिणी-पूर्वी मैक्सिको की खाड़ी की ओर बढ़ रहा है तथा इसके फ्लोरिडा पहुंचने की संभावना है।  नेशनल हरिकैन सेंटर ने कहा कि कैटगरी-1 का अटलांटिक तूफान वर्तमान समय में क्यूबा के पश्चिमी कोण से उत्तर-पश्चिम की ओर लगभग 45 किलोमीटर की दूरी पर है जिससे 130 किलोमीटर प्रति घंटे की हवा चल रही है। मियामी स्थित मौसम विशेषज्ञ के अनुसार मंगलवार रात तक माइकल का कैटगरी-3 का तूफान बनने की संभावना है। 