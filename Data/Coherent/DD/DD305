जापान की नाओमी ओसाका ने यूएस ओपन 2020 महिला मुकाबले का खिताब जीत लिया है, फाइनल मुकाबले में बेलारूस की विक्टोरिया अजारेंका को 1-6, 6-3, 6-3 से मात दी। 22 साल की नाओमी ओसाका का यह दूसरा यूएस ओपन और कुल मिलाकर तीसरा ग्रैंड स्लैम खिताब है।  जापान की नाओमी ओसाका ने यूएस ओपन की महिला सिंगल्स का खिताब अपने नाम कर लिया है। फाइनल में उन्होंने बेलारूस की विक्टोरिया अजारेंका को शिकस्त दी। पहले सेट में पिछड़ने के बाद उन्होंने मैच में जबरदस्त वापसी की।  अजारेंका तीसरी बार यूएस ओपन के फाइनल में पहुंची थीं लेकिन उन्हें इस बार भी हार का सामना करना पड़ा। इससे पहले वह 2012 और 2013 में भी यूएस ओपन के फाइनल में पहुंची थीं लेकिन दोनों ही बार उन्हें सेरेना विलियम्स के हाथों शिकस्त झेलनी पड़ी थी। 