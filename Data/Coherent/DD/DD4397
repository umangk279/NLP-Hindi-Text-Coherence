ऑन लाइन बाल यौन शोषण को रोकने के लिए सीबीआई ने एक यूनिट गठित की है। जो देश के अन्दर ऑन लाईन यौन शोषण पर लगाम लगायेगी। इसके साथ ही सीबाआई की ये यूनिट उन लोगों पर भी निगाह रखेगी जो ऐसे काम के लिए बच्चों को उकसाते है और इंटरनेट पर ऐसी सामग्री डालते है। इसके साथ ही जो लोग देखते है उनका भी डाटा सीबीआई की नई यूनिट तैयार करेगी।  इंटरनेट पर दुनिया भर में बढ़ता बाल यौन शोषण एक वैश्विक समस्या बनती जा रही है। इस समस्या के कारण खेलता कूदता बचपन धीरे धीरे बर्बाद हो रहा है। भारत में भी बड़े पैमाने पर बच्चों के प्रति अपराध बढ़ रहे है। ऐसे ही अपराधों को रोकने के लिए सीबीआई ने अलग से एक यूनिट गठित की है। जो देशभर में बच्चों के ऊपर होने वाले ऑन लाइन बाल यौन शोषण को रोकेगी। ये भी सच है कि पिछले कुछ सालों में देश में बाल यौन शोषण की एक के बाद एक वीभत्स घटनाओं ने मानव समाज का सिर शर्म से झुका दिया है। सरकार की ओर से लगातार कायदे-कानून कड़े किए जाने के बावजूद घटनाएं कम होने का नाम नहीं ले रहीं। यहां तक की देश की सबसे बड़ी अदालत ने भी इस पर स्वत संज्ञान लिया है। आए दिन हर राज्य, हर शहर में बाल यौन शोषण की खबरें सुनने को मिलती है. नेशनल क्राईम रिकॉर्ड ब्यूरो की ओर से 2016 में जारी की गई रिपोर्ट पर नजर डालें तो 2014 में बच्चों के साथ अपराध की 89,423 घटनाएं दर्ज हुईं. 2015 में 94,172 और 2016 में 1,06,958 घटनाएं दर्ज हुईं. 2016 में बच्चों के साथ घटी 1,06,958 घटनाओं में 36,022 मामले पॉक्सो एक्ट के तहत दर्ज किए गए, जिसमें सबसे ज्यादा उत्तर प्रदेश (4,954) में मामले सामने आए. उत्तर प्रदेश के बाद महाराष्ट्र (4,815) और मध्य प्रदेश (4,717) का नाम आता है. इंटरनेट पर आने वाली नई नई तकनीक कई बार अनियंत्रित होकर बच्चों के यौन शोषण में कई गुना वृद्दि कर देती है। ऐसे में सीबीआई की नई यूनिट इन पर लगाम लगायेगी और बच्चों को उनका बचपन लौटाने में सहायक होगी। 