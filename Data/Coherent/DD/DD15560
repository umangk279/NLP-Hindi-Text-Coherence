भारत और दक्षिण अफ्रीका के बीच केपटाउन टेस्ट का तीसरा दिन बारिश की भेंट चढ़ गया. बारिश की वजह से एक भी गेंद नहीं फेंकी गई.    इससे पहले केपटाउन टेस्ट के दूसरे दिन लड़खड़ाती भारतीय पारी को हार्दिक पांड्या ने बल्ले और गेंद दोनों से संभाला. खेल के दूसरे दिन पांड्या के 93 रन की बदौलत भारत ने अपनी पहली पारी में 209 रन बनाए. दक्षिण अफ्रीका ने अपनी दूसरी पारी में दूसरे दिन का खेल खत्म होने तक 2 विकेट के नुकसान पर 65 रन बनाए. इस तरह दक्षिण अफ्रीका को अब तक कुल 142 रन की बढ़त हासिल है. 