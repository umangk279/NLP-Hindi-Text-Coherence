 जीएसटी की पॉलिसी विंग, जीएसटी काउंसिल और सीबीईसी के वरिष्ठ अधिकारी जागरूकता फैलाने में उद्योग जगत  के साथ सक्रिय रूप से जुड़े हुए है। सरकार अक्सर, टैक्स देने वालों के आम सवालों के जवाबों के साथ आती है। इसी सिलसिले में सरकार ने सेवा क्षेत्र में जीएसीटी से जुड़ी कुछ बातों को साफ करने के लिये स्पष्टीकरण जारी किया है।   जीएसटी के शुरु होने से लेकर अबतक सरकार ने इस बात की पूरी कोशिश की है कि टैक्स भरने वालों को किसी भी प्रकार की तकनीकी या कानूनी उलझन ना हो। जीएसटी की पॉलिसी विंग, जीएसटी काउंसिल और सीबीईसी के वरिष्ठ अधिकारी जागरूकता फैलाने में उद्योग जगत  के साथ सक्रिय रूप से जुड़े हुए है। सरकार अक्सर, टैक्स देने वालों के आम सवालों के जवाबों के साथ आती है। इसी सिलसिले में सरकार ने सेवा क्षेत्र में जीएसीटी से जुड़ी कुछ बातों को साफ करने के लिये स्पष्टीकरण जारी किया है। ऐसी ही एक समस्या यह है कि सर्विस टैक्स की रिपोर्ट कैसे करनी चाहिए विशेषकर पूर्व के जीएसटी अवधि के दौरान देय राशि जिसका जीएसटी के दौरान भुगतान किया गया। जून महीने के दौरान रिवर्स चार्ज के लिये भुगतान की तिथि तकनीक रुप से 6 जुलाई थी। लेकिन किसी कारणवश भुगतान से चूक गये लोगों के लिये इसकी रिपोर्ट करना एक समस्या बन रहा था। सरकार ने इस समस्या को दूर करने के लिये एक स्पष्टीकरण जारी किया है। केन्द्रीय उत्पाद एवं सीमा शुल्क बोर्ड सीबीईसी ने स्पष्ट किया है कि एक जुलाई से वस्तु एवं सेवा कर जीएसटी लागू होने से पहले के सेवा कर का 30 जून के बाद भुगतान करने वालों को एसटी -3 पुनरीक्षित रिटर्न भरना होगा।  रिवर्स चार्ज का मतलब है कि करों का भुगतान करने की देनदारी माल या सेवाओं की अधिसूचित श्रेणियों के संबंध में ऐसी वस्तुओं या सेवाओं के आपूर्तिकर्ता के बजाय माल या सेवाओं की आपूर्ति के प्राप्तकर्ता पर होती है। सीबीईसी ने कहा कि जो करदाता एसीईएस के तहत पंजीकृत नहीं हैं और एक जुलाई या उसके बाद सेवा कर का भुगतान करना चाहते हैं वे एससीईएस के पंजीकरण में गैर पंजीकृत करदाता पंजीकरण श्रेणी का उपयोग कर सकते हैं। इसी तरह सीबीईसी ने सेवाओं की एक सूची जारी की है जो रिवर्स चार्ज मैनेजिज़्म के तहत आती हैं। जीएसटी कानून के मुताबिक आम तौर पर माल या सेवाओं के सप्लायर जीएसटी का भुगतान करने के लिए जिम्मेदार है। हालांकि, आयात और अन्य अधिसूचित आपूर्ति जैसे विशिष्ट मामलों में, रिवर्स चार्ज तंत्र के तहत प्राप्तकर्ता को देयता दी जा सकती है। 