पूर्व राष्ट्रपति डॉ एपीजे अब्दुल कलाम की जयंती आज, प्रधानमंत्री ने जारी किया वीडियो, डीआरडीओ के सम्मेलन में रक्षा मंत्री ने भी किया मिसाइल मैन के योगदान को याद।   मिसाइलमैन के नाम से मशहूर देश के पूर्व राष्ट्रपति डॉ एपीजे अब्दुल कलाम की आज 88वीं जयंती मनाई जा रही है। वे भारत के 11वें राष्ट्रपति थे। देश के सर्वोच्च अवॉर्ड भारत रत्न से सम्मानित हो चुके अब्दुल कलाम को जनता का राष्ट्रपति भी कहा जाता है। डॉ कलाम का जन्म 15 अक्टूबर 1931 को तमिलनाडू के रामेश्वरम में  एक छोटे से गांव धनुषकोटी में हुआ था। डा. कलाम ने भारत के मिसाइल और परमाणु हथियार कार्यक्रम को फौलादी और अभेद्य बनाने   में महत्वपूर्ण भूमिका निभाई। 