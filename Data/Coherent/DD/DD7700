जम्मू-कश्मीर के पुलवामा जिले में सुरक्षा बलों और आतंकवादियों के बीच मुठभेड़ में चार आतंकवादी ढेर हो गए. वरिष्ठ अधिकारियों ने बताया कि मुठभेड़ स्थल से हथियार और भारी मात्रा में विस्फोटक सामान बरामद किया गया है.  पुलिस के एक अधिकारी ने बताया कि आतंकवादियों की मौजूदगी की खुफिया जानकारी मिलने के बाद सुरक्षा बलों ने दक्षिण कश्मीर के पुलवामा जिले के लासीपोरा इलाके में घेराबंदी कर तालाश अभियान शुरू किया था. उधर पुंछ में नियंत्रण रेखा पर पाकिस्तान के संघर्ष विराम उल्लंघन में बीएसएफ का एक अधिकारी शहीद हो गया और एक बच्चा भी मारा गया. दिल्ली पुलिस ने श्रीनगर से जैश-ए-मोहम्मद के एक आतंकवादी को गिरफ्तार किया. 