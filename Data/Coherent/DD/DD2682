खेल मंत्री किरेन रिजिजू ने जम्मू-कश्मीर के गुलमर्ग में खेलो इंडिया विंटर गेम्स का किया उद्घाटन...पांच दिनों तक चलने वाले आयोजन में 900 खिलाड़ी लेंगे हिस्सा.  खेलो इंडिया शीतकालीन खेलों का शनिवार से जम्मू-कश्मीर के गुलमर्ग में शुभारंभ हो गया है. पांच दिन के इस आयोजन में करीब 900 प्रतिभागी भाग लेंगे. जम्मू-कश्मीर खेल परिषद केंद्रीय युवा मामलों और खेल मंत्रालय के सहयोग से इस खेल का आयोजन कई विधाओं में कर रहा है. कुल 10 प्रतिस्पर्धाओं का आयोजन होगा. शीतकालीन खेलों में आईस हॉकी चैंपियनशिप, फिगर स्केटिंग और स्पीड स्केटिंग स्पर्धाएं होंगी. 