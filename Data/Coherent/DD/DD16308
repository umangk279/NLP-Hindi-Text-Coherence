फिलीपींस की राजधानी मनीला में सोमवार से 31वें आसियान शिखर सम्मेलन का आगाज हो गया है। प्रधानमंत्री नरेंद्र मोदी और अमेरिकी राष्ट्रपति डोनाल्ड ट्रंप समेत दुनियाभर के कई नेता इस सम्मेलन के उद्घाटन पर पहुंच चुके हैं। उद्घाटन के समय सभी देशों के नेता एक ग्रुप फोटोग्राफ के लिए साथ आए।    तीन दिनों तक यह सम्मेलन चलेगा और इस सम्मेलन में कई अहम मुद्दों पर चर्चा होगी। इस वर्ष मनीला में 15वें आसियान शिखर सम्मेलन का आयोजन हो रहा है। सोमवार को आसियान गान के साथ इस सम्मेलन की औपचारिक शुरुआत हो गई। यहां सबसे पहले प्रधानमंत्री नरेंद्र मोदी ओपनिंग सेरेमनी में पहुंचे, फिलीपींस के राष्ट्रपति रॉबर्ट दुतेर्ते ने किया स्वागत किया। पीएम मोदी के बाद अमेरिकी राष्ट्रपति डोनाल्ड ट्रंप भी समारोह में पहुंचे और उनके आने के कुछ देर बाद मंच पर सभी नेताओं का एक ग्रुप फोटो सेशन भी हुआ। इसके बाद रंगारंग कार्यक्रम के साथ आसियान शिखर सम्मेलन का आगाज हुआ है। पीएम मोदी मंगलवार को आसियान सम्मेलन को संबोधित करेंगे।   पीएम मोदी सम्मेलन से अलग दुनियाभर के कई नेताओं से द्विपक्षीय मुलाकात कर सकते हैं। पीएम मोदी इस सम्मेलन में जिन नेताओं के वार्ता कर सकते हैं उनमें डोनाल्ड ट्रंप, जापान के प्रधानमंत्री शिंजो आबे और ऑस्ट्रेलियाई पीएम मैल्कम टर्नबुल शामिल हैं। रविवार को सम्मेलन से अलग डिनर पर पीएम मोदी ने ट्रंप समेत कई नेताओं से मुलाकात भी की। इंदिरा गांधी के बाद मोदी पहले ऐसे पीएम हैं जो मनीला गए हैं और ऐसे में कोई भारतीय पीएम का 36 वर्षों बाद मनीला पहुंचा है। आसियान यानी एसोसिएशन ऑफ साउथ ईस्ट एशियन नेशंस, 10 देशों का वह संगठन है जिसे आपसी व्यापार और रक्षा संबंधों को बढ़ावा देने के मकसद से शुरू किया गया था। रविवार को हुए डिनर से पहले पीएम मोदी ने ट्रंप और चीन के प्रधानमंत्री ली कियांग से मुलाकात भी की थी।   