पंद्रहवें वित्त आयोग के अध्यक्ष एनके सिंह और सभी सदस्य शुक्रवार को आयोग की आर्थिक सलाहकार परिषद के साथ एक दिवसीय बैठक करेंगे.  बैठक में सकल घरेलू उत्पाद -जीडीपी में वृद्धि, केंद्र और राज्यों के करों में आधिक्यता, वस्तु एवं सेवा कर-जीएसटी से संबधित मुआवजे, राजस्व घाटा अनुदान और राजकोषीय घाटे को कम करने के उपायों पर पर चर्चा होगी. शुक्रवार को आयोजित होने वाली बैठक में सलाहकार परिषद् के जिन सदस्यों के भाग लेने की संभावना है उनमें पिनाकी चक्रवर्ती, डॉ प्राची मिश्रा, डॉ ओंकार गोस्वामी, डॉ साजिद जेड चेनॉय, नीलकंठ मिश्रा, डॉ रथिन रॉय, डॉ डी के श्रीवास्तव, डॉ अरविंद अंबानी, डॉ एम गोविंदा राव, डॉ सुदीप्तो मुंडले, डॉ शंकर आचार्य, डॉ प्रोनाब सेन और डॉ कृष्णमूर्ति सुब्रमण्यन शामिल हैं. 