वैसे को हैदराबाद को निजामों का शहर कहा जाता है लेकिन अब यह खिलाड़ियों का शहर बन गया है.....हैदराबाद से जहां क्रिकेट के बड़े बड़े नाम ताल्लुक रखते है वहीं अब यह बैडमिंटन का हब बन चुका है।  भारत की प्राचीन नगरों में से एक और अब तेलंगाना की राजधानी बन चुकी हैदराबाद को निज़ामों का शहर और मोतियों का शहर भी कहा जाता है. 1591 ईसवी में मूसी नदी के किनारे बसा पौराणिक धरोहर और आधुनिकता के बीच में फंसा यह शहर भारत में स्पोर्ट्स पावरहाउस बन चुका है. भारतीय क्रिकेट टीम के पूर्व कप्तान मोहम्मद अजहरुद्दीन, वीवीएस लक्ष्मण से लेकर टेनिस स्टार सानिया मिर्जा सहित बैडमिंटन की दुनिया के पुलेला गोपीचंद, साइना नेहवाल और पीवी सिंधू जैसे खिलाड़ी इसी शहर से निकले है, बैडमिंटन में दो ओलंपिक चैंपियन दिलाने वाले इस शहर में आख़िर ऐसी क्या बात है कि यहां के खिलाड़ी पूरी दुनिया मे धूम मचाते है. भारत की महिला क्रिकेट टीम के कप्तान मिताली राज की माता से जब यह सवाल पूछा गया तो उन्होने कहा कि हैदराबाद के पानी में ही कुछ ख़ास बात है। तो वास्तव में क्या ऐसा ही कुछ है या फिर कुछ और... मोहम्मद अजहरुद्दीन मोहम्‍मद अजहरुद्दीन टीम इंडिया के सबसे सफल कप्‍तानों में गिने जाते हैं. उनकी कप्‍तानी में टीम इंडिया ने कई मैच जीते. अजहर भारतीय टेस्‍ट टीम में 1990से 99 तक कप्‍तान रहे. अजहर की कप्‍तानी में टीम इंडिया ने कुल 47 टेस्‍ट मैच खेले जिसमें 14 मैच में जीत और 14 मैचों में हार मिली. वहीं अजहर की कप्तानी में भारत ने 174 वनडे मैच खेले जिसमें 90 में जीत और 76 मैचों में हार मिली। वीवीएस लक्ष्मण हैदराबाद में 1 नवंबर 1974 को जन्मे लक्ष्मण ने 134 टेस्ट मैचों की 225 इनिंग में 34 बार नाबाद रहते हुए 8781 रन बनाए। इस दौरान उन्होंने 49.37 की स्ट्राइक के साथ 17 शतक और 56 अर्धशतक भी जड़े। कोलकाता में ऑस्ट्रेलिया के खिलाफ अप्रैल 2001 में खेला गया मैच कोई भूल नहीं सकता। जिसमें तीसरे नंबर पर बल्लेबाजी करते हुए लक्ष्मण ने राहुल द्रविड के साथ 376 रन की साझेदारी करते हुए भारत को 657 रन तक पहुंचाया। जहां एक ओर ऑस्ट्रेलिया को पहली पारी में जीत नजर आ रही थी वहीं दूसरी ओर उन्हें मैच के अंत में हार का सामना करना पड़ा, जिसमें लक्ष्मण ने 281 रन की शानदार पारी खेली थी गुलाम अहमद  क्रिकेट लीजेंड गुलमा अहमद भी हैदराबाद से ही ताल्लुक रखते है 1950 के दशक में उन्होने भारतीय क्रिकेट टीम की कप्तानी भी की. वे अपनी स्पिन गेंदबाजी के लिए जाने जाते थे. 1956-57 में कलकत्ता टेस्ट में ऑस्ट्रेलिया के खिलाफ उनके द्वारा लिया गया 10 विकेट उनके क्रिकेटिंग करियर का श्रेष्ठ प्रदर्शन था.क्रिकेट को अलविदा करने के बाद वे बीसीसीआई के सचिव भी बने. सानिया मिर्जा 7 ग्रैंड स्लैम चैंपियन सानिया मिर्जा हैदराबाद से ताल्लुक रखती है. एक भारतीय स्पोर्ट्सपरसन से टेनिस में इतनी कामयाबी की उम्मीद किसी को नही थी. 2001 में जब उन्होने जूनियर आईटीएफ से अपने टेनिस करियर की शुरूआत की तो खेल पंडितों ने उन्हे एक साधारण खिलाड़ी की संज्ञा दी. एक भारतीय महिला टेनिस खिलाड़ी का ग्रैंड स्लैम जीतना किसी चमत्कार से कम नही है.  मिताली राज दुनिया की पहली महिला क्रिकेटर जिन्होने लगातार 7 एकदिवसीय मैचों में अर्धशतक लगाया जिन्हे महिला क्रिकट की सचिन तेंदुलकर भी कहा जाता है मिताली राज भले ही तमिल परिवार में पैदा हुई लेकिन रहती हैदराबाद में ही है. वनडे में 6 हजार रन के ऐतिहासिक आंकड़े को पार करने वाली वह पहली महिला क्रिकेटर है.   पुलेला गोपीचंद बैडमिंटन के चीफ नेशनल कोच पुलेला गोपीचंद ने महान खिलाड़ी प्रकाश पादुकोण की राह पर चलते हुए बैडमिंटन की दुनिया में कदम रखा और2001 में वर्ल्ड नंबर वन पीटर गेडे को हरा कर ऑल इंग्लैड बैडमिंटन चैंपियनशिप अपने नाम की. इस तरह उन्होने प्रकाश पादुकोण के 1980 में जीते गये इस खिताब को दोहराया। फिलहाल वे हैदराबाद में गोपीचंद बैडमिंटन एकेडमी भी चलाते है. और भारतीय बैडमिंटन में उनका जबर्दस्त दबदबा है.   साइना नेहवाल साइना नेहवाल वो भारतीय बैडमिंटन खिलाड़ी है जिन्होने दुनिया में भारत का नाम रोशन किया और पहली बार चीन के खिलाड़ियों के दबदबे से दुनिया को बाहर निकाला. वे वर्ल्ड नंबर बन बनी और लंदन ओलंपिक में कांस्य पदक जीता. पूर्व ऑल इंग्लैड चैंपियन पुलेला गोपीचंद से उन्होने बैडमिंटन की बारीकियां सीखी और फिर बैडमिंटन की दुनिया में भारत को एक पहचान दी.   पीवी सिंधू पीवी सिंधू तो साइना से भी दो कदम आगे निकल गई, ब्राजील के रियो मे हुए 2016 ओलंपिक में सिंधू ने धूम मचाते हुए रजत पदक जीता, इस तरह वे रजत जीतने वाली पहली भारतीय बैडमिंटन खिलाड़ी बनी। उन्हे वर्ल्ड बैडमिंटन का नया सुपरस्टार कहा जा रहा है.   ज्वाला गुट्टा और अश्विनी पोनप्पा 14 बार युगल में नेशनल चैंपियनशिप जीतने वाली ज्वाला गुट्टा और अश्विनी पोनप्पा भले ही दूसरे राज्य में पैदा हुई हो लेकिन ये दोनों हैदराबाद में ही रहती है. 2015 में ये दोनों खिलाड़ी पहली बार वर्ल्ड रैंकिग में टॉप 10 पर पहुंची थी. ज्वाला गुट्टा एक ही ओलंपिक में बैडमिंटन के महिला युगल और मिश्रित युगल में क्वालिफाई करने वाली पहली खिलाड़ी है. इन दोनों महिला खिलाड़ियों ने कॉमवेल्थ और साउथ एशियन गेम्स में गोल्ड मेडल जीता है।.   किदांबी श्रीकांत बैडमिंटन में पूर्व नंबर वन खिलाड़ी किदांबी श्रीकांत है जोकि गोपीचंद बैडमिंटन एकेडमी से ही निकले  है. वे 3 ग्रॉ प्री और 6 सुपरसीरीज़ जीत चुके है. इंडोनेशिया ओपन में काजुमासा सकाई को हराया वहीं 2017 में ऑस्ट्रेलियन ओपन में असंभव से दिख रहे चीन के चेन लोंग को मात देकर विश्व पटल पर आये.   पी.कश्यप एक अन्य बैडमिंटन खिलाड़ी और अर्जुन अवार्डी पी.कश्यप भी हैदराबाद से ही तुल्लुक रखते है 2012 के लंदन ओलंपिक में उन्होने क्वार्टरफाइनल तक का सफर पूरा कर पदक की उम्मीद जताई थी. वे भारत के पहले बैडमिंटन खिलाड़ी है जिन्होने ओलंपिक में क्वार्टरफाइनल तक का सफर पूरा किया. 2014 ग्लासगो राष्ट्रमंडल खेलों में उन्होने गोल्ड मेडल जीता, अपनी बैडमिंटन की बारीकियां कश्यप ने गोपीचंद बैडमिंटन एकेडमी से ही सीखी.  इनके अलावा पूर्व क्रिकेटर  (डीडी न्यूज़ खेल संवाददाता अशोक मर्तोलिया की रिपोर्ट) 