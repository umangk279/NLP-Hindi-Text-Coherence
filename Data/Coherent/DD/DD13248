भारत के शीर्ष पुरुष एकल खिलाड़ी किदांबी श्रीकांत ने चीन में चल रहे विश्व बैडमिंटन चैम्पियनशिप में आसान जीत के साथ शुरुआत की है।       श्रीकांत ने प्रतियोगिता के अपने पहले मुकाबले में आयरलैंड के एनहाट एनगुएन को आसानी से 21-15 ,21-16 से हराने में सफलता पाई। श्रीकांत ने मुकाबले को जीतने में केवल 37 मिनट का समय लिया। भारत की स्टार महिला बैडमिंटन खिलाड़ी साइना नेहवाल महिला एकल के तीसरे दौर में पहुंच गई हैं। साइना ने मंगलवार को दूसरे दौरे के मुकाबले में तुर्की के एली डेमिरबैग को हराया। वर्ल्ड रैकिंग में 10वें नंबर की खिलाड़ी साइना ने 39 मिनट चले मुकाबले में 72वीं रैंकिंग वाली डेमिरबैग को 21-17, 21-8 से हराया। साइना को पहले दौर में बाई मिला था। 