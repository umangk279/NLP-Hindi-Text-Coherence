प्रधानमंत्री नरेंद्र मोदी को फलस्तीन में ‘ग्रैंड कॉलर’ सम्मान दिया गया है. ये सम्मान विदेशी मेहमानों को दिया जाने वाला फलस्तीन का सर्वश्रेष्ठ सम्मान है. प्रधानमंत्री नरेंद्र मोदी भारत के पहले राजनेता हैं, जिनको इस सम्मान से नवाजा गया है. भारत और फलस्तीन के रिश्तों की बेहतरी के लिए पीएम मोदी द्वारा उठाए गए कदमों के लिए यह सम्मान दिया गया.  फलस्तीन की सरज़मीं पर इतिहास रचने वाले प्रधानमंत्री नरेंद्र मोदी. दोनों देशों के संबंधों की नई इबारत लिखने वाले प्रधानमंत्री नरेंद्र मोदी. रिश्तों की मजबूती और ये गर्मजोशी. नई नेक नीति लिखने वाले पीएम मोदी. एक ग्रैंड नीतिकार, एक ग्रैंड रणनीतिकार और एक ग्रैंड अंतरराष्ट्रीय मजबूत छवि वाले राजनेता मोदी को फलस्तीन ने ‘ग्रैंड कॉलर’ सम्मान से नवाजा. ‘ग्रैंड कॉलर’ सम्मान विदेशी मेहमानों को दिया जाने वाला फलस्तीन का सर्वश्रेष्ठ सम्मान है. प्रधानमंत्री नरेंद्र मोदी भारत के पहले राजनेता हैं, जिनको इस सम्मान से नवाजा गया है. भारत और फलस्तीन के रिश्तों की बेहतरी के लिए पीएम मोदी द्वारा उठाए गए कदमों के लिए यह सम्मान दिया गया. ग्रैंड कॉलर प्रशस्ति-पत्र पर पीएम मोदी की तारीफ में लिखा है: ‘यह उनके कुशल नेतृत्व एवं उनके उत्कृष्ट राष्ट्रीय एवं अंतरराष्ट्रीय कद को देखते हुए एवं फलस्तीन राष्ट्र और भारतीय गणतंत्र के बीच ऐतिहासिक संबंधों को बढ़ावा देने के उनके प्रयासों की सराहना और क्षेत्र में शांति बनाए रखने के लिए आज़ादी और हमारे लोगों की आज़ादी के हक़ को उनका समर्थन देने का सम्मान करते हैं. प्रधानमंत्री मोदी अंतरराष्ट्रीय स्तर पर अपनी स्पष्ट सोच और सटीक निर्णय लेने वाले नेता के तौर पर जाने जाते है. पीएम मोदी से पहले संयुक्त अरब के किंग सलमान, बहरीन के किंग हामाद, चीन के राष्ट्रपति शी जिनपिंग जैसी हस्तियों को यह सम्मान दिया गया है. भाजपा के राष्ट्रीय अध्यक्ष अमित शाह ने प्रधानमंत्री नरेंद्र मोदी को फलस्तीन के सर्वोच्च सम्मान 'ग्रैंड कॉलर ऑफ द स्टेट ऑफ फिलिस्तीन' से सम्मानित किए जाने पर बधाई दी है. भाजपा की ओर से जारी लिखित संदेश में अमित शाह ने कहा है कि यह सम्मान भारत के प्रधानमंत्री नरेंद्र मोदी के करिश्माई नेतृत्व और वैश्विक नेता के रूप में उनकी सार्वभौमिक स्वीकृति का प्रमाण है. अमित शाह ने आगे कहा कि नि:संदेह विश्व में भारत की बढ़ती साख का श्रेय प्रधानमंत्री नरेंद्र मोदी को जाता है. नरेंद्र मोदी ने विश्व को विभिन्न समस्याओं से निबटने का नया संकल्प दिया है, चाहे वह जलवायु संरक्षण की बात हो, आतंकवाद के ख़िलाफ़ सामूहिक एकजुटता की बात हो या फिर शांति एवं सद्भाव के आधार पर विश्व कल्याण की बात. 