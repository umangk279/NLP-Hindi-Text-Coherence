शुक्रवार को प्रधानमंत्री नरेंद्र मोदी ने 'राइजिंग इंडिया समिट' में शिरकत की, तो पिछले 4 साल में देश में हुए बदलाव की तस्वीर पेश की. पीएम ने कहा कि पहले सरकार लीड करती थी, लेकिन अब माहौल बदला है. अब 125 करोड़ लोगों की ताकत देश की असल की शक्ति है, जो देश का नेतृत्व कर रही है.  पीएम ने कहा कि केंद्र सरकार देश में असंतुलन खत्म करने पर तेज़ी से काम कर रही है. पीएम ने कहा कि जब से उन्होंने देश की कमान संभाली है, उनकी सरकार को पूरा फ़ोकस उन राज्यों पर ख़ासतौर पर उत्तर-पूर्व के राज्यों पर रहा है, जो अब तक विकास में पिछड़ गए थे. पीएम ने ‘एक्ट फास्ट फॉर नॉर्थ-ईस्ट’ नीति का जिक्र किया. पीएम ने कहा पूर्वोत्तर के विकास के बिना देश का विकास संभव नहीं है और इस क्षेत्र का विकास सरकार की प्राथमिकताओं में शामिल है. प्रधानमंत्री ने केंद्र सरकार की तमाम योजनाओं का जिक्र किया, जिससे देश की न सिर्फ तस्वीर बदली है बल्कि आम लोगों की तकदीर भी बदली है. भारत एक बड़ी ताकत बनकर उभरा है. भारत के अंतरराष्ट्रीय स्तर पर बढ़ती साख को लेकर पीएम ने कहा कि भारत एक बड़ी ताकत बनकर उभरा है. इसको लेकर पीएम ने कहा किसी भी देश की तेज़ी से तरक्की तभी संभव है, जब उस देश के लोग स्वस्थ होंगे. इस बात को लेकर पीएम मोदी ने कहा कि सरकार हर पंचायत में वेलनेस सेंटर खोलने का काम कर रही है. सरकार ने 800 दवाओं के दाम कम कर दिए. महंगे स्टंट के दाम को भी सरकार ने कम कर दिया है. पीएम ने कहा कि सरकार ने गांवों में स्वास्थ्य सेवा सुधारने के लिए बड़े कदम उठाए हैं और मेडिकल की सीटें बढ़ाई हैं. पीएम ने आयुष्मान भारत योजना को बड़ी पहल करार दिया. पीएम ने कहा कि योजनाएं बनाना और उन पर काम न होना अब बीते जमाने की बात हो गई है. पीएम ने कहा कि सरकार ने देश के गांवों को अंधेरे के अभिशाप से मुक्ति दिलाने का काम तेज़ी से कर रही है. पीएम ने कहा कि सरकार ने ‘वन नेशन वन ग्रिड’ के सपने को सच करने का काम किया है. पीएम ने देश में बदले आर्थिक सूरतेहाल को लेकर कहा कि जीएसटी से लेकर बढ़े रिकॉर्ड एफडीआई के अलावा ईज़ ऑफ डूइंग बिजनेस में भारत की लंबी छंलाग इस बात का सबूत है कि भारत अब राइज कर रहा है. पीएम ने कहा कि शिक्षा क्षेत्र को मजबूत करने के लिए सरकार ने 1 लाख करोड़ का प्रावधान किया है. स्टैंड अप, स्किल इंडिया और मुद्रा योजना ने देश को नई ऊंचाइयों पर ले जाने का काम किया है. 