श्रीलंका के राष्ट्रपति मैत्रीपाला सिरीसेना ने अविश्वास प्रस्ताव को किया खारिज,   प्रधानमन्त्री महिन्दा राजपक्षे आज संसद में एक विशेष वक्तव्य देंगे  श्रीलंका के राष्ट्रपति मैत्रीपाला सिरीसेना ने संसद द्वारा कल नये प्रधानमन्त्री महिन्दा राजपक्षे के विरुद्ध पास किये गये अविश्वास प्रस्ताव को खारिज कर दिया है। संसद के स्पीकर कारु जयसूर्या को कल रात भेजे गए जवाब में राष्ट्रपति ने कहा कि अविश्वास प्रस्ताव रखते समय सही प्रक्रिया का पालन नहीं किया गया। राष्ट्रपति ने कहा कि प्रस्ताव की प्रति जो उन्हे भेजी गई, उस पर संसद की मुहर नही लगी थी और स्पीकर ने प्रक्रिया के जरिये संविधान का उल्लंघन किया। इस बीच राजपक्षे आज संसद में एक विशेष वक्तव्य देंगे। उधर अपदस्त  प्रधानमन्त्री रानिल विक्रमसिंघे ने कहा है कि संसद द्वारा बहुमत से पास किये गए अविश्वास प्रस्ताव को चुनौती नहीं दी जा सकती और अगर कोई स्पीकर के फैसले को चुनौती देना चाहता है तो वह संसद में अपना प्रस्ताव ला सकता है।  