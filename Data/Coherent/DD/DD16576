बुधवार को फीफा अंडर17 फुटबॉल विश्व कप के सेमीफाइनल मुकाबले खेले जाएंगे। पहला मैच शाम में पांच बजे कोलकाता के युबा भारतीय क्रीडांगन पर ब्राजील और इंग्लैड के बीच खेला जाएगा, वहीं दूसरा मुकाबला माली और स्पेन के बीच नवी मुंबई के डी वाई पाटिल मैदान पर होगा यह मैच रात आठ बजे से शुरू होगा   ब्राजील और इंग्लैड के बीच पहले खेले जाने वाले मैच की बात करें तो दोनों ही टीम में तेज तर्रार खिलाड़ियों की भरमार है  लेकिन विनिसियस जूनियर की अनुपस्थिति में ब्राजील ने अब तक बेहतरीन प्रदर्शऩ किया है क्वार्टरफाइनल में जर्मनी जैसी टीम को हरा कर ब्राजील ने शारीरिक और मानसिक मजबूती दिखाई है। वहीं दूसरी तरफ कलात्मक खेल का महारथी स्पेन का सामना आक्रामक तेवरों वाले माली से होगा तो यह फुटबाल की दो अलग अलग शैलियों का मुकाबला होगा । यूरो अंडर 17 चैम्पियन स्पेन टिकी टाका यानी छोटे छोटे पास वाली फुटबाल खेलता है जबकि अफ्रीकी चैम्पियन माली  आक्रामक खेल का जादूगर है । एक बेहतर टीम होने के बावजूद स्पेन अभी तक फीफा अंडर17 विश्व कप जीतने में नाकाम रही है लीग मैचों में हालांकि टीम फ्रांस से हारी लेकिन क्वार्टफानल ईरान को एकतरफा मुकाबले में 3-1 से हराने के बाद टीम के हौसले बुलंद है वहीं माली ने खिताब की प्रबल दावेदार घाना को जिस अंदाज में क्वार्टरफाइनल में हराया उससे फुटबॉल प्रेमियों की नजरें माली पर लगी हुई है। 