आम आदमी पार्टी द्वारा पेट्रोल-डीजल के दामों में कमी न करने का मुद्दा उठाते हुये भाजपा नेता विजय गोयल ने रविवार को पुरानी दिल्ली में बैलगाड़ी पर चढ़कर विरोध प्रदर्शन किया.  उन्होंने लाल किले से बैलगाड़ी लेकर सांकेतिक विरोध मार्च निकाला. इस दौरान बड़ी संख्या में भाजपा कार्यकर्ता और नेता भी मौजूद रहे. विजय गोयल की दिल्ली सरकार से मांग है कि दिल्ली सरकार को भी अन्य राज्यों की तरह डीजल-पेट्रोल पर वैट घटाकर जनता को राहत देनी चाहिए. 