छत्तीसगढ़ में पहले चरण के चुनाव के लिए आज अधिसूचना होगी जारी और उम्मीदवार नामांकन दाखिल कर सकेंगे। इस महीने की 23 तारीख तक पर्चे भरे जा सकेंगे। पहले चरण में राज्य के आठ जिलों के 18 विधानसभा सीटों के लिए 12 नवंबर को होगा मतदान।  छत्तीसगढ़ में पहले चरण के  चुनाव के लिए आज अधिसूचना जारी होने के साथ ही उम्मीदवारों की नामांकन प्रक्रिया शुरू हो गई है। राज्य में पहले चरण में राज्य के आठ जिलों के 18 विधानसभा सीटों के लिए  12 नवंबर को मतदान होगा। इसके लिए 23 अक्टूबर नामांकन जमा करने के अंतिम तिथि है... 24 अक्टूबर को नामांकन पत्रों की जाँच की जाएगी तथा प्रत्याशी 26 अक्टूबर तक अपना नाम वापस ले सकेंगे। राज्य के मुख्य निर्वाचन पदाधिकारी सुब्रत साहू ने बताया पहले दौर के मतदान के लिए पूरी तैयारियां की गई हैं। पहले चरण में 31 लाख 79 हजार 520 मतदाता अपने मताधिकार का प्रयोग कर सकेंगे। शतप्रतिशत मतदान सुनिश्चित करने के लिए चार हजार 336 मतदान केन्द्र बनाए गए हैं।  