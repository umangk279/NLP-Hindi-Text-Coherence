भारत तिब्बत सीमा पुलिस (आईटीबीपी) ने स्वस्थ हो चुके 161 कोविड-19 मरीजों को सरदार पटेल कोविड केयर सेंटर से डिस्चार्ज किया. यह अब तक इस केंद्र से किसी एक दिन में डिस्चार्ज किए गए मरीजों की सबसे बड़ी संख्या है।   यह केंद्र उस समय तैयार किया गया था जब दिल्ली में कोरोना से संक्रमित मरीजों की संख्या में लगातार उत्तरोत्तर वृद्धि होती जा रही थी। 5 जुलाई, 2020 को इसे दिल्ली को समर्पित किया गया था। विश्व के सबसे बड़े कोविड केयर सेंटर और अस्पताल के रूप में इस केंद्र में लगभग 10,000 से भी ज्यादा कोविड मरीजों की एक साथ भर्ती करने की क्षमता है। केंद्रीय गृह मंत्री ने 27 जून को इस केंद्र की सुविधाओं का जायजा लिया था। स्थापना से अब तक इस केंद्र में कुल 1515 पॉजिटिव मरीजों को भर्ती किया जा चुका है सोमवार को डिस्चार्ज हुए 161 लोगों को मिलाकर इस केंद्र से अब तक 1127 मरीजों को सफलतापूर्वक इलाज के बाद आइटीबीपी के डॉक्टरों की दल द्वारा छुट्टी दी जा चुकी है। दिल्ली में कोविड मरीजों की संख्या में पिछले दिनों में काफी कमी आई है। रविवार को दिल्ली में कोविड-19 के केवल 652 नए मामले सामने आए। नीरज सिंह, संवाददाता 