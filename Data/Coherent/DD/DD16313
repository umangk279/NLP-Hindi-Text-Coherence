भारत के प्रमुख बिलियर्ड्स खिलाड़ी पंकज आडवाणी ने एक बार फिर अपनी बादशाहत साबित कर दी है। आईबीएसएफ विश्व बिलियर्ड्स चैंपियनशिप में उन्होंने इंग्लैंड के माइक रसेल को हराकर अपना 17वां विश्व खिताब जीत लिया। आडवाणी ने रसेल को 6-2 से हराने में सफलता पाई।   भारत के दिग्गज क्यूइस्ट पंकज आडवाणी ने रविवार को दोहा में आईएसएसएफ विश्व बिलियडर्स चैंपियनशिप के फाइनल में इंग्लैंड के अपने चिर प्रतिद्वंद्वी माइक रसेल को हराकर अपने करियर का 17वां विश्व खिताब जीता. आडवाणी ने रसेल को 6-2 (0-155, 150-128, 92-151, 151-0, 151-6, 151-0, 150-58, 150-21) से हराया और इस तरह से 150-से अधिक फ्रेम में अपना खिताब बचाए रखा. उन्होंने पिछले साल बेंगलुरु में भी खिताब जीता था. भारतीय खिलाड़ी की बेस्ट ऑफ 11 प्रारूप में शुरुआत अच्छी नहीं रही और रसेल ने 155 के शानदार ब्रेक के साथ शुरू में बढ़त बनाई. आडवाणी ने अगला फ्रेम जीतकर बराबरी कॉ, लेकिन अंग्रेज खिलाड़ी ने 84 और 67 के ब्रेक से फिर से बढ़त बना दी. इसके बाद तो आडवाणी ने पीछे मुड़कर नहीं देखा और लगातार पांच फ्रेम जीतकर खिताब अपने नाम किया. किसी भी खेल में सर्वाधिक विश्व खिताब जीतने वाले भारतीय आडवाणी ने इससे पहले सेमीफाइनल में हमवतन रूपेश शाह को 5-2 से, जबकि रसेल ने सिंगापुर के पीटर गिलक्रिस्ट को 5-1 से हराया था. जीत के बाद पंकज आडवाणी ने ट्विटर अपनी जीत की खुशी का इजहार किया. पंकज आडवाणी ने लिखा कि अपना 17वां खिताब 2017 में जीतकर शानदार महसूस हो रहा है. 