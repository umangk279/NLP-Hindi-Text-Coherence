भारत और पुर्तगाल ने आपसी संबंधों की मजबूती का लिया संकल्प , राष्ट्रपति रामनाथ कोविंद और पुर्तगाल के राष्ट्रपति मार्सेलो रेबेलो डी सूसा से की  मुलाकात, पीएम मोदी ने भी पुर्तगाली राष्ट्रपति के साथ संबंधों के विविध आयामों पर की  व्यापक चर्चा, दोनों देशों में 14  समझौते   प्रधानमंत्री नरेन्द्र मोदी और पुर्तगाल के राष्ट्रपति मार्सेलो रेबेलो डिसूजा जब शुक्रवार को हैदराबाद हाउस में मिले तो दोनों नेताओं ने कारोबार, निवेश सहित दोनों देशों के संबंधों को और गहरा बनाने  पर व्यापक चर्चा की। पीएम मोदी और पुर्तगाल के राष्ट्रपति  द्विपक्षीय संबंधों के सम्पूर्ण आयामों पर चर्चा के साथ ही राष्ट्रीय और अंतरराष्ट्रीय महत्व के तमाम मसलों पर भी विचार विमर्श किया।  इस मौके पर दोनों देशों के  बीच शिष्टमंडल स्तर की बातचीत हुई और फिर सात समझौतों पर भी हस्ताक्षर किए गए। इनमें गुजरात में लोथल में राष्ट्रीय समुद्री परिसर के विकास में सहयोग के लिए समझौता ज्ञापन, औद्योगिक और बौद्धिक संपदा अधिकारों के क्षेत्र में सहयोग के लिए समझौता ज्ञापन, ऑडियो / विजुअल सहयोग और सह-उत्पादन पर समझौता, राजनयिक प्रशिक्षण और सूचनाओं के आदान-प्रदान पर समझौता ज्ञापन, बंदरगाह पर समुद्री परिवहन के क्षेत्र में सहयोग समझौता, भारत और पुर्तगाल मोबिलिटी साझेदारी पर संयुक्त घोषणा देर शाम पुर्तगाल के राष्ट्रपति मार्सेलो रेबेलो ने राष्ट्रपति रामनाथ कोविंद के साथ भी चर्चा की । इस मौके पर दोनों देशों ने आपसी संबंधों को नए स्तर पर ले जाने का संकल्प जताया । 