हॉकी विश्व कप के क्वार्टरफाइनल में आज भारत का नीदरलैंड्स से होगा मुकाबला, भारतीय टीम ने सिर्फ एक बार खिताब पर किया है कब्जा जबकि डच टीम तीन बार खिताब कर चुकी है अपने नाम।  भारत के हॉकी विश्व कप के क्वार्टर फाइनल में पहुंचते ही भुवनेश्वर पर हॉकी का बुखार चढ़ गया है। कलिंगा इंस्टिट्यूट ऑफ सोशल साइंस में एक विशेष पूजा का आयोजन किया गया। छात्रों, शिक्षकों और अलग-अलग क्षेत्र से जुड़े लोगों ने टीम इंडिया की जीत के लिए प्रार्थना की।  भारतीय टीम फिलहाल 43 साल बाद विश्व कप जीतने के सपने को पूरा करने की कोशिश में जुटी हुई है। भारतीय हॉकी टीम के कप्तान मनप्रीत सिंह का कहना है कि टीम ने अपनी गलतियों से सबक सीखा है और नीदरलैंड्स के खिलाफ क्वार्टर फाइनल में वे पूरी तैयारी के साथ उतरेंगे। 