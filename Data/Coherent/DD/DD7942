उत्तर कोरिया ने परमाणु निरस्त्रीकरण पर बातचीत से पीछे हटने के संकेत दिए  अमरीकी विदेश मंत्री माइक पोम्पियो ने कहा है कि उत्तर कोरिया के शीर्ष नेता किम जोंग-उन अपना वादा निभाएं। इससे कुछ घंटे पहले उत्तर कोरिया की उप विदेश मंत्री चो सुन-हुई ने कहा था कि किम जोंग-उन और अमरीकी राष्ट्रपति डॉनल्ड ट्रंप के बीच बातचीत बेनतीजा रहने के बाद अब उत्तर कोरिया परमाणु निरस्त्रीकरण को लेकर चल रही बातचीत से पीछे हट सकता है और मिसाइल और परमाणु परीक्षण कर सकता है। चो ने कहा कि अमरीका ने ट्रंप और किम की हालिया मुलाक़ात के दौरान मिला एक "सुनहरा मौक़ा" खो दिया है। माइक पोम्पियो ने कहा प्रशासन की इच्छा है कि बातचीत को आगे बढ़ाया जाए।   