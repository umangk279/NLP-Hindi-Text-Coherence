विदेश मंत्री एस जयशंकर ने भारत और यूरोपीय संघ के बीच सहयोग को और बढ़ाने पर दिया ज़ोर। म्‍यूनिख में रक्षा सम्‍मेलन के दौरान कहा, भारत और यूरोपीय संघ के बीच और बढ़ाया जा सकता है सहयोग का दायरा।     विदेश मंत्री सुब्रहमण्‍यम जयशंकर ने भारत और यूरोपीय संघ के बीच और अधिक सहयोग पर बल दिया है। जर्मनी के म्‍यूनिख में आयोजित रक्षा सम्‍मेलन को सम्‍बोधित करते हुए विदेश मंत्री ने कहा कि भारत और यूरोपीय संघ के बीच सहयोग बढ़ाने की काफी संभावना है। विदेश मंत्री ने कहा कि सम्‍पर्क, प्रौद्योगिकी और अन्‍तर्राष्‍ट्रीय कानून जैसे कुछ ऐसे क्षेत्र हैं जिनमें सहयोग बढ़ाने के तमाम अवसर हैं। विदेश मंत्री सोमवार को यूरोपीय संघ के विदेशी मामलों की परिषद की बैठक में भी हिस्‍सा लेंगे।    