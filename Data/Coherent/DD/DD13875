बेनामी संपत्ति पर नकेल कसने के लिए आयकर विभाग ने बड़ा कदम उठाया है. विभाग ने बेनामी जानकारी स्कीम 2018 के तहत अब सूचना देने वालों को एक करोड़ रुपये तक का इनाम देने की घोषणा की है.  आयकर विभाग के मुताबिक, बेनामी जानकारी स्कीम 2018 के तहत बेनामी संपत्ति रखने वालों की सूचना बेनामी प्रोबिशन यूनिट्स (बीपीयू) कमिश्नर को दी जाती है. इस प्रकार की जानकारी देने वाले को एक करोड़ रुपये तक का इनाम दिया जाएगा. इस स्कीम के तहत विदेशी नागरिक भी इनाम पा सकते हैं. आयकर विभाग ने कहा है कि सूचना देने वालों के नाम का खुलासा नहीं किया जाएगा और पूरी गोपनीयता रखी जाएगी. 