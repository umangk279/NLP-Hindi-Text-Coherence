प्रधानमंत्री नरेंद्र मोदी ने सरदार सरोवर बांध को राष्ट्र को किया समर्पित, कहा, विश्व बैंक द्वारा वित्तीय मदद रोकने के बावजूद भी बना दुनिया का दूसरा सबसे बड़ा बांध देश के लोगों के दृढ़ निश्चय का है प्रतीक।     प्रधानमंत्री नरेन्द्र मोदी ने कल नर्मदा नदी पर बने सरदार सरोवर बांध को देश को समर्पित किया। आधारशिला रखे जाने के करीब छप्पन साल बाद यह बांध देश को समर्पित किया गया है। केवडिया में नर्मदा नदी पर बना ये बांध दुनिया का सबसे दूसरा बड़ा बांध है। इस मौके पर प्रधानमंत्री ने कहा कि विश्व बैंक द्वारा वित्तीय मदद देने से इन्कार के बावजूद बना दुनिया का ये दूसरा सबसे बड़ा बांध, देश के लोगों के दृढ़ निश्चय का प्रतीक है। प्रधानमंत्री नरेन्‍द्र मोदी ने गुजरात के केवाडि़या में सरदार सरोवर बांध का लोकार्पण कर राष्‍ट्र को समर्पित किया। प्रधानमंत्री वडोदरा जिले में दभोय में एक सार्वजनिक सभा को भी संबोधित किया। राज्‍य के विभिन्‍न भागों में नर्मदा महोत्‍सव रथ यात्रा के समापन के अवसर पर इस सभा का आयोजन किया गया। सरदार सरोवर बांध परियोजना पर करीब साठ हजार करोड़ रूपये खर्च हुए हैं। परियोजना का उद्देश्‍य करीब दस लाख किसानों और विभिन्‍न गांवों और कस्‍बों को पेयजल की आपूर्ति करना है। इसके अलावा प्रधानमंत्री मोदी कई अन्य समारोहों में भी शामिल होगें और दोपहर बाद सौराष्‍ट्र में अमरैली में किसान रैली को भी संबोधित करेंगे।  