सरकार ने बैटरी चालित गतिशीलता को बढावा देने के लिए छह सौ 70 विद्युत बसें और दो सौ 41 चार्जिंग स्‍टेशनों को मंजूरी दी है।   फास्‍टर एडोप्‍शन एंड मैन्‍युफैक्‍चरिंग ऑफ हाइब्रिड एंड इलेक्ट्रिक व्हिकल इन इंडिया योजना- फेम के दूसरे चरण में महाराष्‍ट्र, गोवा, गुजरात और चंडीगढ के लिए बसें, जबकि मध्‍य प्रदेश, तमिलनाडु, केरल, गुजरात और पोर्ट ब्‍लेयर के लिए चार्जिंग स्‍टेशनों को मंजूरी दी गई है। एक ट्वीट में भारी उद्योग मंत्री प्रकाश जावडेकर ने कहा है कि यह निर्णय डीजल पर निर्भरता कम करने और सार्वजनिक परिवहन को पर्यावरण के अनुकूल बनाने के लिए सरकार की प्रतिबद्धता को दर्शाता है। फेम योजना भारत में इलेक्ट्रिक और हाइब्रिड वाहनों को बढावा देने के लिए लागू की गई थीं। इस योजना का दूसरा चरण पिछले वर्ष लागू किया गया और इसका बजट दस हजार करोड रुपये है। 