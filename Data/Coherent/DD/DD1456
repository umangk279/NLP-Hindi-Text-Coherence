कोरोना वायरस महामारी से निपटने के लिए केंद्रीय स्वास्थ्य एवं परिवार कल्याण मंत्रालय के वरिष्ठ अधिकारियों की महाराष्ट्र, तेलंगाना, तमिलनाडु, राजस्थान, हरियाणा, गुजरात, जम्मू और कश्मीर, कर्नाटक, उत्तराखंड और मध्य प्रदेश के कई जिले के जिलाधिकारियों,  नगर आयुक्तों, मुख्य चिकित्सा अधिकारियों, जिला अस्पतालो के अधीक्षकों , दस राज्यों के 38 जिलों में 45 नगर पालिकाओं /नगर निगमों के अधिकारियों के साथ  आज वीडियों कांफ्रेसिंग के जरियों एक बैठक हुई। इस बैठक में केंद्रीय स्वास्थ्य एवं परिवार कल्याण मंत्रालय की ओर से स्वास्थ्य सचिव प्रीति सूदन, स्वास्थ्य मंत्रालय में ओएसडी राजेश भूषण समेत कई वरिष्ठ अधिकारी शामिल हुए।   इस बैठक में कोविड-19 महामारी को रोकने पर व्यापक विचार विर्मश किया गया। खासकर जिन घनी आबादी वाले शहरी क्षेत्रों में ज्यादा संक्रमण फैले हुए है। जिन क्षेत्रों में सार्वजनिक सुविधाएं साझा की जाती है। प्रभावित क्षेत्रों में घर घर सर्वेक्षण, त्वरित परीक्षण, आईसोलेशन, साफ सफाई आदि के क्रियान्वनय पर जोर दिया गया। इस बैठक में केंद्र की ओर से  राज्यों के अधिकारियों को सलाह दी गई कि कोरोना महामारी पर नियंत्रण पाने के लिए कंटेंमेंट जोन में और कदम उठाया जाए, बफर जोन में और निगरानी बढ़ाया जाय और कोरोना से संक्रमित मरीजों के साथ उचित व्यवहार किया जाए। मृत्यु दर को कम करने के लिए उच्च जोखिम वाले क्षेत्रों में बुजुर्ग और बीमार लोगो को प्राथमिकता के आधार पर बचाव की जानकारी दी जाए।। कोरोना प्रभावित लोगो की परीक्षण और निगरानी को बढ़ाया जाए। रोगियों को समय पर शिफ्टिंग सुनिश्चित किया जाए।  देश भर में अब तक 1,24,430 लोग कोरोना संक्रमण से  ठीक हो चुके हैं। पिछले 24 घंटे में  5,137 मरीज ठीक हुए। कोरोना से ठीक होने की दर 48.49 प्रतिशत तक हो गई है। फिलहाल देश में कोरोना  वायरस के सक्रिय मामले   1,24,981 है। 