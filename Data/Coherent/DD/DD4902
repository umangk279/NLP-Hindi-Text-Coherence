महाराष्ट्र और हरियाणा विधानसभा चुनाव के लिए चुनावी सरगर्मियां हुई तेज़। प्रधानमंत्री नरेंद्र मोदी, भाजपा अध्यक्ष अमित शाह की आज महाराष्ट्र में रैलियां। भाजपा के कार्यकारी अध्यक्ष जे पी नड्डा आज हरियाणा के लिए पार्टी का संकल्प पत्र करेंगे जारी। कांग्रेस नेता राहुल गांधी भी महाराष्ट्र में करेंगे चुनावी रैलियों को संबोधित।  हरियाणा और महाराष्ट्र चुनाव के लिए सरगरमियां तेज हो गयी है। बीजेपी के कार्यकारी अध्यक्ष जेपी नड्डा हरियाणा चुनाव के लिए पार्टी का संकल्प पत्र आज जारी करेंगे। इसके साथ ही प्रधानमंत्री नरेंद्र मोदी महाराष्ट्र के जलगांव और सकोली में आज चुनावी रैलियों को संबोधित करेंगे। गृहमंत्री अमितशाह और रक्षा मंत्री राजनाथ सिंह भी हरियाणा में चुनावी सभाएं करेंगे। इसके अलावा कांग्रेस नेता राहुल गांधी भी आज महाराष्ट्र के लातूर,चांदीवली में चुनावी रैली को संबोधित करेंगे।  