नागपुर टेस्ट में विराट कोहली के दोहरे शतक की मदद से भारत ने पहली पारी में 6 विकेट पर 610 रन बनाकर घोषित की, जवाब में तीसरे दिन का खेल खत्म होने तक श्रीलंका ने 1 विकेट पर 21 रन बना लिए हैं।   श्रीलंका के ख़िलाफ़ नागपुर टेस्ट के तीसरे दिन  भारत को पहली कामयाबी मिल गई है। ईशांत शर्मा ने समाराविक्रमा को खाता भी नहीं खोलने दिया और शून्य पर पवेलियन भेज दिया। तीसरे दिन का खेल खत्म होने तक श्रीलंका ने 1 विकेट पर 21 रन बना लिए हैं। इससे पहले भारत ने अपनी पहली पारी  6  विकेट के नुकसान पर 610 रन पर घोषित कर दी। भारत के पास  कुल बढ़त अब 405  रन की है। आज भारत ने 2 विकेट पर 312 रन से आगे खेलना शुरु किया।  पुजारा और कोहली ने संभलकर पारी को आगे बढाया। चेतेश्वर पुजारा 143 रन बनाकर शनाका की गेंद पर बोल्ड हो गए। लंच के बाद अजिंक्य रहाणे 2 रन बनाकर आउट हो गए। रोहित शर्मा ने भी अपना अर्द्धशतक पूरा किया। वहीं विराट कोहली ने टेस्ट क्रिकेट में अपना पांचवां दोहरा शतक लगाने में कामयाबी पाई। वे 213 रन बनाकर आउट हुए। आर अश्विन केवल 5 रन का योगदान दी दे सके।रोहित शर्मा ने टेस्ट करियर का तीसरा टेस्ट शतक लगाया। 