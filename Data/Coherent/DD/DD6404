उत्तरी ग्रीस के एक क्षेत्र में आए तेज तूफान में छह पर्यटकों की मौत हो गई, जबकि 30 अन्य घायल हो गए। तूफान को देखते हुए आपातकाल की घोषणा की गई और 100 से भी अधिक बचाव दल के कार्यकर्ताओं को तैनात किया गया।  ग्रीस में उत्‍तरी क्षेत्र में कल आए एक भीषण तूफान में छह पर्यटकों की मौत हो गई और 30 अन्‍य घायल हो गए। थेस्सालोनिकी शहर के पास हल्कीदिकी में देर बुधवार को तूफानी हवाओं, भारी बारिश और ओलावृष्टि ने क्षेत्र को काफी प्रभावित किया। इस तूफान में मरने वालों में चेक गणराज्‍य की एक दम्‍पति के अलावा रोमानिया के दो और रूस के दो पर्यटक शामिल है। तूफान को देखते हुए आपातकाल की घोषणा की गई और 100 से भी अधिक बचाव दल के कार्यकर्ताओं को तैनात किया गया है। ग्रीस में पिछले दो दिनों से पड़ रही भीषण गर्मी के बाद यह तूफान आया था।     