उत्तर भारत के दिल्ली एनसीआर क्षेत्र में प्रदूषण का स्तर कुछ कम हुआ है लेकिन अब भी वह ‘खतरनाक’ स्तर पर बना हुआ है।   पिछले कुछ दिनों से राजधानी दिल्ली को धूल की चादर ने ढक रखा था। अधिकारियों ने उम्मीद जताई है कि प्रदूषक तत्वों के कम होने के कारण दिन में वायु की गुणवत्ता में सुधार होगा। पश्चिमी भारत खासतौर से राजस्थान से धूल भरी आंधी चलने के कारण मंगलवार को वायु की गुणवत्ता बहुत खराब हो गई थी। धूल भरी आंधी चलने से हवा में मोटे कणों की मात्रा बढ़ गई थी। मौसम विभाग ने राष्ट्रीय राजधानी में गरज के साथ छीटें पड़ने और आसमान में बादल छाए रहने का अनुमान जताया है। विभाग ने कहा है कि जल्द ही बारिश होने से हालात और बेहतर होंगे 