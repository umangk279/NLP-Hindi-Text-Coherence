दिल्ली का राजपथ देश की सैन्य शक्ति और बहुरंगी सांस्कृतिक छटा का बना गवाह। भारतीय सेना की वीरता, साहस, पराक्रम और शौर्य की झलक मिली तो भारत की सांस्कृतिक विवधता की झांकियों ने सबको चकाचौंध कर दिया।      71वें गणतंत्र दिवस के मौके पर देश के 16 राज्य, केंद्र शासित प्रदेश और 6 मंत्रालय परेड में हिस्सा लिया। राजपथ पर भारतीय सेना के जाबांजों ने मोटरसाइकिल पर करतब दिखाए। हेड कांस्टेबल मीना कुमार ने दोनों हाथों में बूंदक ने मोटरसाइकिल पर संतुलन बनाते हुए रेडी फायर पोजीशन का अदभुत मुजाहिरा पेश किया। इसके साथ ही अस्सिटेंट सब इंस्पेक्टर सुजाता गोस्वानी ने अपने पांच साथियों के साथ डेयरिंग फॉरमेशन बना राजपथ पर मौजूद लोगों का दिल जीत लिया। इसके अलावा 21 महिलाओं ने पांच मोटरसाइकिल पर मानव पिरामिड ने लोगों में रोमांच भर दिया।  राजपथ पर भारतीय सेना के अलग-अलग रेजिमेंटों की परेड हुई, जिसमें राफेल विमान की झांकी की आकर्षण का केन्द्र रही। गणतंत्र दिवस परेड में पहली बार चिनूक हेलिकॉप्टर्स ने आकाश में उड़ान भरी। ग्रुप कैप्टन मन्नारथ शीलू वीएम, कमांडिंग ऑफिसर 125 हेलिकॉप्टर स्क्वाड्रन के नेतृत्व में 5 अपाचे हेलिकॉप्टर्स उड़ान भरी। भारतीय वायुसेना के सुखोई विमान Su-30 MKIs ने आसमान में त्रिशूल का आकार शक्ति प्रदर्शन किया। भारतीय वायुसेना के सुखोई विमान Su-30 MKI ने दिल्ली के आसमान में 900 किमी प्रति घंटे के रफ्तार से उड़ान भरी। 