आसमान से बरसी आफत में फरिश्ता बनकर आए इन जवानों को सांगली के लोगों ने एक अनोखे अंदाज़ में शुक्रिया अदा किया  महाराष्ट्र के सांगली में भीषण बारिश और बाढ़ से लोग बुरी तरह प्रभावित हुए हैं। ऐसी भयावह स्थिति में पानी में डूबे घरों से लोगों को बाहर निकालने की बात हो या लबालब भरे खेतों से मवेशियों की जान बचाने की, सेना, नौसेना और पुलिस के जवानों ने हर खतरे को झेलकर स्थानीय लोगों की मुश्किलें आसान की हैं। आसमान से बरसी आफत में फरिश्ता बनकर आए इन जवानों को सांगली के लोगों ने एक अनोखे अंदाज़ में शुक्रिया अदा किया। बड़ी तादाद में यहां की महिलाओँ ने राहत और बचाव कर्मियों को राखी बांधकर उनकी कोशिशों को रिश्ते की डोर से बांध दिया। ज़ाहिर है दिन रात देश की जनता के लिए इस मुश्किल घड़ी में काम करने वाले बहादुर जवानों को भी अपनी बहनों का ये तोहफा बेहद पसंद आय़ा। 