हिमाचल प्रदेश में पहाडि़यों से पत्थर गिरने का सिलसिला शुरू हो गया है । मनाली -चंडीगढ़ हाइवे रूट पर यातायात को बंद  कर दिया गया है। मंडी से कुल्लू जाने वाले यात्रियों को वाया बजौरा भेजा जा रहा है।     मनाली -चंडीगढ़ हाइवे पर बनाला में कल देर शाम चलती जीप पर पहाड़ी से बड़ी चट्टान गिर गई। हादसे में जीप चालक को हल्‍की चोटें आई हैं। जबकि अन्‍य सवार चार लोग सुरक्षित है। चट्टान गिरने से जीप क्षतिग्रस्‍त हुई है। यदि यह चट्टान यात्री वाहन में गिरती तो बड़ी अनहोनी हो सकती थी।  वहीं , चंडीगढ़-मनाली नेशनल हाईवे पर पहाडि़यों से पत्थर गिरने से रूट पर यातायात को बंद कर दिया गया है। मंडी से कुल्लू जाने वाले यात्रियों को वाया बजौरा भेजा जा रहा है। बता दें कि सुबह से मंडी जिला में भारी बारिश हो रही है और इस कारण यहां जगह-जगह भूस्खलन हो रहे हैं। ऐसे में यात्रा कर रहे लोगों को भारी परेशानियों का सामना करना पड़ रहा है।  