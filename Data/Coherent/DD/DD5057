राष्‍ट्रपति रामनाथ कोविंद ने गुरुवार को नई दिल्‍ली में एक समारोह में प्रमुख वरिष्‍ठ नागरिकों और संस्‍थाओं को वयोवृद्धों के कल्‍याण में योगदान के लिए वयोश्रेष्‍ठ सम्‍मान-2019 से सम्मानित किया.  वयोश्रेष्‍ठ सम्‍मान सामाजिक न्‍याय और अधिकारिता मंत्रालय द्वारा स्‍थापित पुरस्‍कार हैं, जिसे वृद्धजनों की सेवा में लगे संस्‍थानों को उनके उल्‍लेखनीय योगदान के लिए दिया जाता है. वृद्ध नागरिकों के प्रति सरकार की चिंता और समाज में उनका उचित स्‍थान मज़बूत करने की सरकार की प्रतिबद्धता के रूप में ये पुरस्कार दिए जाते हैं. सामाजिक न्याय मंत्री थावरचंद गहलोत ने कहा सरकार वरिष्ठ नागरिकों की देखभाल से संबंधित कानून में उचित बदलाव लाने का प्रयास कर रही है, ताकि आने वाले समय में परिवार समाज और सरकार की भी मदद मिल सके. 