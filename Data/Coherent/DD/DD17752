हाल ही में उत्तर कोरिया द्वारा बैलिस्टिक मिसाइल परीक्षण के बाद अमेरिकी राष्ट्रपति डोनाल्ड ट्रंप काफी नाराज हैं और उन्होंने इसके लिए सीधे तौर पर चीन पर निशाना साधा है।   अमेरिकी राष्ट्रपति डोनल्ड ट्रंप ने अपने एक ट्वीट में कहा कि चीन ने नॉर्थ कोरिया के खिलाफ कुछ नहीं किया जबकि वह लगातार परमाणु कार्यक्रम जारी रखे हुए है। ट्रंप ने कहा, 'चीन से बहुत निराश हूं। हमारे अतीत के बेवकूफ नेताओं ने उन्हें व्यापार में एक साल में अरबों डॉलर बनाने दिया। लेकिन उन्होंने बातचीत के अलावा हमारे लिए नॉर्थ कोरिया के साथ कुछ नहीं किया। ट्रंप ने आगे कहा कि हम आगे भी ऐसा जारी नहीं रख सकते। चीन को आसानी के साथ इस समस्या का समाधान करना चाहिए। अमेरिका के विदेश मंत्री रेक्स टिलरसन ने नॉर्थ कोरिया के हालिया बैलिस्टिक मिसाइल परीक्षण की निंदा करते हुए कहा कि उत्तर कोरिया की परमाणु हथियारों की लगातार होड़ के लिए रूस और चीन विशिष्ट और खास तौर पर जिम्मेदार हैं। चीन को आसानी के साथ इस समस्या का समाधान करना चाहिए। 