13वें दक्षिण एशियाई खेल में श्रीलंका को हराकर भारतीय पुरूष वॉलीबॉल टीम पहुंची फाइनल में, भारत ने मैच  27-25, 25-19, 21-25 और 25-21 से जीता.  नेपाल में आयोजित हो रहे 13वें दक्षिण एशियाई खेल में भारतीय पुरूष बॉलीबाल टीम ने भी अपने बेहतरीन प्रदर्शन के सिलसिले को जारी रखते हुए फाइनल में स्थान बना लिया है। पहले सेमीफाइनल में भारत ने श्रीलंका को 27-25, 25-19, 21-25 और 25-21 से हरा दिया। पहले सेट में दोनों ही टीमों के खिलाड़ियों के बीच कांटे की टक्कर देखने को मिली, लेकिन भारतीय खिलाड़ियों ने अहम मौके पर अंक अर्जित करते हुए सेट जीत कर मुकाबले में बढत बना ली.  दूसरे सेट में भारतीय खिलाड़ियों के आक्रमक खेल के सामने श्रीलंका के खिलाड़ी टिक नही पाये, भारत ने यह सेट 25-19 से अपेन नाम कर अपनी बढ़त को और मजबूत कर ली, हालांकि तीसरा सेट श्रीलंका ने 25-21 से जीत कर मुकाबले को रोमांचक बना दिया, पर चौथे सेट में भारतीय खिलाड़ियों ने 25-21 से वापसी करते हुए फाइनल में प्रवेश कर लिया। 