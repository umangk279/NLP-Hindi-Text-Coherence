प्रधानमंत्री नरेंद्र मोदी आज करेंगे नीति आयोग में प्रमुख अर्थशास्त्रियों के साथ बैठक की  अध्यक्षता, देश की आर्थिक स्थित की समीक्षा है बैठक का उद्देश्य   बजट से पहले प्रधानमंत्री नरेंद्र मोदी नीति आयोग में अर्थशास्त्रियों और विशेषज्ञों के साथ आर्थिक हालात पर बैठक करेंगे। आगामी आम बजट 2020-21 को देखते हुए बैठक में अर्थव्यवस्था में मंदी की स्थिति पर गंभीर चर्चा होने की उम्मीद है।  नरेंद्र मोदी सरकार 2020-21 के बजट की तैयारी कर रही है। बजट 1 फरवरी 2020 को पेश होना है। अर्थशास्त्रियों से पीएम मोदी की ये मुलाकात बजट से पहले होने के कारण काफी अहम होगी। हाल में ही सरकार ने अर्थव्यवस्था को बूस्ट करने और स्लोडाउन को रोकने के लिए कई कदम उठाए।  