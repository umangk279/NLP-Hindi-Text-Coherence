सीमा सुरक्षा बल ने अंतरराष्ट्रीय सीमा पर पाकिस्तान सेना की तरफ से जारी गोलाबारी का करारा जवाब देते हुए कई बंकरों को तबाह किया. इससे पाकिस्तान को भारी नुकसान पहुंचा है.  भारत की जवाबी कार्रवाई को देखते हुए पाकिस्तानी रेंजर्स ने बीएसएफ से संघर्ष विराम की अपील की है. पाकिस्तानी रेंजर्स ने जम्मू बीएसएफ से बात कर गोलीबारी रोकने के लिए कहा. पिछले तीन दिन से बीएसएफ की गोलीबारी में पाकिस्तान को काफी नुकसान पहुंचा है. इसी सिलसिले में पश्चिमी सीमा पर तैनात बीएसएफ के सैन्य दस्ते ने इसका वीडियो जारी किया है. 