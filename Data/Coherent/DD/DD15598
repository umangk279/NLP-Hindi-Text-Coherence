मेघालय में बड़े राजनीतिक घटनाक्रम के तहत कांग्रेस के पांच पूर्व विधायक, दो निर्दलीय और यूडीपी के एक पूर्व विधायक गुरुवार को कॉनराड संगमा के नेतृत्व वाली नेशनल पीपुल्स पार्टी में शामिल हो गए.  सभी आठ नेताओं ने एनपीपी में शामिल होने से पूर्व 29 दिसंबर को अपना इस्तीफ़ा सौंपा था. गौरतलब है कि एनपीपी, बीजेपी के नेतृत्व वाली नॉर्थ-इस्ट डेमोक्रेटिक अलाइंस की एक महत्वपूर्ण घटक है. आठ पूर्व विधायकों के अलावा स्वायत्त सात जिला परिषद के सदस्य भी एनपीपी में शामिल हुए. पार्टी ने शामिल हुए सभी नेताओं का स्वागत किया है. 