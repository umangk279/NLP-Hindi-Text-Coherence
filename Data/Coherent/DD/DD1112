कोरोनोवायरस महामारी शुरू होने के बाद पहली बार अमेरिकी राष्ट्रपति डोनाल्ड ट्रम्प मुंह पर मास्क लगाए नजर आए। ट्रंप ने कुछ महीनों पहले ही सार्वजनिक रूप से फेस मास्क पहनने से इनकार कर दिया था।   शनिवार को राष्ट्रपति ट्रंप सैनिकों को देखने के लिए वाल्टर रीड पहुंचे थे। अमेरिकी राष्ट्रपति ने कहा कि 'मैं मास्क के खिलाफ कभी नहीं रहा, लेकिन मुझे लगता है कि मास्क पहनने का एक वक्त और एक जगह होती है।' उन्होने कहा कि जब आप अस्पताल में होते हैं, विशेष रूप से उस वक्त जब आप बहुत सारे सैनिकों से बात कर रहे होते हैं, तो मुझे लगता है कि मास्क पहनना बहुत अच्छी बात है।' अमेरिकी राष्ट्रपति को इससे पहले रैलियों और अन्य सार्वजनिक कार्यक्रमों में कभी भी फेस मास्क पहने नहीं देखा गया था।   