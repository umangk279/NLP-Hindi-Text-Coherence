प्रधानमंत्री नरेंद्र मोदी और अफगानिस्तान के राष्ट्रपति डॉ अशरफ गनी ने सोमवार को टेलीफोन पर बातचीत की. दोनों नेताओं ने एक दूसरे को ‘ईद-उल-अजहा’ की शुभकामनाएं दीं.  राष्ट्रपति अशरफ गनी ने अफगानिस्तान की आवश्यकताओं को पूरा करने के लिए समय पर खाद्य पदार्थों और चिकित्सीय सहायता की आपूर्ति करने के लिए प्रधानमंत्री नरेंद्र मोदी का धन्यवाद किया. प्रधानमंत्री मोदी ने शांतिपूर्ण, समृद्ध और समावेशी अफगानिस्तान की आकांक्षा कर रहे अफगानिस्तान के लोगों के प्रति भारत की कटिबद्धता को दोहराया. दोनों नेताओं ने इस क्षेत्र में उभरती सुरक्षा स्थिति के साथ-साथ आपसी द्विपक्षीय हित वाले अन्य क्षेत्रों पर भी विचार-विमर्श किया. 