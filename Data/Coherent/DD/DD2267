 देश में कोविड-19 से मरने वालों की संख्या रविवार को बढ़ कर 507 हो गई जबकि संक्रमण के मामले बढ़ कर 15,712 हो गए।  केन्द्रीय स्वास्थ्य मंत्रालय ने बताया कि अभी देश में कोविड-19 से 12,974 लोग संक्रमित हैं जबकि 2,230 लोग उपचार के बाद ठीक हो गए हैं। उन्हें अस्पतालों से छुट्टी दी जा चुकी है। एक व्यक्ति विदेश चला गया है। इन मामलों में 77 विदेशी नागरिक भी शामिल हैं। शनिवार शाम से 19 लोगों की मौत हो चुकी है। इनमें महाराष्ट्र के 10, गुजरात के पांच, पश्चिम बंगाल के दो, कर्नाटक और मध्य-प्रदेश का एक-एक व्यक्ति शामिल हैं। संक्रमण के कारण देश में हुई कुल 507 मौतों में महाराष्ट्र में सर्वाधिक 211 लोगों की मौत हुई। उसके बाद मध्य प्रदेश में 70, गुजरात में 53, दिल्ली में 42 और तेलंगाना में 18 लोगों की जान गई। संक्रमण से तमिलनाडु और आंध्र प्रदेश में 15-15 मौतें हुई हैं जबकि उत्तर प्रदेश और कर्नाटक में 14-14 लोगों की मौत हुई है। पंजाब में 13 लोगों की, राजस्थान में 11 और पश्चिम बंगाल में 12 लोगों की मौत हुई है। जम्मू-कश्मीर में पांच लोगों की जान चली गई जबकि केरल और हरियाणा में तीन-तीन मौतें हुई हैं। झारखंड और बिहार में दो-दो मौतें हुई हैं। स्वास्थ्य मंत्रालय के आंकड़ों के अनुसार, मेघालय, हिमाचल प्रदेश, ओडिशा और असम में एक-एक व्यक्ति की मौत इस संक्रमण से हुई है। देश में संक्रमण के सबसे अधिक पुष्ट मामले महाराष्ट्र में 3,651, उसके बाद दिल्ली में 1,893, मध्य प्रदेश में 1,407 और गुजरात में 1,376 हैं। तमिलनाडु में 1,372 ,राजस्थान में 1,351 और उत्तर प्रदेश में 969 मामले हैं। कोरोना वायरस के तेलंगाना में 809 मामले हैं, आंध्र प्रदेश में 603 और केरल में 400 मामले हैं। कर्नाटक में कोरोना वायरस के 384, जम्मू कश्मीर में 341, पश्चिम बंगाल में 310, हरियाणा में 225 और पंजाब में 202 मामले हैं। बिहार में संक्रमण के 86 और ओडिशा में 61 मामले सामने आए हैं। उत्तराखंड में 42 लोग वायरस से संक्रमित हैं, जबकि हिमाचल प्रदेश में 39 और छत्तीसगढ़ में 36 लोग संक्रमित हैं। असम में अब तक 35 मामले सामने आए हैं। कोरोना वायरस संक्रमण के झारखंड में 34 मामले, चंडीगढ़ में 23 और लद्दाख में 18 मामले हैं। अंडमान-निकोबार द्वीप समूह में 14 मामले सामने आए हैं। इनके अलावा मेघालय में 11 मामले , जबकि गोवा और पुडुचेरी में सात-सात, मणिपुर और त्रिपुरा में दो-दो मामले हैं, मिजोरम और अरुणाचल प्रदेश में एक-एक मामला सामने आया है।   