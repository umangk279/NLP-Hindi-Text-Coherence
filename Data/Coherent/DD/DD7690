वित्त मंत्री अरुण जेटली ने जम्मू-कश्मीर में वज़ीर-ए-आज़म औऱ सदर-ए-रियासत के पद को बहाल करने की नेशनल कॉन्फ्रेंस के नेता उमर अब्दुल्ला की मांग पर साधा निशाना, कहा, ये मांग दिखाती है उनकी अलगाववादी विचारधारा। कहा, देश ऐसी बड़ी गलती को कभी नहीं करेगा स्वीकार।  केंद्रीय वित्त मंत्री और वरिष्ठ भाजपा नेता अरुण जेटली ने वज़ीर-ए-आज़म और सदर-ए-रियासत के पद को दोबारा बहाल करने की नेशनल कॉन्फ्रेंस के नेता की मांग को लेकर उन पर हमला किया। जेटली ने एक फेसबुक ब्लॉग "एक देश में दो विधान, दो प्रधान" में कहा कि वजीर-ए-आजम और सदर-ए-रियासत के पद को दोबारा बहाल करने की मांग करना केवल एक अलगाववादी मानसिकता है। जेटली ने अपने ब्लॉग में लिखा कि इस तरह की मांग करने वालों को एहसास नहीं है कि वे देश के साथ-साथ अपने लोगों को भी कितना नुकसान पहुंचा रहे हैं। उन्होंने जोर देते हुए कहा कि नया भारत कभी भी किसी सरकार को इस तरह के भूल करने की इजाजत नहीं देगा। जेटली ने यह भी कहा कि कश्मीर के मुख्यधारा के दो राजनीतिक दल अपनी पहचान खोते जा रहे हैं 