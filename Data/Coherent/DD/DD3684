रवि शास्त्री और युवराज सिंह की तरह एक ओवर में छह छक्के जमाने वाले दुनिया के सातवें क्रिकेटर बने न्यूजीलैंड के बल्लेबाज लियो कार्टर, कार्टर ने यह उपलब्धि न्यूजीलैंड के घरेलू टी-20 टूर्नामेंट सुपर स्मैश में नार्दर्न नाइट के खिलाफ अपनी टीम कैंटरबरी किंग्स की जीत के दौरान हासिल की। कार्टर टी20 क्रिकेट में घरेलू और अंतरराष्ट्रीय दोनों स्तर पर ऐसा करने वाले चौथे बल्लेबाज बन गये हैं।    न्यूजीलैंड के बल्लेबाज लियो कार्टर ने रविवार को इतिहास के पन्नों पर अपना नाम दर्ज करवाया, वह भारतीय खिलाड़ी रवि शास्त्री और युवराज सिंह की तरह एक ओवर में छह छक्के जमाने वाले दुनिया के सातवें क्रिकेटर बन गये। कार्टर ने यह उपलब्धि न्यूजीलैंड के घरेलू टी-20 टूर्नामेंट सुपर स्मैश में नार्दर्न नाइट के खिलाफ अपनी टीम कैंटरबरी किंग्स की जीत के दौरान हासिल की। पच्चीस साल के बायें हाथ के बल्लेबाज ने बायें हाथ के स्पिनर एंटन देवसिच के ओवर में छह छक्के लगाये। वह महज 29 गेंद में 70 रन बनाकर नाबाद रहे जिससे उनकी टीम ने 220 रन के लक्ष्य का पीछा करते हुए सात विकेट से जीत हासिल की। कार्टर इस तरह घरेलू और अंतरराष्ट्रीय दोनों स्तर पर सभी प्रारूपों में यह उपलब्धि हासिल करने वाले दुनिया के सातवें क्रिकेटर बन गये। यह उपलब्धि हासिल कर वह गैरी सोबर्स, शास्त्री, हर्शल गिब्स, युवराज, वारेस्टरशर के रॉस वाइटले और अफगानिस्तान के हजरतुल्लाह जजई की सूची में शामिल हो गये। कार्टर टी20 क्रिकेट में घरेलू और अंतरराष्ट्रीय दोनों स्तर पर ऐसा करने वाले चौथे बल्लेबाज बन गये हैं। टी20 में यह उपलब्धि हासिल करने वाले अन्य बल्लेबाज भारत के युवराज (2007), वाइटले (2017) और जजई (2018) हैं। 