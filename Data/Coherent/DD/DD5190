रक्षा मंत्री राजनाथ सिंह ने चेन्नई में तटरक्षक बल की गश्ती नौका वराह को कमीशन किया, देश में बनी नौका से विशेष आर्थिक क्षेत्र की निगरानी और समुद्री सुरक्षा को मिलेगी मजबूती।  रक्षा मंत्री राजनाथ सिंह ने आज चेन्नई में गश्ती नौका 'वराह' को इंडियन कोस्ट गार्ड में शामिल किया किया। यह जहाज तटरक्षक बल के सात समुद्री गश्‍ती पोत श्रृंखला में चौथा है। इसे पश्चिमी कमान के तहत कर्नाटक के न्‍यू मंगलौर में तैनात किया जाएगा। 98 मीटर गश्‍ती पोत वराह का डिजाइन और निर्माण देश में ही किया गया है। यह तलाश और बचाव कार्य और समुद्री गश्‍ती संचालन के लिए दो इंजन वाले हेलिकॉप्‍टर और तीव्र गति की चार  नौकाओं को ले जाने में सक्षम है। इसमें समुद्र में तेल फैलने जैसी घटनाओं से बचाव के लिए प्रदूषण नियंत्रण उपकरण भी लगे हैं।   