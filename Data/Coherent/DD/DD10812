चंदा कोचर ने आईसीआईसीआई बैंक के एमडी और सीईओ पद से इस्तीफा दे दिया, अब संदीप बक्शी बैंक के एमडी और सीईओ का पद संभालेंगे।  आईसीआईसीआई बैंक की प्रबंध निदेशक चंदा कोचर ने तत्काल प्रभाव से अपने पद से इस्तीफा दे दिया है। बैंक के निदेशक मंडल ने कोचर का इस्तीफा मंजूर भी कर लिया है। हालांकि निदेशक मंडल की ओर से की जा रही जांच पर इसका कोई असर नहीं पड़ेगा। दरअसल, आईसीआईसीआई बैंक के साथ 2012 में 3,250 करोड़ रुपये के ऋण में कर्ज के लिये फायदा पहुंचाने के मामले में वीडियोकॉन समूह जांच के घेरे में है। लिहाजा इस मामले में बैंक की तत्कालीन प्रबंध निदेशक और सीईओ चंदा कोचर की भूमिका की भी जांच की जा रही है। 