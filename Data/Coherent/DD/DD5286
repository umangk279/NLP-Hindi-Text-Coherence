भारत ने पाकिस्तान सरकार की ओर से वीवीआईपी विशेष उड़ान को दो सप्ताह में दूसरी बार ओवरफ्लाइट क्लीयरेंस से इनकार करने के फैसले पर नाराजगी जतायी।   पाकिस्तान द्वारा वीवीआईपी विमानों के लिए वायु क्षेत्र का इस्तेमाल करने से रोकने पर भारत ने खेद जताया है। विदेश मंत्रालय के प्रवक्ता रवीश कुमार ने कहा कि पाकिस्तान को स्थापित अंतरराष्ट्रीय नियमों का पालन करना चाहिए। पाकिस्तान ने दो हफ्तों के अंदर दूसरी बार ऐसा कदम उठाया है, जिस पर भारत खेद जताता है। उन्होंने कहा कि वायुक्षेत्र का इस्तेमाल करने की इजाज़त अमूमन अन्य देशों द्वारा दे दी जाती है। लिहाज़ा पाकिस्तान को अपनी एकतरफा फैसला लेने की पुरानी आदत के बारे में सोचना चाहिए।   