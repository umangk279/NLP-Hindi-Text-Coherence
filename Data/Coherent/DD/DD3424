राष्ट्रपति राम नाथ कोविन्द ने निर्भया से सामूहिक दुष्कर्म और हत्या के दोषियों में से एक मुकेश की दया याचिका को खारिज कर दिया। गृह मंत्रालय ने की थी दया याचिका खारिज करने की सिफारिश।  निर्भया सामूहिक बलात्कार एवं हत्या मामले में मौत की सजा पाए चार दोषियों में से एक मुकेश सिंह की दया याचिका को राष्ट्रपति ने खारिज कर दिया। केंद्रीय गृह मंत्रालय ने मुकेश की दया याचिका राष्ट्रपति रामनाथ कोविंद के पास भेजी थी। मंत्रालय ने याचिका को अस्वीकार करने की दिल्ली के उप राज्यपाल की सिफारिश को दोहराई थी जिसपर अमल करते हुए राष्ट्रपति ने दया याचिका खारिज कर दी। मुकेश सिंह ने दया याचिका कुछ दिन पहले ही दायर की थी। दिल्ली की एक अदालत ने चारों दोषियों.. मुकेश सिंह, विनय शर्मा, अक्षय कुमार सिंह और पवन गुप्ता को सुनाई गई मौत की सजा पर अमल का आदेश ‘डेथ वॉरंट’ सात जनवरी को जारी किया था। उन्हें 22 जनवरी को सुबह सात बजे तिहाड़ जेल में फांसी होनी है।   