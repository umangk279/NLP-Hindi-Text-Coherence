छत्‍तीसगढ़ में विधानसभा चुनाव के पहले चरण में आज 18 सीटों पर वोट डाले गए. इस चरण में 70 प्रतिशत से अधिक मतदान दर्ज किया गया है.  चुनाव आयोग ने निष्‍पक्ष और शांतिपूर्ण चुनाव सुनिश्‍चित करने के लिए सुरक्षा के व्‍यापक प्रबंध किए गए थे और करीब एक लाख सुरक्षाकर्मियों को तैनात किया गया था. भारतीय वायुसेना और बीएसएफ के हेलिकॉप्‍टरों को भी काम पर लगाया गया. राज्य में पहली बार ड्रोन से चुनाव की निगरानी की गई. पहले चरण में 190 उम्‍मीदवारों की किस्मत ईवीएम में बंद हो गई है. इस चरण में मुख्‍यमंत्री रमन सिंह और पूर्व प्रधानमंत्री स्‍वर्गीय अटल बिहारी वाजपेयी की भतीजी करुणा शुक्‍ला चुनाव मैदान में हैं. 