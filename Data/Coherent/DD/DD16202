जम्मू-कश्मीर के बांदीपुरा के हाजिन में सुरक्षा बलों ने आतंकियों के खिलाफ रविवार को बड़ी कार्रवाई करते हुए 6 आतंकियों को मार गिराया. इनमें जमात-उद-दावा प्रमुख जकीउर रहमान लखवी का भांजा भी शामिल है. इस मुठभेड़ में एयरफोर्स का एक गरुड़ कमांडो शहीद हो गया और दो जवान घायल हो गए.   बांदीपुरा मुठभेड़ पर मीडिया को संबोधित करते हुए लेफ्टिनेंट जनरल जेएस संधू ने कहा कि विशिष्ट सूचना के आधार पर सीआरपीएफ, आर्मी, जम्मू-कश्मीर पुलिस ने ऑपरेशन चलाया जिसमें 6 आतंकी मारे गए हैं. सेना ने कहा कि स्थानीय लोगों को पाकिस्तानी मोहरे के रूप में इस्तेमाल होने से बचना चाहिए 