जम्मू-कश्मीर के कुलगाम जिले के बौनीगाम क़ाजीगुंड में कल हुई एक मुठभेड़ में दो आतंकवादी मारे गये और सेना का एक जवान शहीद हो गया। एक आतंकी को ज़िंदा भी पकड़ लिया गया। मुठभेड़ में सेना का एक जवान घायल भी हुआ है। मारे गये आतंकवादियों के संगठन और उनके उससे संबंध के बारे में पता लगाया जा रहा है।      जम्मू-कश्मीर के कुलगाम में शरहद के उस पार से आए आतंकियों की नापाक हरकतों ने एक बार फिर सेना के एक जवान की जान ले ली। सेना के काफिले पर घात लगाए बैठे आतंकियों ने सेना के काफिले पर अंधाधुंध फायरिंग कर दी। आतंकियों की इस फायरिंग में सेना के जवान ने इलाज के दौरान दम तोड़ दिया। आतंकियों की इस नापाक हरकत का जवाब देने के लिए सेना ने भी पूरे इलाके में सर्च ऑपरेशन अभियान चलाया। जिसपर सुरक्षा बलों और आंतकियों के बीच हुई गोलीबारी में सेना ने दो आतंकवादियों को मार गिराया। इस मुठभेड़ के दौरान सेना का एक जवान भी घायल हुआ है।  हमले में मारे गए आतंकियों की पहचान पाक आतंकी अबु माविया और फुकरान के रूप में हुई है। मारे गए आतंकी फुरकान को इसी वर्ष 24 सितंबर को ही अबु इस्माइल के मारे जाने के बाद दक्षिण कश्मीर में लश्कर के डिवीजनल कमांडर की कमान सौंपी गई थी। बताया जा रहा है कि इस मुठभेड़ के बाद जम्मू-श्रीनगर राजमार्ग पर यातायात पूरी तरह से बंद कर दिया गया है। इसके साथ ही अफवाहों और शरारती तत्वों के मंसूबों से निपटने के लिए प्रशासन ने अनंतनाग, काजीगुंड और कुलगाम में इंटरनेट और रेल सेवा को भी पूरी तरह बंद किया है। ख़बरों से मिली जानकारी के अनुसार आतंकियों ने अबु इस्माईल का बदला लेने के लिए ही सेना की टीम पर ये हमला किया है। 