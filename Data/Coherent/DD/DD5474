फाइनल में इंडिया ग्रीन को पारी और 38 रनों से हराकर इंडिया रेड ने जीता दिलीप ट्रॉफी,  इंडिया रेड की टीम ने लगातार दूसरी बार दिलीप ट्रॉफी का खिताब अपने नाम किया है।   भारतीय घरेलू क्रिकेट के महत्वपूर्ण टूनामेंट दिलीप ट्रॉफी का फाइनल मैच पूरी तरह एकतरफा रहा। इंडिया रेड टीम ने इंडिया ग्रीन टीम को 38 रनों से हरा दिया है। इंडिया रेड की टीम ने मैच में पहले दिन से ही बढ़त बना ली थी। जिसे इंडिया ग्रीन कभी भी पलट नहीं पायी और फाइनल मुकाबले में पारी और 38 रनों से हार गयी। इंडिया रेड की टीम ने लगातार दूसरी बार दिलीप ट्रॉफी का खिताब अपने नाम किया है।  इंडिया रेड की टीम 6 विकेट पर 345 रनों से आगे की पारी खेलने उतरी. आज इंडिया रेड के लिए जयदेव उनादकट ने नाबाद 32 रन बना स्कोर को बड़ा करने की कोशिश की लेकिन वो सफल नहीं हो पायें और पूरी पारी 388 रनों पर सिमट गयी. अंकित राजपूत और धर्मेन्द्र जडेजा ने 3-3 विकेट हासिल किये. अपनी दूसरी पारी खेलने के लिए आई इंडिया ग्रीन का कोई भी बल्लेबाज अंत तक मैदान पर टिक नहीं पाया. सिद्धार्त लाड ने 42 रन और अक्षाथ रेड्डी ने 33 रनों की पारी खेलकर थोड़ा संघर्ष तो किया लेकिन वो सफल नहीं हो पाए और मात्र 119 रनों पर आलआउट हो गये. मयंक मारकंडे चोट के कारण बल्लेबाजी करने के लिए नहीं आ पायें. 