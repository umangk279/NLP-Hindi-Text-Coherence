गुजरात में एक के बाद एक कांग्रेस को झटके लग रहे हैं। गुजरात कांग्रेस के तीन विधायक बलवंत सिंह राजपूत ,प्रहलाद पटेल और तेजाश्री पटेल आज भाजपा में शामिल हो गये। भाजपा दफ्तर में तीनों विधायकों को भाजपा में शामिल कराया गया।   भाजपा के महासचिव भूपेंद्र यादव की मौजूदगी में तीनों विधायकों का स्वागत हुआ। तीनों ने आज ही कांग्रेस पार्टी और विधानसभा से अपना इस्तीफा दिया। कांग्रेस को यह  झटका उस वक्त लगा है जब राज्यसभा सीट का चुनाव 8 अगस्त को होना है। 