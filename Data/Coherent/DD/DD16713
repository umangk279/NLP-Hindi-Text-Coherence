आईसीसी 2019 और 2020 में नौ टीमों की टेस्ट और 13 टीमों की वनडे लीग शुरू करेगी ताकि द्विपक्षीय क्रिकेट को संदर्भ और मायने दिये जा सकें।    टेस्ट सीरिज लीग में नौ टीमें दो साल में छह श्रृंखलायें खेलेंगी जिनमें तीन अपनी धरती पर और तीन बाहर होंगी। सभी को न्यूनतम दो और अधिकतम पांच टेस्ट खेलने होंगे। सभी मैच पांच दिन के होंगे और आखिर में टेस्ट लीग चैम्पियनशिप फाइनल खेला जायेगा। लीग के पहले सत्र में हर टीम चार घरेलू और चार विदेशी श्रृंखलायें खेलेगी जिसमें तीन तीन वनडे होंगे। 