प्रधानमंत्री नरेंद्र मोदी ने मध्य प्रदेश के ग्वालियर में देशभर से आए आईजी और डीजीपी से मुलाकात की है। इस बैठक का मुख्य मुद्दा देश की आतंरिक और बाह्य सुरक्षा रहा. मध्य प्रदेश के टेकनपुर स्थित बीएसएफ अकादमी में पुलिस महानिदेशकों और पुलिस महानिरीक्षकों के सम्मेलन के समापन सत्र को आज पीएम ने संबोधित किया।  दुनिया भऱ में बढती साइबर सुरक्षा के खतरे को रेखांकित करते हुए पीएम मोदी ने कहा है कि इससे फौरन निपटना उच्चा प्राथमिकता होनी चाहिए। मध्य प्रदेश के टेकनपुर स्थित बीएसएफ अकादमी में पुलिस महानिदेशकों और पुलिस महानिरीक्षकों के सम्मेलन के समापन सत्र को संबोधित करते हुए पीएम ने इस काम में सोशल मीडिया का भी जिक्र किया और कहा कि ज्यादा प्रभावी तरीके से संदेशों का आदान प्रदान करने के लिए स्थानीय भाषा का ज्यादा से ज्यादा इस्तेमाल किया जाना चाहिए। पीएम ने कट्टरता के मसले का भी जिक्र किया और कहा कि इससे निपटने के लिए तकनीक का इस्तेमाल करना होगा । पीएम ने दुनिया भर में गैर कानूनी तरीके से हो रहे लेन देन पर लगाम लगाने के लिए तमाम देशों में बनी इस सहमति का जिक्र किया कि इस मसले पर ज्यादा से ज्यादा सूचनाओं का आदान प्रदान होना चाहिए। पीएम ने कहा कि इस लक्ष्य को हासिल करने में भारत की बडी भूमिका है। पीएम ने कहा कि सुरक्षा को अकेले हासिल नहीं किया जा सकता बल्कि सबको सुरक्षित रखने के लिए सीमाओं का बंधन तो़डकर राज्यों के बीच सूचनाओं का आदान प्रदान जरुरी है। पीएम ने याद दिलाया कि कैसे 2014 में सम्मेलन के दिल्ली से बाहर आयोजित किए जाने के साथ ही इसका स्वरुप और संभावनाएं बदल गयी है। उन्होंने कहा कि देश के सामने मौजूदा चुनौतियों और जिम्मेदारियों को देखते हुए सम्मेलन अधिक प्रासंगिक हो गया है। उन्होंने कहा कि नए स्वरुप में सम्मेलन के विचार विमर्श का स्तर भी काफी बेहतर हुआ है। पीएम ने कहा कि सम्मेलन से अधिकारियों को समस्याओं और चुनौतियों के बारे में ज्यादा विस्तृत तरीके से जानकारी मिल रही है। पीएम ने सुझाव दिया कि पूरे साल कार्यसमूहों के जरिए सम्मेलन के विषयों पर चर्चा जारी रहनी चाहिए और यहां हुए विचार विमर्श को आगे बढाना चाहिए । उऩ्होंने इस काम में युवा अधिकारियों की भागीदारी पर जोर दिया और इससे सम्मेलन ज्यादा प्रभावशाली बन सकेगा। रविवार को ये सम्मेलन शुरु हुआ जिसमें पहले ही दिन पीएम मोदी पहुंचे थे। दो दिन के के सम्मेलन के दौरान सुरक्षा से संबंधित विभिन्न विषयों पर प्रस्तुति‍यां दी गईं और उपयोगी चर्चाएं हुईं। पिछले तीन वर्षों के दौरान लिए गए निर्णयों पर अमल की स्थिति पर भी एक प्रस्तुति दी गई। पहले दिन पीएम ने  सुरक्षा और पुलिस से जुड़े विशेष मुद्दों पर अधिकारियों के चुनिंदा समूहों के साथ ध्‍यान केंद्रित विचार-विमर्श किया। पुलिस महानिदेशकों का सम्मेलन एक वार्षिक कार्यक्रम है जिसमें पूरे देश से उच्च पुलिस अधिकारी सुरक्षा संबंधित मामलों को साझा करते है और उन पर चर्चा करते है। पहले ये सम्मेलन सिर्फ दिल्ली में होते थे लेकिन पीएम मोदी ने सुझाव दिया था कि ऐसे सम्मेलन दिल्ली में नहीं बल्कि पूरे देश में आयोजित किए जाने चाहिए। इसके बाद ही इस सम्मेलन का आयोजित राष्ट्रीय राजधानी से बाहर आयोजित  किया जा रहा है। प्रधानमंत्री नरेंद्र मोदी ने साल 2014 में असम के गुवाहाटी , 2015 में गुजरात के कच्छ के रण के धोरडो और 2016 में हैदराबाद के राष्ट्रीय पुलिस अकादमी, में इस सम्मेलन को सम्बोधित किया था।   