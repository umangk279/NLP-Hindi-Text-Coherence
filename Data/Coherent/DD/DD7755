नीरव मोदी की दूसरी ज़मानत याचिका पर भी होगी सुनवाई, सीबीआई और प्रवर्तन निदेशालय की संयुक्त टीम लंदन पहुंची  भगोड़े आर्थिक अपराधी नीरव मोदी की ज़मानत याचिका की सुनवाई के लिए सीबीआई और प्रवर्तन निदेशालय की संयुक्त टीम लंदन पहुंच गई है। पंजाब नेशनल बैंक से धोखाधड़ी और मनी लॉन्ड्रिंग के मामलों में नीरव मोदी के प्रत्यर्पण के लिए भारतीय जांच एजेंसियों की अपील पर वेस्टमिंस्टर मजिस्ट्रेट की अदालत में आज सुनवाई होनी है। नीरव मोदी ने ज़मानत के लिए दोबारा अर्ज़ी दाख़िल की है जिस पर भी सुनवाई होनी है। लंदन पुलिस ने हीरा व्यापारी नीरव मोदी को गिरफ्तार कर बीते हफ्ते बुधवार को अदालत में पेश किया था। इसके बाद वेस्टमिंस्टर मजिस्ट्रेट ने उसकी जमानत की अर्जी को खारिज करते हुए उसे जेल भेजने का आदेश दिया था।  