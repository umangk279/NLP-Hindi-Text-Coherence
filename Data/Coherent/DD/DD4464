राजधानी नई दिल्ली में पिछले तीन दिनों तक चला संस्कृत भारती विश्व सम्मेलन सोमवार को संपन्न हुआ. इसमें देश-विदेश के लगभग 5,000 प्रतिनिधियों ने हिस्सा लिया.  सम्मेलन में बड़ी संख्या में विदेशी प्रतिनिधि भी शामिल हुए. इस दौरान प्रसार भारती का संस्कृत स्टॉल दर्शकों के आकर्षण का केंद्र रहा. इस स्टॉल में डीडी न्यूज़ में प्रसारित होने वाला संस्कृत कार्यक्रम वार्तावली भी प्रदर्शित किया गया. विदेशी मेहमानों ने इस स्टॉल को खूब सराहा. 