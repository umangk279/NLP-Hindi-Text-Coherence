पूर्वोत्तर क्षेत्र को सौगात देते हुए मोदी सरकार ने मणिपुर में इंफ्रास्ट्रक्चर को और मजबूत करने का फैसला किया है। राज्य की राजधानी इम्फाल से मोरे तक के राष्ट्रीय राजमार्ग संख्य 39 को और चौड़ा बनाने का निर्णय हुआ है।   प्रधानमंत्री नरेंद्र मोदी की अध्यक्षता में हुए केंद्रीय मंत्रिमंडल की बैठक में आज कई अहम फैसले हुए। राष्ट्रीय राजमार्गों के चौड़ीकरण से संबंधित दो प्रस्तावों को भी केंद्रीय मंत्रिमंडल की मंजूरी मिली है तो यूपी में अंतर्राष्ट्रीय चावल अनुसंधान संस्थान खोलने को हरी झंडी मिली है, वहीं अर्धसैनिक बलों में डॉक्टरों की सेवा निवृति की उम्र सीमा 60 से बढ़ाकर 65 साल करने को भी कैबिनेट ने मंजूरी दी है।  पूर्वोत्तर क्षेत्र को सौगात देते हुए मोदी सरकार ने मणिपुर में इंफ्रास्ट्रक्चर को और मजबूत करने का फैसला किया है। राज्य की राजधानी इम्फाल से मोरे तक के राष्ट्रीय राजमार्ग संख्य 39 को और चौड़ा बनाने का निर्णय हुआ है। एक्ट इस्ट पॉलिसी  को आगे बढ़ाने के साथ ये राजमार्ग दक्षिण पूर्व एशिया तक भारत की पहुंच को और सुगम बनाएगा। इस प्रोजेक्ट में  करीब 1630 करोड़ रुपए की लागत आएगी तो क्षेत्र के हजारों लोगों को रोजगार भी मिलेगा। इसके अलावा राष्ट्रीय राजमार्ग संख्या 52 पर सोलापुर से बीजापुर के बीच की सड़क को चार लेन का बनाने का फैसला किया गया है। इसपर एक हजार आठ सौ नवासी करोड़ रुपए की लागत आएगी कैबिनेट ने यूपी के वाराणसी में अंतर्राष्ट्रीय चावल अनुसंधान संस्थान स्थापित करने के प्रस्ताव को मंजूरी दे दी है। पूर्वोत्तर क्षेत्र के लिए ये अपनी तरह का पहला संस्थान होगा, जहां चावल उत्पादन और उत्पादकता बढ़ाने के लिए रिसर्च को बढ़ावा दिया जाएगा तो  किसानों को वैल्यू चेन से जोड़ने के उपाय सुझाए जाएंगे। मंत्रिमंडल ने फिलिस्तीन, बांग्लादेश और जर्मनी के साथ साइबर सुरक्षा, विज्ञान एवं तकनीक, स्वास्थ्य और निवेश सुरक्षा जैसे मसलों से संबंधित समझौतों को भी हरी झंडी दी।   