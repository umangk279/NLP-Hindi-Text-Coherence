उत्तर प्रदेश माध्यमिक शिक्षा परिषद यानि यूपी बोर्ड ने हाई स्कूल और इंटरमीडिएट परीक्षा 2018 का परिणाम रविवार को घोषित कर दिया.  हाई स्कूल में इलाहाबाद की अंजलि वर्मा ने सर्वोच्च स्थान प्राप्त किया. वहीं इंटरमीडिएट में फतेहपुर के रजनीश कुमार शुक्ल और बाराबंकी के आकाश मौर्य ने संयुक्त रूप से सर्वोच्च स्थान प्राप्त किया है. हाई स्कूल में कुल 75.16 प्रतिशत और इंटरमीडिएट में 72.43 फीसदी छात्र-छात्राएं सफल हुए हैं. प्रदेश के उपमुख्यमंत्री और शिक्षा मंत्री दिनेश शर्मा ने नकल मुक्त परीक्षा कराने के लिए यूपी बोर्ड के अधिकारियों और छात्रों को शुभकामनाएं दी हैं. 