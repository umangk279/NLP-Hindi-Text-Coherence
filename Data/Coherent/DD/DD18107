एनडीए के राष्ट्रपति पद के उम्मीदवार रामनाथ कोविंद ने  तेलंगाना और आंध्रप्रदेश के विधायकों से मुलाकात कर कहा दलगत राजनीति से ऊपर उठकर काम करूंगा।  17 जुलाई को होने वाले राष्ट्रपति चुनाव के लिए समर्थन जुटाने के लिए एनडीए के उम्मीदवार रामनाथ कोविंद हैदराबाद और विजयवाड़ा पहुंचे। जहां उन्होंने आंध्रप्रदेश और तेलंगाना के बीजेपी, टीडीपी, टीआरएस और वाईएसआर कांग्रेस के सांसदों और विधायकों से मुलाकात की। इस मौके पर कोविंद के साथ केन्द्रीय मंत्री वैंकेया नायडू और बंडारू दत्तात्रेय भी मौजूद थे।  वैंकेया नायडू और बीजेपी महासचिव मुरलीधर राव ने सभी विधायकों और सासदों को राष्ट्रपति चुनाव में वोटिंग करने की जानकारी दी। विधायकों और सांसदों को संबोधित करते हुए  राष्ट्रपति पद के उम्मीदवार कोविंद ने सभी को भरोसा दिलाया कि, वो राष्ट्रपति बनने के बाद राजनैतिक विचारधाराओं से ऊपर उठकर देश के लिए काम करेंगे। 