अमेरिका ने संयुक्त राष्ट्र में अमेरिकी राष्ट्रपति डोनाल्ड ट्रंप पर येरूशलम पर लिए फैसले को वापस लेने वाले प्रस्ताव पर लगाया वीटो। सुरक्षा परिषद में अमेरिका के खिलाफ बाकी 14 देशों ने किया मतदान।  अमरीका ने संयुक्त राष्ट्र के उस प्रस्ताव पर वीटो लगा दिया है, जिसमें राष्ट्रपति डोनाल्ड ट्रम्प से येरुशलम को इस्राइल की राजधानी के रुप में मान्यता देने के अपने फैसले को वापस लेने के लिए कहा गया था। परिषद के अन्य 14 सदस्यों ने मिस्र द्वारा लाए गए प्रस्ताव के मसौदे के पक्ष में मतदान किया। इस प्रस्ताव में येरुसलम को राजधानी के रुप में मान्यता देने को लेकर गम्भीर चिंता जताई गई है।  प्रस्ताव में इस बात को सख्ती से कहा गया है कि पवित्र शहर येरुसलम को राजधानी के रूप में मान्यता देने का कोई कानूनी आधार नहीं है और इस तरह के फैसले लेने में सुरक्षा परिषद के प्रसंगिक प्रावधानों का पालन किया जाना चाहिए। इस कदम का अमेरिका ने विरोध करते हुए कहा कि किसी भी देश को उन्हें ये बताने की ज़रूरत नहीं है कि अमेरिका अपना दूतावास कहा स्थापित कर सकता है। 