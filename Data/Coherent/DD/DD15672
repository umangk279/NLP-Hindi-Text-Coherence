मिस्र में काहिरा के एक चर्च में कल एक आतंकी हमला हुआ। इस हमले में कम से कम 10 लोगों के मारे जाने की खबर है, जिसमें चर्च के बाहर ड्यूटी में लगे एक पुलिस अधिकारी भी शामिल है। हमले में 8 लोगों के घायल होने की भी खबर है।   जवाबी कार्रवाई में पुलिस ने एक हमलावर आतंकी को मार गिराया है। वहीं, दूसरा हमलावर मौके से फरार होने में कामयाब रहा।  मिस्र के स्वास्थ्य मंत्रालय के मुताबिक, यह आतंकी हमला राजधानी काहिरा के दक्षिणी बाहरी इलाके में हेलवान सिटी के मार्च मीना चर्च में हुई। लोकल रिपोर्ट्स के अनुसार, आतंकियों ने चर्च के गेट पर खड़े पुलिस अधिकारियों पर ताबड़तोड़ फायरिंग शुरू कर दी। हमले में दोपुलिसकर्मी घायल हो गए, जिसमें से एक ने बाद में दम तोड़ दिया। 