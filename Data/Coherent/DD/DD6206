जापान ओपन बैडमिंटन के महिला एकल में पीवी सिंधु ने क्वार्टर फ़ाइनल में जगह बना ली है. सिंधु ने जापान की आया ओहोरी के खिलाफ अंतिम 16 के मुक़ाबले को 11-21, 21-10, 21-13 से अपने नाम किया.  ओहोरी ने पहला गेम बड़े आराम से जीत लिया. लेकिन इसके बाद सिंधु ने वापसी करते हुए लगातार दो गेम अपने नाम किए और ओहोरी का सपना तोड़ दिया. दोनों के बीच 61 मिनट तक मुकाबला हुआ और दुनिया की 5वें नंबर की महिला बैडमिंटन खिलाड़ी सिंधु को पसीना बहाना पड़ा. सिंधु का ओहोरी के खिलाफ अब 8-0 का रिकॉर्ड हो गया है. पिछले सप्‍ताह इंडोनेशिया ओपन में भी सिंधू ने ओहोरी को हराया था. 