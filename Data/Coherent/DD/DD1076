आईआईटी दिल्ली द्वारा विकसित कम लागत वाली कोविड-19 जांच किट को लॉन्च किया गया, इस किट में एक वैकल्पिक जांच विधि का उपयोग किया गया है। आईआईटी के निदेशक ने यह जानकारी दी है। आईआईटी दिल्ली कोविड-19 जांच पद्धति विकसित करने वाला पहला शैक्षणिक संस्थान बन गया है।   भारतीय प्रौद्योगिकी संस्थान दिल्ली द्वारा कंपनियों को जांच किट का व्यवसाय करने के लिए गैर-विशिष्ट मुक्त लाइसेंस प्रदान किया है। हालांकि संस्थान ने प्रति किट की कीमत 500 रुपये रखी थी, लेकिन कंपनी न्यूटेक मेडिकल डिवाइसेस ने अभी कीमत की घोषणा नहीं की है, जो बुधवार को 'कोरोस्योर' नाम की किट लॉन्च किया गया। केंद्रीय मानव संसाधन विकास मंत्री रमेश पोखरियाल 'निशंक और मानव संसाधन विकास राज्य मंत्री संजय धोत्रे किट को लांच करेंगे। आईआईटी दिल्ली के निदेशक वी रामगोपाल राव ने कहा, ''यह देश में पैमाने और लागत दोनों के संदर्भ में कोविड-19 जांच के प्रतिमान को बदल देगा। भारतीय चिकित्सा अनुसंधान परिषद (आईसीएमआर) और भारतीय दवा महानियंत्रक (डीसीजीआई) द्वारा स्वीकृत इस उत्पाद को कल लॉन्च किया गया है। उन्होंने कहा, ''आईआईटी दिल्ली की तकनीक का उपयोग करके न्यूटेक मेडिकल डिवाइसेस कंपनी प्रति माह 20 लाख जांच बेहद सस्ती कीमत पर कर सकती है। यह लैब टू मार्केट का एक सच्चा उदाहरण है। आईआईटी दिल्ली के शोधकर्ताओं की टीम के अनुसार, उपलब्ध जांच पद्धतियां "जांच-आधारित" हैं, जबकि उनके द्वारा विकसित पद्धति एक "जांच-मुक्त" विधि है, जो सटीकता के साथ समझौता किए बिना जांच लागत को कम करती है।   