ईरान ने आज तड़के इराक में स्थित दो अमेरिकी सैन्य अड्डों पर एक दर्जन से अधिक बैलिस्टिक मिसाइल दागी। बगदाद में अमेरिकी हवाई हमले में ईरान के सैन्य कमांडर कासिम सुलेमानी के मारे जाने के बाद ईरान ने यह कार्रवाई की है। इस हमले के शुरूआती नुकसान का आकलन फिलहाल जारी है। हालांकि ईरानी मीडिया को दावा भी अलग है।  बगदाद में अमेरिकी हवाई हमले में ईरान के सैन्य कमांडर कासिम सुलेमानी के मारे जाने के बाद ईरान और अमेरिका के बीच तनाव बढ़ता ही जा रहा है। ईरान ने इराक स्थित अमेरिकी सैन्य ठिकानों पर राकेट से हमला किया है। बताया जा रहा है कि इराक में अल-असद और एरबिल स्थित कम से कम दो इराकी सैन्य अड्डों को निशाना बनाया गया जहां अमेरिकी सेना और उसके सहयोगी बल ठहरे हुए हैं। अमेरिकी रक्षा विभाग पेंटागन ने ईरान के मिसाइल हमले की पुष्टि करते हुए कहा कि अमेरिकी प्रशासन हमले में हुए प्रारंभिक नुकसान का आकलन कर रहा है। व्हाइट हाउस का कहना है कि राष्ट्रपति ट्रंप स्थिति पर करीब से नजर बनाए हुए हैं। व्हाइट हाउस की प्रेस सचिव स्टेफनी ग्रिशम ने बताया कि राष्ट्रपति ट्रम्प को मौजूदा स्थिति की जानकारी दे दी गई है और वह राष्ट्रीय सुरक्षा दल से परामर्श कर रहे हैं। वहीं अमेरिकी राष्ट्रपति डोनाल्ड ट्रंप ने ईरान के मिसाइल हमले के बाद कहा कि कि 'सब ठीक है' और जल्दी ही राष्ट्र को संबोधित करेंगे। मिसाइल हमले के कुछ ही समय बाद ट्रंप ने ट्वीट किया, - इससे पहले ट्रंप ने राष्ट्रीय सुरक्षा दल के साथ बैठक की जिसमें विदेश मंत्री माइक पोम्पियो और रक्षा मंत्री मार्क एस्पर मौजूद थे। ट्रंप ने तनाव के दौरान नियमों का पालन करने की बात तो कही है लेकिन ईरान को फिर से चेतावनी दी है। अमेरिका चेतावनी दे रहा है तो ईरान ने भी ताजा हमले के बाद अमेरिका पर निशाना साधा है। ईरान के सुप्रीम लीडर अयातुल्ला अली खामनेई ने अमेरिकी बेस पर हुए हमले को अमेरिका के मुंह पर तमाचा करार दिया है। वहीं ईरान के विदेश मंत्री ने अमेरिकी बलों पर किए हमले को आत्मरक्षा में उठाया गया कदम बताते हुए कहा कि बदला पूरा हो गया है। मोहम्मद जवाद जरीफ ने ट्वीट किया,-  इन आरोपों प्रत्यारोपों के बीच इराकी सेना ने कहा कि अमेरिकी सैनिकों के दो अड्डों पर हुए हमलों में कोई इराकी घायल नहीं हुआ है। इराकी सेना कमान ने एक बयान में कहा, ' ब्रिटेन ने ईरानी मिसाइल हमलों की निंदा  की और हमलों में ''लोगों के हताहत होने की खबरों'' पर चिंता जताई। यूरोपीय संघ ने कहा है कि हथियारों का इस्तेमाल फौरन बंद होना चाहिए । बढते तनाव के बीच भारत में ईरान के राजदूत अली चेगेनी ने  कहा है कि वह अमेरिका के साथ अपने देश के तनाव को कम करने की दिशा में भारत द्वारा उठाए गए किसी भी कदम का स्वागत करेंगे। चेगेनी ने कहा,  तनाव बढ़ने के बीच अमेरिका ने खाड़ी क्षेत्र, इराक और ईरान के ऊपर से असैन्य विमानों के गुजरने पर प्रतिबंध लगाया है। भारतीय नागर विमानन महानिदेशालय यानी डीजीसीए ने भारतीय एयरलाइन कंपनियों से कहा कि वे ईरान, इराक, ओमान की खाड़ी और फारस की खाड़ी में हवाई क्षेत्र में पूरी सतर्कता बरतें। विदेश मंत्रालय ने भी अपने नागरिकों को अगली अधिसूचना तक इराक की गैर जरूरी यात्रा से बचने का सुझाव दिया है। बगदाद में हमारा उच्चायोग और इरबिल में वाणिज्यदूतावास सामान्य रूप से काम करना जारी रखेंगे और इराक में रहने वाले भारतीय नागरिकों को सभी सेवाएं प्रदान करेंगे। इराक में अमेरिकी सैन्य अड्डों पर ईरान के हमले के बाद खाडी देशों में तनाव बढ़ने से दुनिया में खलबली है। बुधवार को कच्चा तेल 1.49 प्रतिशत की तेजी के साथ 4,561 रुपये प्रति बैरल पर पहुंच गया। पेट्रोलियम मंत्री धर्मेंद्र प्रधान ने कहा है कि सरकार की हालात पर नजर बनी हुई है।  गौरतलब है कि ईरानी जनरल कासिम सुलेमानी के अमेरिकी ड्रोन हमले में मारे जाने के बाद से ही दोनों देशों में तनातनी चल रही है और दुनिया को फिलहाल स्थिति शांत होने का इंतजार है। 