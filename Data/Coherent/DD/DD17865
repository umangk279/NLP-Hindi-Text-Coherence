श्रीलंका दौरे पर भारतीय टीम ने श्रीलंका बोर्ड अध्यक्ष एकादश के खिलाफ खेले जा रहे दो दिवसीय अभ्यास मैच के पहले दिन शानदार गेंदबाजी के साथ-साथ बल्लेबाजी की। टीम इंडिया ने श्रीलंका बोर्ड अध्यक्ष एकादश को 187 रन पर समेटने के बाद दिन का खेल समाप्त होने तक 3 विकेट पर 135 रन बनाए।   कप्तान विराट कोहली 34 और अजिंक्य रहाणे 30 रन बनाकर क्रीज पर हैं। भारत अभी श्रीलंका अध्यक्ष एकादश से 52 रन पीछे है। भारत की तरफ से कुलदीप यादव और रविन्द्र जडेजा ने दूसरे सत्र में बाजी पलटते हुए श्रीलंका अध्यक्ष एकादश को कोई मौका नहीं देते हुए 139 पर थिरिमाने को आउट करने के बाद अगले 48 रनों के अंदर 8 विकेट झटककर उनकी पूरी पारी को 187 रनों पर रोक दिया।  एक समय ऐसा लग रहा था कि भारतीय गेंदबाजों में धार की कमी है लेकिन कुलदीप यादव और रविन्द्र जडेजा ने दूसरे सत्र में बाजी पलटते हुए श्रीलंका अध्यक्ष एकादश को कोई मौका नहीं देते हुए 139 पर थिरिमाने को आउट करने के बाद अगले 48 रनों के अंदर 8 विकेट झटककर उनकी पूरी पारी को 187 रनों पर रोक दिया। श्रीलंका बोर्ड अध्यक्ष एकादश के 7 बल्लेबाज दहाई का अंक भी नहीं छू पाए। कुलदीप यादव ने घातक गेंदबाजी करते हुए 14 रन देकर 4 और रविन्द्र जडेजा ने भी उनका साथ निभाते हुए 31 रन देकर 3 विकेट झटके। जवाब में पहली पारी में बल्लेबाजी के लिए आई भारतीय टीम की शुरुआत खराब रही और ओपनर बल्लेबाज अभिनव मुकुंद (0) विश्वा फर्नान्डो की गेंद पर क्लीन बोल्ड हुए। इसके बाद बल्लेबाजी के लिए आए चेतेश्वर पुजारा (12) भी फर्नान्डो की गेंद पर बोल्ड हो गए। इस समय भारत का स्कोर 46 रन था। इसके बाद केएल राहुल ने एक छोर पर खड़े होकर अच्छी बल्लेबाजी करते हुए अर्धशतक जमाया। उन्हें 54 रन के निजी योग पर रजिथा ने पगबाधा किया। कप्तान कोहली (34*) ने संयम से बल्लेबाजी करते हुए अजिंक्य रहाणे (30) के साथ मिलकर स्कोर को आगे बढ़ाया और कोई विकेट नहीं गिरने दिया, विश्वा फर्नान्डो को दो विकेट मिले।  