इंग्लैंड के जेम्स एंडरसन 150 टेस्ट मैच खेलने वाले दुनिया के पहले तेज गेंदबाज बन गए हैं. एंडरसन ने सेंचुरियन के सुपरस्पोर्ट पार्क मैदान पर गुरुवार से मेजबान दक्षिण अफ्रीका के साथ शुरू हुए पहले टेस्ट में यह उपलब्धि हासिल की. एंडरसन ने अपना अंतिम टेस्ट एशेज सीरीज में खेला था, लेकिन इसके बाद वो चोटिल हो गए थे. वह लंबे समय बाद टेस्ट में लौटे हैं. चोट के बाद क्रिकेट में लौटे एंडरसन ने मैच की पहली गेंद पर ही डीन एल्गर को आउट कर दिया.  दक्षिण अफ्रीका के ख़िलाफ़ 150वां टेस्ट मैच खेल रहे इंग्लैंड के तेज़ गेंदबाज़ जेम्स एंडरसन सेंचुरियन टेस्ट के पहले दिन छा गए। इसकी वजह ये नहीं रही कि उन्होने मैच में सबसे ज्यादा विकेट लिए बल्कि कारण ये बना कि उन्होने अपने इस ऐतिहासिक मुक़ाबले की पहली ही गेंद पर डीन एल्गर का विकेट चटकाया। ऐसा करने वाले वो दशक के 5वें गेंदबाज़ बन गए। एंडरसन ने डीन एल्कर को शून्य पर आउट किया। श्रीलंका के सुरंगा लकमल दो बार, ऑस्ट्रेलिया के मिशेल स्टार्क और द. अफ्रीका के डेल स्टेन भी यह कारनामा कर चुके है। लकमल ने 2010 और 2017 में दो बार यह कारनामा किया। एंडरसन 150 टेस्ट खेलने वाले दुनिया के पहले गेंदबाज भी बन गए हैं। साथ ही वे इतने मैच खेलने वाले इंग्लैंड के दूसरे और दुनिया के 8वें खिलाड़ी हैं। इंग्लैंड की ओर से एलेस्टर कुक ने सबसे ज्यादा 161 टेस्ट खेले हैं। वहीं, सचिन तेंदुलकर 200 मैच खेलने वाले दुनिया के एकमात्र खिलाड़ी हैं। ऑलराउंडर में सबसे ज्यादा 166 टेस्ट दक्षिण अफ्रीका के जैक कैलिस ने खेले हैं। 