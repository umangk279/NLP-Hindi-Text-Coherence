अमित शाह ने दीनदयाल उपाध्याय की प्रतिमा का लोकार्पण किया।    देश के सभी राज्यों में 110 दिनों के अपने विस्तृत प्रवास कार्यक्रम के तहत बीजेपी के राष्ट्रीय अध्यक्ष अमित शाह मध्य प्रदेश की राजधानी भोपाल के तीन दिवसीय दौरे पर हैं।  दौरे के पहले दिन अमित शाह ने पार्टी पदाधिकारियों, प्रदेश कोर ग्रुप के सदस्यों, सांसदों, विधायकों, जिलाध्यक्षों, प्रदेश मोर्चा अध्यक्षों के साथ खास बैठक की और प्रदेश में संगठन को और मजबूत बनाने का खाका पेश किया।  साथ ही अमित शाह ने कहा कि 2018 में शिवराज सिंह ही भाजपा का नेतृत्व करेंगे। कांग्रेस की आलोचना करते हुए उन्होंने कहा कि कांग्रेस में आंतरिक लोकतंत्र बिल्कुल ही समाप्त हो गया है जबकि बीजेपी में ये जिंदा है।  