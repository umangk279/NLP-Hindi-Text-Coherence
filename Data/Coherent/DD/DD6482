हर योजना के केंद्र में गांव गरीब और किसान   गाँव गरीब और किसान को फोकस में रखते हुए वित्त मंत्री निर्मला सीतारमण ने शुक्रवार को आम बजट पेश किया। मोदी सरकार के दूसरे दौर का यह पहला बजट था, और पहली बार एक महिला वित्त मंत्री ने आम बजट पेश किया इसलिये इस बजट पर सबकी निगाहें लगी है। बजट में नए भारत के निर्माण और भारत को पांच ट्रिलियन डॉलर की अर्थव्यवस्था बनाने के लक्ष्य को हासिल करने के उद्देश्य से कई कदमों का ऐलान किया गया है। बजट की एक खास बात यह भी थी कि वित्त मंत्री जब अपने मंत्रालय से बजट दस्तावेज लेकर बाहर निकलीं तो दस्तावेज सूटकेस में नहीं बल्कि लाल रंग के एक कपडे में लिपटे हुए थे। ठीक उसी तरह जैसे बही खाते रखे जाते हैं।  