प्रधानमंत्री ने चेन्नई में हथियारों और सैन्य उपकरणों की द्विवार्षिक डिफेंस एक्सपो का किया उद्घाटन। पीएम ने कहा रक्षा विनिर्माण क्षेत्र में तेज़ी से उभर रहा है भारत, सरकार मौजूदा समय ही नहीं बल्कि भविष्य की चुनौतियों के मद्देनजर कर रही है तैयारी।   प्रधानमंत्री मोदी ने रक्षा प्रदर्शनी के 10वें संस्करण का उद्घाटन किया। उन्होने इस मौक़े पर रक्षा क्षेत्र में अनुसंधान के लिए IDEX का शुभारंभ किया। चेन्नई के नज़दीक तिरुविदनथई में चार दिवसीय रक्षा प्रदर्शनी भारत दुनिया के सामने रक्षा उत्पादों के विनिर्माण के बडे हब के रूप में पेश करने जा रहा है। इसके ज़रिए भारत में निर्मित रक्षा उपकरणों को बेचने के लिए अन्य देशों में बाजार तलाशने की दिशा में एक प्रयास है। पीएम ने कहा कि अब सरकार निर्णय लेने में हिचकती नहीं है बल्कि देशहित में फैसले तेज़ी से लिए जाते हैं। इस मौके पर पीएम मोदी ने कहा कि उनकी सरकार ने रक्षा क्षेत्र में विनिर्माण और रक्षा सामग्री खरीद के लिए प्रक्रियाओं को आसान बनाया है। पीएम ने कहा कि देश में निर्णायक सरकार होने के कारण ही अब रक्षा विनिर्माण क्षेत्र में तेज़ी से उभर रहा है। पीएम ने कहा कि भारत हमेशा से ही शांति का पेरोकार रहा है लेकिन देश की रक्षा को लेकर सरकार सभी जरूरी कदम उठा रही है। 