नई दिल्ली में राष्ट्रीय विधि दिवस पर एक सम्मेलन का किया उद्घाटन करने के बाद अपने संबोधन में राष्ट्रपति राम नाथ कोविंद ने शीर्ष न्यायपालिका में कमज़ोर तबकों का प्रतिनिधित्व बढ़ाने की ज़रूरत पर ज़ोर देते हुए कहा कि ग़रीबों की न्याय तक पंहुच हो।    आज 25 नवंबर है जिसे राष्ट्रीय विधि दिवस के तौर पर मनाया जाता है। इस अवसर पर आज नई दिल्ली में एक सम्मेलन का आयोजन किया गया जिसका उद्घाटन राष्ट्रपति राम नाथ कोविंद ने किया। सम्मेलन को संबोधित करते हुए राष्ट्रपति  ने कहा  कि उच्च न्यायपालिका में कमज़ोर तबकों के प्रतिनिधित्व को लेकर दीर्घकालिक सोच बनाने की ज़रूरत है और ऐसा करते हुए योग्यता से समझौता नहीं किया जाना चाहिए। सम्मेलन को देश के प्रधान न्यायाधीश न्यायमूर्ति दीपक मिश्रा और लोकसभा अध्यक्ष सुमित्रा महाजन ने भी संबोधित किया  