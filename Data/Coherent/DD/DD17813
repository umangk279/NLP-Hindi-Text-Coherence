आज 18वां कारगिल विजय दिवस है। कारगिल में बहादूरी और बलिदान के लिए राष्ट्र शहीदों को नमन कर रहा है। प्रधानमंत्री नरेन्द्र मोदी ने शहीद सैनिकों को श्रद्धांजलि दी, कहा राष्ट्र बहादुर जवानों के बलिदान को कभी नहीं भूला सकता।   आज कारगिल विजय दिवस है आज ही के दिन 18 साल पहले हमारे जवानों ने अदम्य साहस का परिचय देते हुए कारगिल युद्ध में विजय पाई थी। ये दुनिया का पहला ऐसा युद्द् था जो इतनी ऊँचाई पर लड़ा गया। परिस्थितियां हमारे लिए बिलकुल विपरित थी। लेकिन उसके बाद भी हमारी सेना ने पाकिस्तान के छक्के छुड़ा दिये और अपनी पोस्ट और बंकर पाकिस्तान से छीन लिये। प्रधानमंत्री नेरेन्द्र मोदी ने कारगिल दिवस सैनिकों के बलिदान को याद किया। हमारे बहादुर सैनिकों को याद करते हुए जिन्होंने कारगिल युद्ध के दौरान में देश के गौरव और नागरिकों की सुरक्षा के लिए लड़ाई लड़ी थी। प्रधानमंत्री ने कहा कारगिल विजय दिवस हमें भारत की सैन्य वीरता और सशस्त्र बलों द्वारा देश को सुरक्षित रखने के लिए दिए गए बलिदान को याद दिलाता है। इस मौके पर दिल्ली में आज एक कार्यक्रम आयोजन किया गया। जिसमें रक्षा मंत्री अरुण जेटली ने कारगिल युद्ध के शहीदों को दिल्ली के अमर जवान ज्योति पर श्रद्धांजलि दी। इस मौके पर सेना के तीनों अंगों के प्रमुख भी मौजूद थे। 