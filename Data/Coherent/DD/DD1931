वॉलमार्ट के स्वामित्व वाली फ्लिपकार्ट ने श्रीराम वेंकटरमन को अपने फ्लिपकार्ट कॉमर्स का तत्काल प्रभाव से नया मुख्य वित्त अधिकारी नियुक्त किया है। कंपनी ने एक बयान में कहा कि वेंकटरमन, एमिली मैकनील का स्थान लेंगे।  वालमार्ट के स्वामित्व वाली फ्लिपकार्ट ने श्रीराम वेंकटरमन को अपने फ्लिपकार्ट कॉमर्स का तत्काल प्रभाव से नया मुख्य वित्त अधिकारी नियुक्त किया है। कंपनी ने मंगलवार को यह जानकारी दी।फ्लिपकार्ट कॉमर्स में कंपनी के फ्लिपकार्ट मंच और मिंत्रा मंच शामिल हैं।कंपनी ने एक बयान में कहा कि वेंकटरमन, एमिली मैकनील का स्थान लेंगे। एमिली ने वालमार्ट समूह से अलग होकर वापस अमेरिका लौटने का निर्णय किया है। वेंकटरमन के पास फ्लिपकार्ट और मिंत्रा दोनों के वित्तीय परिचालन की जिम्मेदारी होगी। इस नई भूमिका में वेंकटरमन पर फ्लिपकार्ट और मिंत्रा में टैक्स, जोखिम प्रबंधन और ट्रेजरी सहित प्रमुख वित्तीय परिचालन की जिम्मेदारी होगी। वह फ्लिपकार्ट में कॉरपोरेट डेवलपमेंट के लिए भी जिम्मेदार होंगे।   