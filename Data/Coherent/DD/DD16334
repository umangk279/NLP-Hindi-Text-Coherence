चौबीस घंटे के दौरान बस्तर संभाग के विभिन्न ज़िलों से सुरक्षाबलों ने 12 नक्सलियों को गिरफ़्तार किया है।    सुकमा जिले से आठ नक्सलियों को गिरफ़्तार किया गया है। जिला पुलिस, स्पेशल टास्क फोर्स और सीआरपीएफ की संयुक्त टीम ने चिंतागुफा इलाके में चलाए गए तलाशी अभियान के दौरान इन नक्सलियों को गिरफ़्तार किया। पकड़े गए नक्सलियों पर डकैती, अपहरण जैसी वारदातों में शामिल रहने का आरोप है। इन नक्सलियों को शनिवार को सुकमा न्यायालय में पेश किया गया, जहां से इन्हें जेल भेज दिया गया है। 