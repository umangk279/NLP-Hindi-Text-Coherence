खेलो इंडिया यूथ गेम्स का तीसरा संस्करण कल से गुवाहाटी में शुरु हो रहा है। शुक्रवार शाम गुवाहाटी के इंदिरा गांधी स्टेडियम में खेलों का उद्घाटन समारोह आयोजित किया जाएगा।  खेलो इंडिया यूथ गेम्स के तीसरे संस्करण की उलटी गिनती शुरु हो चुकी है। खेलों का उद्घाटन समारोह शुक्रवार की शाम गुवाहाटी के इंदिरा गांधी स्टेडियम में आयोजित किया जाएगा। उद्घाटन समारोह में कई स्टार खिलाड़ी भी नज़र आएंगेँ। वहीं रंगारंग कार्यक्रम के दौरान लाइट्स और तकनीक का बेहतरीन तालमेल देखने को मिलेगा।   खेलो इंडिया यूथ गेम्स के तीसरे संस्करण में कई चीज़ें पहली बार दिखेंगीं। कोलकाता और दिल्ली से खिलाड़ियों को गुवाहाटी लाने के लिए विशेष विमान तैनात किए गए हैँ। वहीं गो ग्रीन प्रोग्राम के तहत आयोजन स्थलों पर इलेक्ट्रिक कार नज़र आएंगीँ। खेलो इंडिया यूथ गेम्स में लगभग 6800 एथलीट हिस्सा लेंगें। ये सब खिलाड़ी 20 खेल स्पर्धाओं में हिस्सा लेंगें। लॉन बॉल और साइक्लिंग इस बार के दो नए इवेंट होंगेँ। ये खेल गुवाहाटी में 8 जगहों पर आयोजित किए जाएंगेँ। कुल मिलाकर दस हज़ार लोग इन खेलों का हिस्सा होंगे जिनमें एथलीट्स, अधिकारी, वॉलन्टियर्स और सपोर्ट स्टाफ शामिल है। 