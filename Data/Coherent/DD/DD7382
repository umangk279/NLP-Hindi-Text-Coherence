ईसा मसीह के पुनर्जीवित होने की याद में दुनिया भर में हर्षोल्लास से मनाया जा रहा है ईस्टर। गिरिजाघरों में की जा रहीं हैं विशेष प्रार्थनाएं।   देश के विभिन्न हिस्सों में ईस्टर मनाया जा रहा है। मान्यताओँ के अनुसार सूली पर लटकाए जाने के तीसरे दिन ईस्टर पर प्रभु यीशु फिर से जीवित हो गए थे। ईस्टर शब्द की उत्पत्ति ईस्त्र शब्द से हुई। इस मौके पर सभी गिरजाघरों में रात्रि जागरण तथा अन्य धार्मिक आयोजन किए जाते हैं। ईस्टर के अवसर पर प्रभु यीशू के आगमन के इंतजार में प्रार्थना सभाएं होती हैं। इस दिन दुनियाभर के लोग मानव कल्याण के कार्यों को बढ़ावा देकर दान करते हैं। राष्ट्रपति राम नाथ कोविंद ने ईस्टर के मौके पर देशवासियों को ईस्टर की शुभकामनाएं दी हैं।    