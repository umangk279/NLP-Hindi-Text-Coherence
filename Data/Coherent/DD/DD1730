आस्ट्रेलियाई रग्बी टीम के पूर्व कप्तान आर्थर समंस का निधन हो गया। साल 2018 में आर्थर के कैंसर की सर्जरी हुई थी।84 साल के आर्थर को राष्ट्रीय रग्बी लीग ट्रॉफी में जगह मिली है।   आस्ट्रेलियाई रग्बी लीग के पूर्व कप्तान आर्थर समंस का निधन हो गया है। आर्थर 84 साल के थे और उन्हें राष्ट्रीय रग्बी लीग ट्रॉफी पर जगह मिली है। आस्ट्रेलियाई रग्बी लीग के आयुक्त पीटर व्लेंडिस ने रविवार को बताया कि आर्थर का शनिवार को अपने निवास पर निधन हो गया। उनकी 2018 में कैंसर की सर्जरी हुई थी। आर्थर की 1963 न्यू साउथ वेल्स रग्बी लीग फाइनल के बाद सिडनी क्रिकेट ग्राउंउ में नोर्म प्रोवन के साथ तस्वीर खींची गई थी जो आस्ट्रेलिया की सबसे चर्चित तस्वीरों में से एक है। इस तस्वीर को रग्बी लीग की ट्रॉफी पर जगह मिली है और 2013 में 1963 फाइनल की 50वीं वर्षगांठ के मौके पर इस ट्रॉफी को प्रोवन-समंस ट्रॉफी नाम दिया गया। प्रोवन सेंट जॉर्ज की ओर से खेलते थे जिसने आर्थर की वेस्टर्न सबअर्ब्स को फाइनल में 8-3 से हराया था। 