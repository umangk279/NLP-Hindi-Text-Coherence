उन्नाव बलात्कार मामले के मुख्य आरोपी बीजेपी विधायक कुलदीप सिंह सेंगर को 7 दिन की सीबीआई रिमांड पर भेज दिया गया है. इससे पहले सीबीआई ने उसे कोर्ट में पेश किया था.  कुलदीप सिंह सेंगर को शुक्रवार रात गिरफ़्तार किया गया था. इससे पहले सीबीआई ने शशि सिंह नाम की एक महिला को भी गिरफ्तार किया है. शशि सिंह ने पीड़िता को विधायक कुलदीप सिंह सेंगर के पास कथित तौर पर पहुंचाया था. गौरतलब है कि पीड़िता की मां ने उत्तर प्रदेश पुलिस को दी गई शिकायत में आरोप लगाया था कि महिला लालच देकर उसकी बेटी को विधायक के पास ले गई थी. 