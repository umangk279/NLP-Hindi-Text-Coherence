वैश्विक आतंकी वित्तपोषण पर नजर रखने वाले संस्था एफएटीएफ का समापन सत्र आज। पाकिस्तान को ग्रे लिस्ट में ही रखने को लेकर हो सकता है फैसला। तीन बार दी गई आखिरी समयसीमाओं के बावजूद आतंकवाद के वित्तपोषण पर काबू करने में नाकाम रहा है पाकिस्तान।     वैश्विक आतंकी वित्तपोषण पर नजर रखने वाले निकाय एफएटीएफ की आज पूर्ण बैठक होनी है। आज की बैठक में पाकिस्तान को प्रतिबंधित सूची यानी ग्रे लिस्ट में रखने की आधिकारिक घोषणा होने की उम्मीद है। तीन बार दी गई आखिरी समयसीमाओं के बावजूद पाकिस्तान आतंकवाद के वित्तपोषण पर काबू करने में नाकाम रहा है ।  पाकिस्तान पहले ही अंतरराष्ट्रीय स्तर पर सहमति वाली कार्य योजना के अनुरूप अपने आतंकवाद-रोधी वित्तपोषण कार्यों में सुधार करने के लिए लगातार दिए गए तीन मौकों की समय सीमाएं गंवा चुका है और आज पांच दिवसीय एफएटीएफ पेरिस प्लेनरी सत्र के अंत में यह चौथी समय सीमा होगी। इस सत्र के दौरान आतंकी फंडिंग को लेकर पाकिस्तान को एफएटीएफ की निगरानी सूची में बनाए रखना लगभग तय है। पाकिस्तान के लिए तीन विकल्प हैं। या तो वह प्रतिबंधित सूची में बना रह सकता है, उसे ग्रे लिस्ट से बाहर कर दिया जा सकता है। और अगर पाकिस्तान आतंकवादियों को वित्त पोषण करने के खिलाफ विश्वसनीय कार्रवाई करने में वह नाकाम रहता है, तो उसे ब्लैक लिस्ट में जा सकता है। टास्क फोर्स की वर्तमान "ब्लैकलिस्ट" में ईरान और उत्तर कोरिया शामिल हैं। 