गोवा में 8 दिनों तक चला फिल्मों के महाकुंभ भारत अंतरराष्ट्रीय फिल्म महोत्सव का आज समापन हो गया। समापन समारोह में फिल्म कलाकार अमिताभ बच्चन को पर्सनालिटी ऑफ द ईयर पुरस्कार और कनाडा के मशहूर फिल्मकार एटम अगोयन को 'लाइफ टाइम अचीवमेंट अवार्ड' से सम्मानित किया गया।      48वां भारतीय अंतरराष्ट्रीय फिल्म महोत्सव आज समाप्त हो गया। इस त्योहार का समापन  पाब्लो सेसर द्वारा निर्देशित इंडो-अर्जेंटिनियन सह-निर्माण “थिंकिंग ऑफ हिम” के साथ हुआ। समापन समारोह में गोवा के मुख्यमंत्री मनोहर पर्रिकर, केंद्रीय मंत्री स्मृति ईरानी सहित फिल्म जगत की कई हस्तियां जैसे अमिताभ बच्चन, सलमान खान, कैटरिना कैफ, करण जोहर आदि शामिल हुईं।  इससे पहले कल मशहूर फिल्म निर्देशक शेखर कपूर ने कला अकादमी में अपनी मास्टर क्लास लगाई, जिसमें फिल्म अभिनेता सुशांत सिंह राजपुत ने उनसे क्रिएटीविटी और स्क्रिप्ट से जुड़े सवाल किए। समापन समारोह में आज दिग्गज कलाकार अमिताभ बच्चन को पर्सनालिटी ऑफ द ईयर पुरस्कार तो वहीं कनाडा के मशहूर फिल्मकार एटम अगोयन को 'लाइफ टाइम अचीवमेंट अवार्ड' से सम्मानित किया गया। गोवा में संपन्न भारतीय अंतरराष्ट्रीय फिल्म महोत्सव में फिल्मी हस्तियों के साथ-साथ विशेषज्ञों ने फिल्मों की बारिकियों के बार में दर्शकों के साथ अपने सुझाव साझा किए। सोमवार को मशहूर फिल्म निर्देशक शेखर कपूर ने कला अकादमी में अपनी मास्टर क्लास लगाई, जिसमें फिल्म अभिनेता सुशांत सिंह राजपुत ने उनसे क्रिएटीविटी और स्क्रिप्ट से जुड़े सवाल किए।फिल्म महोत्सव में शिरकत कर रहे मशहूर निर्माता और निर्देशक करण जौहर ने महोस्तव को कमाल का बताते हुए कहा कि यहां पर सिनेमा विजन से जुड़ी बातों पर तो बेतहरीन चर्चा हुई, साथ ही फिल्म तकनीक और व्याव्सायिक पक्ष पर भी बात हुई। 