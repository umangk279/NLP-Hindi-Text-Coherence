महाराष्ट्र के कई हिस्सों में बारिश से राहत मिलती नहीं दिखाी दे रही है। आज मंबई समेत कई इलाकों में भारी बारिश की चेतावनी जारी की गई है।  शनिवार को भारी बारिश की वजह से कोल्हापुर जा रही महालक्ष्मी एक्सप्रेस बदलापुर में फंस गई। ट्रेन में फंसे 1000 से अधिक लोगों को सुरक्षित बाहर निकाल लिया गया। गौरतलब है कि भारी बारिश के कारण रेलवे ट्रैक पर पानी भर जाने से ट्रेन कई घंटों तक फंसी रही। राहत और बचाव के काम में आरपीएफ, एनडीआरएफ, सेना, नौसेना, स्थानीय प्रशासन और पुलिस ने शानदार काम किया। यात्रियों को बाहर निकालने के बाद उनको उनके घरों तक पहुंचाने के लिए भी खास इंतजाम किये गये हैं। इसके लिए खासतौर पर बसों का इंतजाम किया गया । साथ ही यात्रियों को उनकी मंजिल तक पहुंचाने के लिए विशेष ट्रेन भी चलाई गई। 