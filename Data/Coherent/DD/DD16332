बस्तर के घने जंगलों में अब नक्सलियों को मुहंतोड़ जवाब देने के लिए सेना और बीएसएफ की तर्ज पर पहली बार कांकेर ज़िले में महिला कमांडो दस्ते का गठन किया गया है।    कांकेर में पहली बार इस दस्ते में स्वेच्छा से शामिल ज़िला पुलिस बल की 80 महिला आरक्षकों को शामिल किया गया है जो अब हर मोर्चे पर तैनात रहेंगी। इन महिला कमांडो को आधुनिक हथियारों और विशेष प्रशिक्षण दिया जाएगा। इससे पहले बीजापुर ज़िले में भी महिला कंमाडो का गठन किया जा चुका है, जिसके सकारात्मक परिणाम सामने आए हैं। महिला कमांडो ने अपने दम पर सड़क निर्माण कराकर नक्सलियों को अपनी ताक़त का अहसास करा दिया है। 