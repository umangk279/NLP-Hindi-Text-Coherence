मिनर्वा पंजाब को 3-1 से हरा चेन्नई सिटी बना आई लीग चैम्पियन  चेन्नई सिटी ने आई लीग फुटबॉल टूर्नामेंट का खिताब जीत लिया है। चेन्नई ने पिछड़ने के बाद वापसी करते हुए में मिनर्वा पंजाब को 3-1 से हराकर आखिरी दिन तक चली खिताब की दौड़ में बाजी मारी। चेन्नई ने खिताब की रेस में ईस्ट बंगाल को एक अंक से पीछे छोड़ा । चेन्नई की टीम 43 अंक लेकर शीर्ष पर रही जबकि ईस्ट बंगाल के 42 अंक रहे। रोलैंड बिलाला ने तीसरे ही मिनट में गोल कर मिनर्वा पंजाब को बढ़त दिला दी। हालाकी 56वें मिनट में पेड्रो मांजी ने पेनल्टी के जरिए गोल कर चेन्नई की टीम को 1-1 की बराबरी पर ला दिया। इसके बाद चेन्नई के गौरव बोरा ने 2 गोल करके चेन्नई को खिताब दिला दिया। ये पहला मौका है जब चेन्नई सिटी ने आई लीग का खिताब अपने नाम किया है।    