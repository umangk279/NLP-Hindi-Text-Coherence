जापान के जहाज में सवार कोरोना वायरस से संक्रमित तीनों भारतीयों की सेहत में सुधार है, जबकि फ्रांस में चीनी सैलानी की वायरस ने जान ले ली। एशिया के बाहर कोरोना संक्रमण से मौत का यह पहला मामला है।  जापान में भारतीय दूतावास ने जानकारी दी है कि जापान के एक जहाज में सवार कोरोना वायरस से संक्रमित 3 भारतीयों की सेहत में सुधार हुआ है और जहाज पर सवार अन्य भारतीयों में संक्रमण के कोई नए मामले नहीं आए हैं। इससे अलग एशिया के बाहर कोविड 19 से पहली बार एक नागरिक की मौत हुई है। मृतक चीन का निवासी है जो फ्रांस घूमने गया था और वहां उसकी मौत हो गई। इस बीच चीन में कोविड 19 का खतरा बढता ही जा रहा है... इस खतरनाक वायरस से चीन में मृतकों की संख्या 1,500 पार कर चुकी है जबकि संक्रमित लोगों का आंकड़ा लगभग 67 हजार के पार पहुंच गया है।  