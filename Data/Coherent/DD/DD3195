भारत के 71वें गणतंत्र दिवस के अवसर पर 108 पदकों के साथ जम्मू कश्मीर पुलिस को सबसे अधिक वीरता पदक देने की घोषणा की गई है। सीआरपीएफ को 76 पदक मिले हैं।  केंद्रीय गृह मंत्रालय के आदेश में कहा गया है कि केंद्र शासित पुलिस कश्मीर घाटी में आतंकवाद रोधी अभियानों में निरंतर शामिल रही है, जिसे तीन शीर्ष राष्ट्रपति पुलिस पदक भी मिले हैं, इसके अलावा सीआरपीएफ के एक जवान को मरणोपरांत राष्ट्रपति पदक से सम्मानित किया जाएगा.  जम्मू कश्मीर पुलिस को वीरता के लिए 105 पुलिस पदक की भी घोषणा की गई है। ٖसीआरपीएफ को 75 राष्ट्रपति पुलिस पदक मिले हैं। केंद्र शासित क्षेत्र में आतंकवाद रोधी ड्यूटी में सीआरपीएफ भी तैनात है। झारखंड पुलिस को 33 पुलिस पदक दिए गए हैं। इन पदकों की घोषणा साल में दो बार गणतंत्र दिवस और स्वतंत्रता दिवस की पूर्व संध्या पर की जाती है। 