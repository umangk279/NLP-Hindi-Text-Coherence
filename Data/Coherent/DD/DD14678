श्रीहरिकोटा स्थि त सतीश धवन अंतरिक्ष केंद्र से गुरुवार को संचार उपग्रह जीसैट-6ए का सफल प्रक्षेपण किया गया. प्रक्षेपण के कुछ मिनट बाद ही जीएसएलवी रॉकेट ने उपग्रह को कक्षा में भेज दिया. इस उपग्रह के जरिए मोबाइल के लिए एस-बैंड और सी-बैंड में संचार सुविधाएं प्रदान की जाएंगी.  गुरुवार को श्रीहरिकोटा स्‍थित सतीश धवन अंतरिक्ष केन्‍द्र से निर्धारित समय पर इसे अंतरिक्ष में भेजा गया. प्रक्षेपण के कुछ ही मिनट बाद जीएसएलवी रॉकेट ने उपग्रह को कक्षा में भेज दिया. अंतरिक्ष यान के मिशन का समय लगभग दस वर्ष है. उपग्रह के जरिए मोबाइल के लिए एस-बैंड और सी-बैंड में संचार सुविधाएं प्रदान की जाएंगी. प्रधानमंत्री नरेंद्र मोदी ने भी इसरो की इस उपलब्धि के लिए बधाई दी है. प्रधानमंत्री ने ट्वीट कर कहा, ‘संचार उपग्रह जीसैट-6ए मोबाइल एप्लीकेशन के लिए नई संभावनाओं को उपलब्ध कराएगा. राष्ट्र को नई ऊंचाइयों और उज्ज्वल भविष्य की तरफ ले जाने के लिए इसरो पर गर्व है.’ जीसैट-6 की तरह जीसैट-6ए, आई-2 के उपग्रह बेस पर आधारित उच्च शक्ति वाला एस-बैंड संचार उपग्रह है. यह उपग्रह 6-मीटर एस-बैंड न खुलने वाले एंटिना के प्रदर्शन, हैंड हेल्ड ग्राउंड टर्मिनल और नेटवर्क प्रबंधन तकनीक जैसी प्रौद्योगिकी विकसित करने का प्लेटफॉर्म उपलब्ध कराएगा. जीएसएलवी का यह 12वां और स्वदेशी क्रायोजेनिक अपर स्टेज के साथ यह छठा प्रक्षेपण था. जिसके लिए 27 घंटे की उल्टी गिनती बुधवार से शुरू हो गई थी. 