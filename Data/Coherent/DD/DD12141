देशभर में जन्माष्टमी की धूम मंदिरों में विशेष सजावट, भादो मास की अष्टमी को हुआ था श्रीकृष्‍ण का जन्‍म। मंदिरों में की जाती है श्रीकृष्ण की पूजा-अर्चना, श्रद्धालु व्रत रख कर श्रीकृष्ण की करते है पूजा अर्चना    देशभर में जन्माष्टमी के पर्व की बडी धूम है। श्रीकृष्ण के जन्म स्थान के अलावा द्वारकाधीश, बिहारीजी एवं अन्य सभी मन्दिरों में इसका भव्य आयोजन किया जा रहा है। भगवान श्रीकृष्ण के जन्मोत्सव पर मंदिरों और पंडालों में विशेष सजावट की गयी है। राष्ट्रपति राम नाथ कोविन्द और उपराष्ट्रपति ने जन्माष्टमी की शुभकामनाएं दी। राष्ट्रपति ने अपने द्वीट संदेश में कहा है कि---जन्माष्टमी के शुभ अवसर पर मैं सभी भारतवासियों को बधाई और शुभकामनाएं देता हूं। भगवान कृष्ण के जीवन और शिक्षाओं का सबके लिए एक प्रमुख संदेश है; 'निष्काम कर्म'। जन्माष्टमी का यह पर्व हमें मन, वचन और कर्म से शील और सदाचार के मार्ग पर चलने की प्रेरणा दे प्रधानमंत्री नरेंद्र मोदी ने आज जन्मष्टमी के मौके पर देशवासियों को शुभकामनाएं दी है। 