बिहार के मुजफ्फरपुर में चमकी बुखार से मरने वाले बच्चों का आंकड़ा 109 पहुंच गया। 225 मरीजों को अबतक डिस्चार्ज किया जा चुका है, एक सीनियर डॉक्टर को इलाज में लापरवाही बरतने की वजह से बर्खास्त किया गया ।    बिहार के मुज़फ्फरपुर में दिमागी बुखार के कारण मुजफ्फरपुर के श्री कृष्णा मेडिकल कॉलेज और अस्पताल में अब तक 109 बच्चों की मौत हो चुकी है। अस्पताल के अधीक्षक सुनील कुमार शाही ने बताया कि शनिवार शाम से अबतक 1 बच्चे की मौत हुई है। 225 मरीजों को डिस्चार्ज किया जा चुका है जबकि आज लगभग 39 बच्चों को डिस्चार्ज किया जाएगा। अधीक्षक सुनील कुमार शाही ने बताया कि अस्पताल के एक सीनियर रेजीडेंट डॉक्टर भीमसेन कुमार को काम में लापरवाही की वजह से बर्खास्त कर दिया गया है। स्वास्थ्य विभाग ने 19 जून को भीमसेन कुमार को पटना मेडिकल कॉलेज और हॉस्पिटल से एस.के.एम.सी.एच. मुजफ्फरपुर भेजा था।    