दो दिन के राजस्थान दौरे पर गए राष्ट्रपति रामनाथ कोविंद ने कल जयपुर में राजस्थान सरकार द्वारा आयोजित नागरिक अभिनंदन समारोह में हिस्सा लिया।   इस मौके पर उन्होंने सुंदर सिंह भंडारी ईबीसी सेल्फ एम्प्लॉयमेंट स्कीम और भैरों सिंह शेखावत अंत्योदय स्वयं रोजगार योजना सहित कई योजनाओं के चुनिंदा लाभार्थियों के साथ भी बातचीत की। जयपुर दौरे के बाद राष्ट्रपति आज अजमेर और पुष्कर जाएंगे। जयपुर में नागरिक अभिनंदन समारोह को संबोधित करते हुए राष्ट्रपति ने 11 मई 1998 के ऐतिहासिक पोखरण परीक्षण के दिन को याद किया जब देश एक परमाणु ताकत बना। इस मौके पर राष्ट्रपति ने कहा कि राजस्थान के कई वीर सपूतों ने राष्ट्र निर्माण में महत्वपूर्ण योगदान दिया। 