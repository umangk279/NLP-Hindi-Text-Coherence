छह मई को रमजान महीने की शुरुआत से ही दोनों पक्षों में लगातार संघर्ष चल रहा है  लीबिया की राजधानी त्रिपोली में कल सरकार के समर्थकों और लड़ाकों के बीच हिंसक झड़पें हुई। दोनों तरफ से गोले-बारूद दागे गए। छह मई को रमजान महीने की शुरुआत से ही दोनों पक्षों में लगातार संघर्ष चल रहा है। छह सप्ताह पहले कमांडर खलीफा हफ्तर की सेना के राजधानी पर हमले के बाद से संयुक्त राष्ट्र समर्थित राष्ट्रीय समझौते की सरकार की समर्थक सेना आगे बढ़ रही है। सरकार समर्थक सैनिक दो से तीन किलोमीटर तक आगे बढ़ चुकी है। लड़ाकू विमान के हमलों की मदद से थल सेना आगे बढ़ रही है।  