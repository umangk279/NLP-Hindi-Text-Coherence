राष्ट्रपति रामनाथ कोविंद ने कहा है कि सरकार सभी को 24 घंटे बिजली मुहैया कराने के लिए प्रतिबद्ध है। राष्ट्रीय ऊर्जा संरक्षण दिवस के मौके पर नई दिल्ली में आयोजित कार्यक्रम में उन्होंने कहा कि तीन हजार बचे हुए गांवों में बिजली पहुंचाने की दिशा में सरकार तेजी से अग्रसर है।   राष्ट्रपति रामनाथ कोविंद ने ऊर्जा संरक्षण और ऊर्जा दक्षता पर जोर देते हुए कहा कि ऊर्जा बचाने से पैसे की बचत के साथ साथ पर्यावरण का संरक्षण भी होता है।  