दिल्‍ली कांग्रेस ने कहा है कि यदि वह सत्‍ता में आती है तो वह जन लोकपाल विधेयक लाएगी, जिसका उद्देश्‍य 6 महीने के अन्‍दर भ्रष्‍टाचार को खत्‍म करना है.  रविवार को नई दिल्‍ली में पार्टी का घोषणा-पत्र जारी करते हुए दिल्‍ली कांग्रेस प्रमुख सुभाष चोपड़ा ने कहा कि पार्टी सरकारी नौकरियों में महिलाओं को 33 प्रतिशत आरक्षण देगी. उन्‍होंने कहा कि कांग्रेस अपने बजट का 25 प्रतिशत राष्‍ट्रीय राजधानी में प्रदूषण नियंत्रण पर खर्च करेगी. घोषणा-पत्र में स्‍नातकों को 5-5 हज़ार रुपये और स्‍नातकोत्‍तरों को 7,500 रुपये बेरोजगारी भत्‍ता देने का भी वादा किया गया है. इसमें दिल्‍ली के वरिष्‍ठ नागरिकों को 5-5 हजार रुपये की शीला पेंशन योजना के लागू करने का भी आश्‍वासन दिया गया है. कांग्रेस सरकारी बसों में वरिष्‍ठ नागरिकों और विद्यार्थियों को मुफ्त यात्रा का भी लाभ प्रदान करेगी. 