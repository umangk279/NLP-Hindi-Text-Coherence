पूर्व दिग्गज क्रिकेटर गौतम गंभीर बीजेपी में शामिल हो गए। पार्टी की प्रेस वार्ता में उन्होंने कहा कि पीएम मोदी से प्रभावित होकर पार्टी में शामिल हो रहा हूं। केंद्रीय मंत्री अरुण जेटली और रविशंकर प्रसाद की मौजूदगी में ने गौतम गंभीर भाजपा ज्वाइन की।  केंद्रीय वित्त मंत्री अरुण जेटली और वरिष्ठ भाजपा नेता रविशंकर प्रसाद की मौजूदगी में पूर्व क्रिकेटर गौतम आज दिल्ली स्थित भाजपा कार्यालय में पार्टी में शामिल हुए। केंद्रीय वित्त मंत्री अरुण जेटली ने कहा, पिछले कई दशकों से भाजपा का काफी विस्तार हुआ है। पार्टी किसी खास क्षेत्र में देश का नाम रोशन करने वाले लोगों को भी राजनीति में सामाजिक सरोकार के लिए लाना चाहती है। इसी कड़ी में पूर्व क्रिकेटर गौतम आज पार्टी में शामिल हुए हैं।  पार्टी में शामिल होते समय क्रिकेटर गौतम गंभीर ने कहा है कि पीएम मोदी से प्रभावित होकर आज मैंने भाजपा की सदस्यता ग्रहण की है। साथ ही कहा कि उनके मार्गदर्शन में देशहित के लिए काम करना चाहता हूं। 