ऑस्ट्रेलिया के खिलाफ मेलबर्न टेस्ट में 137 रन की जीत के बाद आईसीसी की ताज़ा टेस्ट रैंकिंग में भारत शीर्ष स्थान पर क़ाबिज़, इंग्लैँड दूसरे, न्यूजीलैंड तीसरे और ऑस्ट्रेलिया पांचवे स्थान पर ।  भारत ने ऑस्ट्रेलिया को मेलबर्न टेस्ट में 137 रन से हराकर आईसीसी टेस्ट रैंकिंग्स के शीर्ष पर अपना स्थान मजबूत किया। भारत ने ऑस्ट्रेलिया के खिलाफ चार मैच की सीरीज में 2-1 से बढ़त बना ली है। उसके अब 116 अंक हैं और वह दूसरे स्थान पर काबिज इंग्लैंड से आठ अंक आगे है। न्यूजीलैंड अब भारत और इंग्लैंड के बाद तीसरे स्थान पर पहुंच गया है। दक्षिण अफ्रीका चौथे स्थान पर खिसक गया है। 