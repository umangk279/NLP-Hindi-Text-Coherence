सउदी अरब टीवी ने कहा पत्रकार जमाल ख़ाशोज्जी की तुर्की के इंस्तांबुल स्थित वाणिज्यिक दूतावास में संघर्ष के बाद मौत हो गई, व्हाइट हाउस ने रिपोर्ट को किया स्वीकार.  करीब दो हफ़्ते तक इंकार करते रहने के बाद सऊदी अरब ने माना है कि पत्रकार जमाल ख़ाशोज्जी की मौत हो चुकी है. सऊदी अरब के सरकारी टीवी ने उनकी हत्या की पुष्टि कर दी है. सरकारी टीवी ने शुरुआती जांच के हवाले से बताया है कि ख़ाशोज्जी की तुर्की के इंस्तांबुल स्थित वाणिज्यिक दूतावास में एक संघर्ष के बाद मौत हो गई. सऊदी अरब के सरकारी टीवी के मुताबिक इस मामले में डिप्टी इंटेलिजेंस चीफ़ अहमद अल असीरी और क्राउन प्रिंस मोहम्मद बिन सलमान के वरिष्ठ सहयोगी साउद अल क़थानी को बर्खास्त कर दिया गया है. सरकारी टीवी ने जानकारी दी है कि इस मामले में जारी जांच के दौरान सऊदी अरब के 18 नागरिकों को हिरासत में लिया गया है. ये पहला मौका है जबकि सऊदी अरब की सरकार ने माना है कि पत्रकार जमाल ख़ाशोज्जी की मौत हो चुकी है. व्हाइट हाउस ने रिपोर्ट को स्वीकारते हुए कहा कि जांच आगे भी जारी रखेगा।  