लोक सभा चुनाव 2019 के पहले चरण के लिए चुनाव प्रचार जोरों पर, जिले में स्वीप कार्यक्रम के तहत किया जा रहा है मतदताओं को जागरूक  उत्तर प्रदेश की गौतम बुद्ध नगर लोक सभा सीट पर चुनाव पहले चरण में 11 अप्रैल को होना है जिसमें भाजपा के मौजूदा सांसद महेश शर्मा, कांग्रेस के अरविंद कुमार सिंह और बसपा के सतवीर नागर चुनाव मैदान में हैं। इस हाईप्रोफाइल सीट पर कुल 13 प्रत्याशी मैदान में है। मतदाताओं को जागरूक करने के लिए जिला प्रशासन की ओर से कई अभियान चलाए जा रहे हैं। गौतमबुद्ध नगर लोकसभा सीट उत्तर प्रदेश की हाईप्रोफाइल सीट में से एक है, यहां कुल 13 प्रत्याशी चुनाव मैदान में है और हर उम्मीदवार मतदाताओं को रिझाने के लिए कोई कोर कसर नहीं छोड़ रहे हैं। 23 लाख मतदाता वाले इस क्षेत्र में तकरीबन ढाई से तीन लाख युवा पहली बार मतदान करेंगेl निर्वाचन आयोग की ओर से मतदाताओं को जागरूक करने के लिए कई अभियान चलाए जा रहे हैं। जिनमें से एक स्वीप अभियान भी है।  इस क्षेत्र का सियासी समीकरण देखें तो यहां पांच विधानसभा सीट पर भाजपा का कब्जा है। गौतम बुद्ध नगर जिला बनने के बाद पहली बार 2009 चुनाव हुए जिसमें बसपा को जीत मिली थी, वहीं 2014 में इस सीट पर भाजपा के डॉ महेश शर्मा ने परचम लहराया, और फिर इस बार फिर कमल के चुनाव चिन्ह के साथ ताल ठोक रहे हैंl उनका मुकाबला कांग्रेस के डॉ अरविंद सिंह और सपा-बसपा गठबंधन के प्रत्याशी से है l 