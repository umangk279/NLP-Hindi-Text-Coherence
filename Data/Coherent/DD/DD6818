क्रिकेट विश्व कप में इंग्लैंड ने बांग्लादेश को 106 रनों के बड़े अंतर से हरा दिया, मेज़बान इंग्लैंड ने पहले बल्लेबाज़ी करते हुए बांग्लादेश के खिलाफ 387 रन का लक्ष्य रखा था.  पहले बल्लेबाजी करते हुए इंग्लैंड के दोनों सलामी बल्लेबाजों जेसन रॉय और जॉन बेयरस्टो ने अच्छी शुरूआत दी. बेयरस्टो अर्धशतक बनाकर मशरफे मर्तजा की गेंद पर कैच आउट हो गये, इसके बाद जेसन रॉय शतक जमाने में कामयाब हुए, उन्होंने 153 रन बनाए. हालांकि जो रूट कुछ खास नही कर सके और मात्र 21 रन के निजी स्कोर पर मौहम्मद सैफुद्दीन की गेंद पर बोल्ड हो गये.  इंग्लैंड की तरफ से जोस बटलर ने 64 रन का योगदान दिया. अंतिम ओवरों में प्लंकेट और वोक्स ने धुंआधार बल्लेबाजी करते हुए अपनी टीम का स्कोर 386 तक पहुंचा दिया. 