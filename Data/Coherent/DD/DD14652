इजराइल और फिलिस्तीन के बीच तनाव बढ़ने के बीच शुक्रवार को हिंसा भड़कने से कम से कम 9 लोगों की मौत हो गई है. इस घटना में 700 से अधिक लोग घायल हुए हैं.  ये घटना फिलिस्तीनी नागरिकों के साथ इजराइली सुरक्षाबलों की झड़प के दौरान हुई. इजराइली सेना के मुताबिक लगभग 20,000 फिलिस्तीनी हमास द्वारा आयोजित 'मार्च ऑफ रिटर्न' में हिस्सा ले रहे थे और इजरायल से शरणार्थियों की वापसी की मांग कर रहे थे. इसी दौरान प्रदर्शनकारियों ने सुरक्षाबलों पर पत्थरों, जलते टायरों और फायर बम से हमला किया. प्रदर्शनकारियों को रोकने के लिए पहले इजराइली सेना ने रबर की गोलियां और आंसू गैस का इस्तेमाल किया. लेकिन प्रदर्शन के हिंसक रूप अख्तियार करने के कारण इजराइली सेना को गोलियां चलानी पड़ीं. प्रदर्शन को देखते हुए इजरायल ने सीमा पर सुरक्षा के भारी इंतजाम किए हैं.   