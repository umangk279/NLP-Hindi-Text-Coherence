प्रधानमंत्री नरेंद्र मोदी ने की प्रगति की 30 वीं बैठक की अध्यक्षता की, जिसमें उन्होंने 2022 तक सभी के लिए आवास की प्रतिबद्धता दोहराई। इस बैठक आयुष्मान भारत और सुगम भारत अभियान जैसी प्रमुख योजनाओं की प्रगति की समीक्षा भी की गई। राज्यों से मानसून के दौरान जल संरक्षण पर अधिकतम ध्यान देने की अपील भी की।    प्रधानमंत्री नरेंद्र मोदी के दूसरे कार्यकाल की आज पहली 'प्रगति' समीक्षा बैठक हुई। प्रधानमंत्री ने इस बैठक में विभिन्न विभागों चल रहें कार्यों का जायजा लिया। इस बैठक में कई विभागों के वरिष्ठ अधिकारी शामिल हुए। प्रधानमंत्री ने प्रधानमंत्री आवास योजना (शहरी) से जुड़ी शिकायतों के समाधान की प्रगति की समीक्षा की। उन्होंने केन्द्र सरकार की इस प्रतिज्ञा को दोहराया कि कोई भी परिवार 2022 तक बेघर नहीं रहेगा, और अधिकारियों से कहा कि वे इस उद्देश्य को हासिल करने की दिशा मेहनत से कार्य करें, और रास्ते में आऩे वाली सभी बाधाओं को खत्म करें। प्रधानमंत्री ने वित्तीय सेवाओं के विभाग से जुड़ी जन शिकायतों के समाधान की भी समीक्षा की। पीएम ने आयुष्मान भारत, सुगम्य भारत अभियान की भी समीक्षा की। प्रधानमंत्री ने राज्यों से जल संरक्षण की दिशा में और अधिक काम करने पर जोर दिया। 