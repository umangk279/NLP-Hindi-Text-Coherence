एटीपी कप की शुरुआत शुक्रवार से हो चुकी है। ऑस्ट्रेलिया में आयोजित होने जा रहे इस टूर्नामेंट में दुनिया भर की 24 टीमें खेलेंगी। इसके शुरु होते ही विश्व टेनिस का नया दशक शुरू हो जाएगा। जिसके पहले मुकाबले में ऑस्ट्रेलिया ने जर्मनी को हराया ।  पहली बार आयोजित हो रहे एटीपी कप टेनिस टूर्नामेंट के पहले दिन शुक्रवार को ऑस्ट्रेलिया, रूस और बुल्गारिया ने जीत के साथ शुरुआत की है। अपने पहले मुकाबले में ऑस्ट्रेलिया ने जर्मनी को हराने में सफलता पाई। ऑस्ट्रेलिया के निक किर्गियोस ने जान-लेनार्ड स्ट्रफ को सीधे सेट में 6-4,7-6 से हराकर टीम को 1-0 की बढ़त दिला दी। एक अन्य मुकाबले में ऑस्ट्रेलिया के एलेक्स डी मिनाउर ने जर्मनी के शीर्ष खिलाड़ी अलेक्जेंडर ज्वेरेव कड़े संघर्ष में हराकर टीम की जीत के साथ शुरुआत कराई। एलेक्स ने पहला सेट 4-6 से हारने के बाद मुकाबले में वापसी की। ऑस्ट्रेलियाई खिलाड़ी ने अगले दोनो सेट जीतकर मुकाबले को 4-6, 7-6, 6-2 से अपने नाम किया।  