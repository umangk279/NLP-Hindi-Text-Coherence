बांध के पानी का जलस्तर पहली बार इस स्तर तक पहुंचा है  सरदार सरोवर नर्मदा बांध का जलस्तर 134 मीटर की ऊंचाई को पार कर गया है। बांध के पानी का जलस्तर पहली बार इस स्तर तक पहुंचा है। बांध में दो लाख 83 हजार 431 मिलियन क्यूबिक मीटर पानी का संग्रह है, जो इसकी भराव क्षमता का 85 फीसद है। गत वर्ष यह बांध 51 फीसद ही भर पाया था। विशेषज्ञों की मानें तो सरदार सरोवर बांध में संग्रहित जल गुजरात के पानी की जरूरत को दो साल तक पूरा कर सकता है। गत वर्ष कम पानी होने से मई-जून में गुजरात में भीषण पेयजल संकट उत्पन्न हो गया था। प्रधानमंत्री नरेंद्र मोदी ने कल ट्वीट कर बांध का फोटो शेयर करते हुए खुशी जताई थी। 