जम्मू-कश्मीर के शोपियां में सुरक्षाबलों और आतंकवादियों के बीच शुक्रवार तड़के गोलीबारी की ख़बर है.   इलाके में आतंकवादियों की जानकारी मिलने के बाद सुरक्षाबलों ने सुगन गांव में स्थित एक बाग़ क्षेत्र को घेर लिया. सुरक्षाबलों को देखते ही छिपे हुए आतंकवादियों ने गोलीबारी शुरू कर दी. इसके बाद शुरू हुई मुठभेड़ अंतिम समाचार मिलने तक जारी थी. एहतियात के तौर पर जिले में इंटरनेट सेवा को रोक दिया गया है. इससे पहले गुरुवार को  सोपोर के एक गांव में सुरक्षाबलों के साथ मुठभेड में दो आतंकवादी मारे गए. ये दोनों आतंकी लश्‍कर-ए-तैयबा से संबंधित हैं और दोनों लंबे समय से आतंकी गतिविधियों में शामिल थे. आतंकियों के पास से भारी मात्रा में हथियार भी बरामद किया गया. 