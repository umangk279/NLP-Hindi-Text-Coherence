चेन्नई में जया टीवी के कार्यालय पर लगातार चौथे दिन रविवार को भी आयकर विभाग की छापेमारी जारी है। ऑपरेशन क्लीन मनी के तहत एआईएडीएमके नेता शशिकला और उनके परिजनों के ख़िलाफ़ कर चोरी के संदेह में छापेमारी हो रही है।   अन्नाद्रमुक कर्नाटक के प्रभारी पूगाहेंडी के बेंगलुरु स्थित आवास पर भी आयकर विभाग द्वारा छापे मारे गए। तमिलनाडु की दिवंगत मुख्यमंत्री जयललिता ने इस जया टीवी की शुरुआत की थी। फिलहाल इस पर वीके शशिकला के परिजनों का नियंत्रण है।  