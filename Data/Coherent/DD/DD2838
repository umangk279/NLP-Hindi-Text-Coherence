भारत के खिलाफ पहले टेस्ट के दूसरे दिन न्यूज़ीलैंड ने 51 रन की बढ़त बना ली है। दिन का खेल खत्म होने तक मेजबान टीम ने 5 विकेट पर 216 रन बना लिए थे। सलामी बल्लेबाज लैथम 11 रन बनाकर इशांत शर्मा की गेंद पर आउट हुए। ब्लंडेल को 30 रन पर इशांत शर्मा ने बोल्ड किया।   कप्तान केन विलियम्सन ने टेलर के साथ पारी को संभाला । इसी बीच विलियमसन अर्धशतक लगाने में सफल हुए। रॉस टेलर 44 रन बनाकर इशांत का तीसरा शिकार बने। विलियमसन 89 रन बनाकर शमी की गेंद पर आउट हुए। हेमरी निकल्स को 17 रन पर अश्विन ने आउट किया।  इससे पहले भारत ने दूसरे दिन 5 विकेट पर 122 रन से आगे खेलना शुरू किया। पहले दिन के नाबाद बल्लेबाज अजिंक्या रहाणे और रिषभ पंत ने संभल कर खेलते हुए रन बनाना शुरू किया। हालाकी जल्द ही रिषभ पंत 19 रन बनाकर रन आउट हो गए। अश्विन खाता भी नही खोल पाए और साउथी की गेंद पर बोल्ड हो गए। एक छोर पर टिक कर खेल रहे रहाणे को 46 रन पर वैटलिंग के हाथो कैच कराकर साउथी ने टीम को बड़ी सफलता दिलाई। अंतिम विकेट के रूप में शमी को 21 रन पर आउट करके साउथी ने 165 के स्कोर पर भारतीय पारी का अंत कर दिया। टिम साउथी और जैमिसन ने 4-4 विकेट लिए। 