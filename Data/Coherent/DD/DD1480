7 जून को हर साल विश्व खाद्य सुरक्षा दिवस के रूप में मनाया जाता है। संयुक्त राष्ट्र महासभा द्वारा दिसंबर 2018 में खाद्य एवं कृषि संगठन के सहयोग से इसे मनाने का ऐलान किया गया था। इस दिन को मनाने के पीछे खाद्य सुरक्षा के प्रति लोगो को जागरूक करने का उद्देश्य था।   खाद्य सुरक्षा का उद्देश्य यह सुनिश्चित किया जाना है कि हर व्यक्ति को पर्याप्त मात्रा में सुरक्षित और पौष्टिक भोजन मिल सके। हालांकि डब्ल्यूएचओ के आंकड़ों की मानें तो दुनियाभर में लगभग 10 में से 1 व्यक्ति दूषित भोजन का सेवन करने से बीमार पड़ जाता है। जो कि सेहत के लिए एक बड़ा खतरा है। साल 2019 में ‘वर्ल्ड फूड सेफ्टी डे’ की थीम ‘खाद्य सुरक्षा, सभी का व्यवसाय’ थी। संयुक्त राष्ट्र ने इस साल के लिए कोई थीम जारी नहीं की है। ऐसे में माना जा रहा है कि इस बार की थीम भी “Food safety, everyone’s business” ही रहेगा ।   