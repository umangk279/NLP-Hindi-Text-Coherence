केविन एंडरसन आखिरकार सेंटर कोर्ट पर इस मैराथन मुकाबले में विजेता बनकर निकले. केविन एंडरसन ने जॉन इस्नर को 7-6 (8-6), 6-7 (5-7), 6-7 (9-11), 6-4, 26-24 से पराजित किया. ये विंबलडन के इतिहास का दूसरा सबसे लंबा चलने वाला मैच है. ये मैच छह घंटा, 35 मिनट तक चला.  विंबलडन में खेले गए पुरुष एकल के पहले सेमीफाइनल मैच किसी मैराथन दौड़ से कम नहीं था। विंबलडन के खिताबी मुकाबले में पहुंचने के लिए साउथ अफ्रीका के केविन एंडरसन और अमेरिका के जॉन इसनेर के बीच कांटे की टक्कर देखने को मिली। दोनों खिलाड़ी फाइनल में जगह बनाने के लिए 6 घंटे 36 मिनट तक एक-दूसरे के खिलाफ संघर्ष करते रहे। आखिरकार केविन एंडरसन ने बाजी मार ली और 396 मिनट तक चले इस मैराथन मुकाबले को उन्होंने 7-6, 6-7, 6-7, 6-4, 26-24 से अपने नाम किया। वहीं नडाल और जोकोविच के बीच कल अधूरा खेला गया सेमीफाइनल मैच आज खेला जाएगा। 