अमेरिका के कैलिफोर्निया में कॉलेज छात्रों से खचाखच भरे कंट्री म्युजिक बार में एक बंदूकधारी की गोलीबारी में एक पुलिस अधिकारी समेत 12 लोगों की मौत हो गयी।   अमेरिका के कैलिफोर्निया में कॉलेज छात्रों से खचाखच भरे कंट्री म्युजिक बार में एक बंदूकधारी की गोलीबारी में एक पुलिस अधिकारी समेत 12 लोगों की मौत हो गयी। अधिकारियों और प्रत्यक्षदर्शियों ने गुरुवार को यह जानकारी दी। पुलिस ने बताया कि यह बार लॉस एंजिलिस के बाहरी इलाके में स्थित है और उसके अंदर बंदूकधारी भी मृत पाया गया।  घटना में 10 लोग भी घायल हुए हैं । हमले की मंशा और हमलावर की पहचान की जा रही है। अमेरिका में दो सप्ताह से भी कम समय के अंदर भीषण गोलीबारी की यह दूसरी घटना है।     