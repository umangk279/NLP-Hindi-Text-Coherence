सऊदी अरब के विदेश राज्य मंत्री आदिल अल-जुबेर एक दिन की भारत यात्रा पर आज शाम नई दिल्ली पहुंच रहे हैं। वे विदेश मंत्री सुषमा स्वराज से मुलाकात करेंगे ।  सऊदी अरब के विदेश राज्य मंत्री आदिल अल-जुबेर पिछले महीने युवराज मोहम्मद बिन सलमान की भारत यात्रा के दौरान लिए गए कुछ महत्वपूर्ण फैसलों के बारे में हुई प्रगति पर बातचीत करेंगे। पिछले 15 दिन के भीतर दोनों नेताओं के बीच यह तीसरी बैठक होगी। इससे पहले दोनों नेताओं की मुलाकात इस महीने के शुरू में अबू धाबी में इस्लामिक देशों के संगठन ओ.आई.सी. की बैठक में हुई थी। आदिल अल-ज़ुबेर प्रधानमंत्री नरेंद्र मोदी से भी मुलाकात करेंगे। 