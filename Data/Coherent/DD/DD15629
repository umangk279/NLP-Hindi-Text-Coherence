इंडियन प्रीमियर लीग के 11वें सीजन में गैरी कर्स्टन और आशीष नेहरा रॉयल चैलेंजर्स बैंगलोर के कोच होंगे। टीम के मुख्य कोच डेनियल विट्टोरी ही होंगे लेकिन गैरी कर्स्टन और आशीष नेहरा भी कोचिंग स्टाफ से जुड़ गए हैं।   रॉयल चैलेंजर्स बैंगलोर टीम मैनेजमेंट ने इस बात की पुष्टि कर दी है। हाल ही में आशीष नेहरा ने अंतर्राष्ट्रीय क्रिकेट से संन्यास लिया है और भारतीय टी20 टीम के वो अहम तेज गेंदबाज थे। यही वजह है कि आरसीबी ने उन्हे अपनी टीम से जोड़ा है।  गैरी कर्स्टन की कोचिंग में भारतीय टीम 2011 का विश्व कप जीत चुकी है और उन्हें कोचिंग का काफी अनुभव भी है। इससे पहले कर्स्टन आईपीएल में दिल्ली डेयरडेविल्स टीम की कोचिंग कर चुके हैं। उधर पब विवाद के चलते इंग्लैंड टीम से बाहर चल रहे ऑलराउंडर बेन स्टोक्स के लिए एक राहत भरी खबर है। ईसीबी ने स्टोक्स को आईपीएल में खेलने की मंजूरी दे दी है. 2018 की आईपीएल नीलामी में सबसे महंगे प्लेयरों में रहे स्टोक्स को पुणे सुपर जाएंट्स ने 2.16 मिलियन अमेरिकी डॉलर में खरीदा था. स्टोक्स को सितंबर में ब्रिस्टल में नाईटक्लब के बाहर हाथापाई की घटना के बाद राष्ट्रीय टीम के लिए नहीं चुना गया है. उन्हें ऑस्ट्रेलिया के खिलाफ पांच मैचों की एकदिवसीय सीरीज के लिए टीम में चुना गया था, लेकिन मामले का कानूनी निपटारा नहीं होने के कारण टीम में उनकी जगह डेविड मलान को शामिल किया गया है। 