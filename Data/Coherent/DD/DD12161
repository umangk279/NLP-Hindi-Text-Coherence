पिछले कुछ दिनों से बीमार चल रहे जैन मुनि तरुण सागर का 51 वर्ष की उम्र में निधन हो गया है.  राष्ट्रपति राम नाथ कोविन्द ने जैन मुनि के निधन पर शोक जताया है. उन्होंने अपने ट्वीट संदेश में कहा कि जैन मुनि श्री तरुण सागर जी महाराज के देहावसान के बारे में सुनकर दु:ख हुआ. "कड़वे प्रवचन" के लिए मशहूर, उन्होंने समाज में शांति और अहिंसा का संदेश देकर समाज को नई दिशा प्रदान की. उनके सभी अनुयायियों के प्रति मेरी शोक संवेदनाएं प्रधानमंत्री नरेंद्र मोदी ने उनके निधन पर शोक जताया है. ट्वीट पर पीएम ने कहा कि मुनि तरुण सागर जी महाराज के असामयिक निधन पर अत्यंत दु:ख पहुंचा है. हम हमेशा उन्हें उच्च आदर्शों, करुणा और समाज के लिए उनके योगदान के लिए स्मरण करेंगे. उनकी महत्वपूर्ण शिक्षाएं हमेशा लोगों के लिए प्रेरणा का स्रोत रहेंगी. मेरी संवेदनाएं जैन समुदाय और उनके असंख्य शिष्यों के साथ हैं. 