एक्ज़िट पोल के मुताबिक यूक्रेन में अभिनेता वोलोदीमीर ज़ेलेंस्की ने करीब 73 फीसदी मत हासिल कर राष्ट्रपति चुनाव में हासिल की जीत। चुनाव आयोग दूसरे दौर के नतीजे एक मई को करेगा घोषित।  यूक्रेन में हुए राष्ट्रपति चुनावों के एक्ज़िट पोल के मुताबिक़ अभिनेता वोलोदीमीर ज़ेलेंस्की भारी जीत के साथ अगले राष्ट्रपति बनने जा रहे हैं। एक्ज़िट पोल के अनुसार उन्हें 70 फ़ीसदी से अधिक मत मिले हैं। तीन सप्ताह पहले मतदान के पहले चरण में वो सबसे आगे थे। तब 39 उम्मीदवार मैदान में थे। ज़ेलेंस्की ने मौजूदा राष्ट्रपति पेट्रो पोरोशेंको को चुनौती दी थी। पोरोशेंको ने हार स्वीकार कर ली है। ज़ेलेंस्की के पास कोई राजनीतिक अनुभव नहीं है। अपने चुनाव अभियान में उन्होंने इस बात पर ज़ोर दिया कि वो बाक़ी उम्मीदवारों से अलग कैसे हैं। हांलाकि उन्होंने कोई ठोस नीतिगत विचार अपने चुनाव अभियान में पेश नहीं किया।   