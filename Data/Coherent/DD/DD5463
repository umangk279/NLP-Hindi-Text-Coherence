मात्र 16 साल की उम्र में प्रियव्रत ने तमिलनाडु के कांची मठ की ओर से आयोजित तेनाली परीक्षा पास कर इतिहास रच दिया है.  प्रधानमंत्री नरेंद्र मोदी ने रविवार को 16 साल के प्रियव्रत को इतिहास रचने पर ट्विटर पर बधाई दी. पीएम मोदी ने इस छात्र को बधाई देते हुए लिखा, 'प्रियव्रत को इस कमाल के लिए बधाई ! आपकी उपलब्धि कई लोगों के लिए प्रेरणा का स्रोत बनेगी.' अपने पिता से वेद और न्‍याय की पढ़ाई करने वाले प्रियव्रत ने इस महापरीक्षा के सभी 14 चरणों को पार कर रिकॉर्ड बनाया है. इतनी कम अवस्‍था में तेनाली परीक्षा पास करने वाले प्रियव्रत पहले शख्स हैं. उन्होंने डीडी न्यूज़ से ख़ास बातचीत में साझा किए अपने अनुभव. 