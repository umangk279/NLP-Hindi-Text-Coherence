छत्तीसगढ़ के दो दिन के दौरे पर राष्ट्रपति राम नाथ कोविंद  दंतेवाड़ा पहुंचे, जहां उन्होंने नक्सल प्रभावित जिले में किसानों और स्व- सहायता समूहों के सदस्यों के साथ की मुलाकात।        राष्ट्रपति रामनाथ कोविंद छत्तीसगढ़ के दो दिवसीय दौरे पर हैं।यात्रा के दौरान राष्ट्रपति कोविंद दंतेवाड़ा पहुंचे जहां उन्होने ने कई कार्यक्रमों में हिस्सा लिया। राष्ट्रपति कोविंद ने हीरानार में वनवासी कल्याण आश्रम स्कूल के छात्रों से मुलाकात की।राष्ट्रपति कोविंद ने आदीवासी छात्रो को पढने लिखने के प्रति प्रेरित किया।राष्ट्रपति कोविंद ने इस स्कूल के प्रांगण में वृक्षारोपण किया। इस स्कूल में सिखाये जाने वाले वेदिक गणित के बारें में भी राष्ट्रपति कोविंद को जानकारी दी गई। आदिवासी छात्रों से मुलाकात से पहले राष्ट्रपति ने आदर्श ग्राम हीरानार पहुंचकर एकीकृत कृषि प्रणाली से खेती कर रहे किसानों और महिला स्वंय-सहायता समूहों के सदस्यों से चर्चा की।राष्ट्रपति कोविंद ने दांतेवाडा में ई-रिक्शा महिला चालकों के अलावा धान और मशरूम की खेती करने वाले स्व-सहायता समूह की महिलाओं से भी मुलाकात की । अपनी यात्रा के दूसरे दिन राष्ट्रपति कोविंद गुरुवार को जगदलपुर में होंगे जंहा वह एक मेडिकल कॉलेज का शुभारंभ करेंगे।गौरतलब है कि राष्ट्रपति कोविंद के 2 दिनो के छत्तीसगढ दौरे से इस क्षेत्र में विकास को गति मिलेगी।   