मूसलाधार बारिश से हिमाचल प्रदेश में जनजीवन बुरी तरह प्रभावित,  आज भी भारी बारिश की आँशका के चलते शिमला में स्कूल-कालेज बंद।   हिमाचल में भारी बारिश के चलते हालात बेहद खराब है। बारिश के कारण व्यास नदी उफान पर है। राज्य के कुल्लू मनाली में कल बारिश के चलते बाढ़ का पानी राष्ट्रीय राजमार्ग पर भी आ गया, जिससे आने-जाने वाले पर्यटकों को भी काफी मुश्किलों का सामना करना पड़ रहा है। इसके साथ ही कुल्लू प्रशासन ने व्यास नदी के आसपास वाले इलाकों और झोपड़ियों में रहने वाले लोगों को घर खाली करने का निर्देश जारी कर दिया है। आज भी भारी बारिश की आँशका के चलते शिमला में स्कूल-कालेज बंद हैं।  लोगों को सुरक्षित स्थानों पर पहुंचाने के लिए हेलिकाप्टर की मदद ली जा रही है। ज़बरदस्त बारिश से कल ब्यास नदी का रौद्र रुप उस वक्त देखने को मिला, जब नदी में आई भीषण बाढ़ आस पास के कई वाहनों को भी पानी की तेज़ धार में बहा कर ले गई। मौसम विभाग ने आज और कल भारी वर्षा और ऊंची चोटियों पर हिमपात की आशंका जताई है। 