कोविड-19 पर नियंत्रण को लेकर  केन्द्र और राज्य सरकारों की ओर से उठाए गए कदमो का ही नतीजा है कि मरीजो की ठीक होने का दर दिनों दिन बढ़ रहा है। देश में इस समय ठीक हुए रोगियों की संख्या 5.5 लाख से अधिक है। वहीं राष्ट्रीय रिकवरी दर 63.02% है।  देश के 19 राज्यों की रिकवरी दर राष्ट्रीय औसत से अधिक है। अगर बात राष्ट्रीय मृत्यु दर की जाए तो ये 2.64% और 30 राज्यों की मृत्यु दर राष्ट्रीय औसत के कम है। पिछले 24 घंटे में 18,850 रोगी स्वस्थ हुए और अब तक स्वस्थ हुए रोगियों की संख्या बढ़कर 5,53,470 हो गई है। रिकवरी दर और बढ़कर 63.02% हो गई है। वही 19 राज्यों की रिकवरी दर, राष्ट्रीय औसत दर से अधिक है। ये राज्य हैं लद्दाख का 85.45%, दिल्ली 79.98%, गुजरात 69.73%, बिहार 69.09%, त्रिपुरा 69.18% है। वही भारत में मृत्यु दर कम होकर 2.64% हो गई है। वक्त पर बीमारी की पहचान, सही वक्त पर मिले इलाज का ही नतीजा है कि 30 राज्यों में मृत्यु दर, राष्ट्रीय औसत मृत्यु दर कम है। मणिपुर 0%, लद्दाख0.09%, केरल 0.39% बिहार 0.86%, तमिलनाडु1.42% उत्तर प्रदेश 2.56% और दिल्ली का 2.64 फीसदी है। पिछले 24 घंटे में कोविड-19 के लिए 2,19,103 नमूनों की जांच की गई। अब तक 1,18,06,256 नमूनों की जांच की गई है। प्रति लाख पर जांच की संख्या बढ़ रही है। आज यह संख्या 8,555.25 है। देश में प्रयोगशालाओं की संख्या और बढ़कर 1200 हो गई है जहां प्रतिदिन 2 लाख से ज्यादा सैंपल की जांच होती है। 