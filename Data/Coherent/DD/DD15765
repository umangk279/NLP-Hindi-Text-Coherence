सीबीआई और प्रवर्तन निदेशालय टू जी मामले में आरोपियों को बरी किए जाने के अदालत के फ़ैसले के खिलाफ अपील करेंगे। जांच एजेंसी ने कहा कि आरोपों के पक्ष में अभियोजन पक्ष की ओर से दिए गए साक्ष्यों पर अदालत ने उचित विचार नहीं किया।  सीबीआई की एक विशेष अदालत ने कल 2 जी घोटाला में अपना फ़ैसला सुना दिया और पूर्व दूरसंचार मंत्री ए राजा और द्रमुक नेता कनीमोई समेत 19 आरोपियों को बरी कर दिया। अब सीबीआई और प्रवर्तन निदेशालय टू जी मामले में आरोपियों को बरी किए जाने के खिलाफ अपील करेंगे। उधर भाजपा ने कहा कि 2-जी पर अदालत का फैसला कांग्रेस को क्लीनचिट नहीं है। 