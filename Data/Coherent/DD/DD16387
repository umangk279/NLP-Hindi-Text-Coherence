गुजरात विधानसभा चुनाव के मद्देनज़र भाजपा आज  'गुजरात गौरव महासंपर्क अभियान' की शुरूआत करेगी। राज्य में अगले महीने विधानसभा चुनाव होने जा रहे हैं ऐसे में पार्टी की कोशिश इस जनसंपर्क अभियान के जरिए मतदाताओं से सीधे संपर्क साधने की रहेगी।    भाजपा अध्यक्ष अमित शाह नारायणपुरा से गुजरात महासंपर्क अभियान की शुरूआत करेंगे। वहीं राज्य के मुख्यमंत्री विजयरूपानी राजकोट से इस अभियान को शुरू करेंगे। राज्य के उप-मुख्यमंत्री नितिन पटेल मेहसाणा से और पूर्व मुख्यमंत्री आनंदी बेन पटेल घटलोडिया से महासंपर्क अभियान की शुरूआत करके पार्टी के प्रचार को रफ्तार देंगे। अमित शाह राजकोट में संवाददाता सम्मेलन को भी संबोधित  करेंगे। 12 नवंबर तक चलने वाले इस महासंपर्क अभियान में वरिष्ठ पार्टी नेताओं के साथ-साथ बूथ स्तर के कार्यकर्ताओं 50 हजार वोटों की संख्या वाले पोलिंग बूथ क्षेत्र में जनसंपर्क अभियान में हिस्सा लेंगे।   इस बीच पाटीदार आंदोलन समिति के नेता हार्दिक पटेल द्वारा पाटीदार समुदाय को आरक्षण के मुद्दे पर कांग्रेस से अपना रूख साफ करने की समय-सीमा आज खत्म हो रही है । 