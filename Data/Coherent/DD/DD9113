कार और कोयले के उपयोग से 2018 में कार्बन उत्सर्जन में हुई तेज वृद्धि  ऐसे वक्त में जब जलवायु परिवर्तन पर पड़़ रहे खतरनाक प्रभावों को रोकने के लिए दुनिया भर के देश कोशिशों में जुटे हुए हैं, जलवायु के लिहाज़ से एक चिंतित कर देने वाली जानकारी सामने आई है। एक रिपोर्ट केमुताबिक कोयले औऱ कारों के ज्यादा इस्तेमाल से कार्बन उत्सर्जन उच्चतम स्तर पर पहुंच गया है। कारों के उभरते वैश्विक बाजार ने इस साल कार्बनडाई ऑक्साइड के स्तर में काफी बढ़ोत्तरी की है। कार्बन उत्सर्जन में करीब3% की वृद्धि में मुख्य कारक चीन में कोयले का उपयोग भी रहा है, जो एक बढ़ती अर्थव्यवस्था को बढ़ावा देने के सरकारी प्रयासों से प्रेरित है। लेकिन दुनियाभर में जीवाश्म ईंधन का उपयोग लगातार बढ़ने के चलते कार्बन डाईऑक्साइड की वैश्विक स्तर में तेज वृद्धि दर्ज की गई है। 