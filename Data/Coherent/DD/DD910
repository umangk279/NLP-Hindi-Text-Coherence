भारतीय रिजर्व बैंक के गवर्नर शक्तिकांत दास ने बैंकों से कहा है कि वे कोविड-19 महामारी के दौरान अत्‍यधिक जोखिम से बचें. द्विवार्षिक वित्‍तीय स्थिरता रिपोर्ट की भूमिका में डॉ शक्तिकांत दास ने कहा कि बैंकों और वित्‍तीय कंपनियों की सर्वोच्‍च प्राथमिकता अब पूंजी का स्‍तर सुधारने और उत्‍थान शक्ति में सुधार लाने की होनी चाहिए.  शक्तिकांत दास ने कहा कि देश की वित्‍तीय प्रणाली सुदृढ है लेकिन अत्‍यधिक सावधानी से काम करना वक्‍त की जरूरत है. उन्‍होंने कहा कि सरकारों, केंद्रीय बैंकों और अन्‍य सरकारी एजेंसियों ने विश्‍वभर में व्‍यापारियों, निवेशकों और उपभोक्‍ताओं के बीच वित्‍तीय दवाब दूर करने के लिए समन्वित प्रयास किए हैं. 