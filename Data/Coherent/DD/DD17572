केंद्रीय सूचना एवं प्रसारण मंत्री स्मृति ईरानी ने कांग्रेस अध्यक्ष सोनिया गांधी के लोक सभा में दिए बयान की आलोचना की है। अपने फेसबुक पेज पर स्मृति ईरानी ने लिखा कि भारत छोड़ो आंदोलन की 75वीं सालगिरह पर जब प्रधानमंत्री नरेंद्र मोदी ने स्वतंत्रता सेनानियों के बलिदान और महात्मा गांधी के करो या मरो के नारे को याद किया, वहीं कांग्रेस अध्यक्ष सोनिया गांधी ने आज़ादी के आंदोलन में नेहरू वंश के योगदान को याद किया।     केंद्रीय सूचना एवं प्रसारण मंत्री स्मृति ईरानी ने भारत छोड़ो आंदोलन की 75वीं वर्षगांठ के मौके पर लोक सभा में दिए कांग्रेस अध्यक्ष सोनिया गांधी के वक्तव्य की कड़ी आलोचना की है। केंद्रीय मंत्री ने प्रधानमंत्री नरेंद्र मोदी के भाषण की सोनिया गांधी के दिए भाषण से तुलना करते हुए लिखा कि सोनिया गांधी ने सदन में दिए अपने लंबे भाषण में 2014 में कांग्रेस की हार के बाद कांग्रेस पार्टी में नेहरू परिवार की कमज़ोर होती पकड़ पर ज़्यादा तवज्जो दी। 