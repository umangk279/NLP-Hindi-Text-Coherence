मध्य पुर्तगाल में रविवार को एक पर्वतीय क्षेत्र में जंगल की भीषण आग को काबू में करने के लिए विमानों और हेलीकॉप्टरों को भी लगाया गया। आग पर काबू पाने के लिए एक हजार से अधिक अग्निशमनकर्मी लगे हुए हैं।  मध्य पुर्तगाल के एक पर्वतीय क्षेत्र के जंगल में भीषण आग लग गई। आग में लगभग 20 लोग झुलस गये जिसमें आठ अग्निशमनकर्मी और 12 नागरिक शामिल हैं। आग पर काबू पाने के लिए एक हजार से अधिक अग्निशमनकर्मी लगे हुए हैं। इसके अलावा आग बुझाने के लिए विमानों और हेलीकॉप्टरों को भी लगाया गया है। राहत सेवा के अनुसार लिस्बन के उत्तर में 200 किलोमीटर दूर कास्टेलो ब्रांको क्षेत्र में जंगल में आग लगी है।   