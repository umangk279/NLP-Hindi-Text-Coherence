मुख्य चुनाव आयुक्त सुनील अरोड़ा के नेतृत्व में चुनाव आयोग की टीम जम्मू कश्मीर की दो दिन की यात्रा पर है। चुनाव आयोग के सदस्यों ने कल कश्मीर में विभिन्न राजनैतिक दलों के प्रनिधियों के साथ मुलाकात की।   लोकसभा चुनाव की तैयारियों का जायजा लेने के लिए मुख्य चुनाव आयुक्त सुनील अरोड़ा की अगुआई में पहुंची टीम अलग अलग राजनीतिक दलों, आला सुरक्षा और प्रशासनिक अधिकारियों से मुलाकात करेगी। टीम में तीन सदस्य हैं जिनसे 10 पार्टियों के नेता मुलाकात करेंगे। इनमें 7 राष्ट्रीय और 3 स्थानीय पार्टियों के नेता होंगे। कश्मीर के राजनीतिक दलों ने चुनाव आयोग से राज्य विधानसभा चुनाव आगामी लोकसभा चुनावों के साथ कराने की मांग की। चुनाव आयोग का दल आज जम्मू में राजनैतिक दलों के साथ संवाद करेगा। सुप्रीम कोर्ट का  निर्देश है कि विधानसभा भंग होने के बाद नया चुनाव छह महीने के अंदर कराया जाना चाहिए और जम्मू कश्मीर के मामले में यह समय सीमा मई, 2019 में खत्म हो रही है। 