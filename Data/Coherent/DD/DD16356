देश में सबसे ज्यादा फर्स्ट क्लास मैच खेलने का रिकॉर्ड मुंबई के नाम हो गया   रणजी मैचों के इतिहास में मुंबई की टीम ने कल एक नया इतिहास अपने नाम कर लिया। बड़ौदा के खिलाफ मैच में उतरते ही मुंबई की टीम ने अपने नाम 500 मैच खेलने का कीर्तिमान रच दिया। देश में सबसे ज्यादा फर्स्ट क्लास मैच खेलने का रिकॉर्ड मुंबई के नाम हो गया। देश को सबसे ज्यादा क्रिकेटर इसी टीम ने दिए हैं।  टीम के इस सम्मान के हासिल करने से पहले बुधवार को मुंबई के बांद्रा कुर्ला कॉम्प्लेक्स में एक समारोह आयोजित किया गया। इस मौके पर टीम के लिए खेल चुके कई खिलाड़ी मौजूद थे। इस मौके पर रणजी टीम का हिस्सा रह चुके कई वरिष्ठ खिलाड़ियों का सम्मान किया गया।सचिन ने भी इस मौके पर टीम के खिलाड़ियों का आभार जताया।  