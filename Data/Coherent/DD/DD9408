आईसीसी टी-20 महिला विश्व कप आज से वेस्टइंडीज में शुरू, भारतीय टीम का पहला मुकाबला न्यूजीलैंड के साथ,  हरमनप्रीत कौर भारतीय टीम की करेंगी अगुवाई  आईसीसी टी-20 महिला विश्व कप का छठा संस्करण शुक्रवार से वेस्टइंडीज में शुरू होने जा रहा है। इस संस्करण में कुल दस टीमें हिस्सा ले रहीं हैं। इस टूर्नामेंट का फाइनल मुकाबला 24 नवंबर को खेला जाएगा। मेजबान वेस्टइंडीज पिछले साल का चैंपियन रहा है और इस साल वह अपना खिताब बचाने मैदान में उतरेगा। वहीं, तीन बार की चैंपियन रह चुकी ऑस्ट्रेलियाई महिला टीम चौथी बार खिताब पर कब्जा जमाने की फिराक में होगी। आईसीसी महिला वर्ल्ड टी20  के छठे संस्करण की शुरुआत शुक्रवार से होने जा रही है। 9 नवंबर से 25 नवंबर तक खेले जाने वाले इस टूर्नामेंट में कुल 10 टीमें भाग लेने जा रही है। इन दस टीमों को दो ग्रुप में बांटा गया है। भारतीय टीम को ग्रुप बी में रखा गया है। ग्रुप ए में इंग्लैंड, साउथ अफ्रीका, श्रीलंका, वेस्टइंडीज और बांग्लादेश की टीम को रखा गया है। ग्रुप बी में भारत के साथ ऑस्ट्रेलिया, न्यूजीलैंड, पाकिस्तान और आयरलैंड की टीम है। भारतीय टीम को आईसीसी महिला टी20 के प्रबल दावेदारों में गिना जा रहा है। भारतीय टीम की कप्तान हरमनप्रीत कौर को टी20 का माहिर बल्लेबाज माना जाता है। स्मृति मंधाना ने हालिया दिनों में टी20 क्रिकेट में धमाकेदार प्रदर्शन किया है।भारतीय टीम का पहला मुकाबला न्यूजीलैंड के साथ 9 नवंबर को है। 11 तारीख को टीम इंडिया का सामना पाकिस्तान की टीम से होना है। 15 नवंबर को भारत और आयरलैंड के बीच मैच खेला जाएगा। 17 तारीख को भारत को ग्रुप की सबसे ताकतवर टीम ऑस्ट्रेलिया का सामना करना होगा। 23 तारीख को आईसीसी महिला टी20 विश्व कप का सेमीफाइनल खेला जाएगा जबकि 25 नवंबर को फाइनल मुकाबले में तय होगा टूर्नामेंट के विजेता का नाम।         