अमेरिका के तटीय इलाकों में चक्रवातीय तूफान सैली ने बड़े पैमाने पर नुकसान पहुंचाया है. तूफान की वजह से अलबामा के तटीय इलाकों में एक व्यक्ति की मौत, कई लापता. पांच लाख लोग इससे प्रभावित हुए हैं.  चक्रवातीय तूफान सैली ने अमेरिका के तटीय इलाकों को बड़े पैमाने पर नुकसान पहुंचाया है। तूफान की वजह से अलबामा के तटीय इलाकों में एक व्यक्ति की मौत हो गई है जबकि कई लापता बताए जा रहे हैं। कई इलाकों में बिजली आपूर्ति व्यवस्था तूफान की वजह से धवस्त हो गई है। पांच लाख लोग इससे प्रभावित हुए हैं। अलबामा के तट से टकारने के बाद पूरे इलाके में तबाही मचाते हुए तूफान उत्तरी तटों की ओर बढ़ गया है। तूफान की वजह से अमेरिका के अलबामा, फ्लोरीडा और जॉर्जिया में भारी बारिश हुई। इस चक्रवातीय तूफान की वजह से अमेरिका के पूर्वी अलबामा से लेकर जॉर्जिया के मध्य हिस्से तक भारी बारिश हुई है। चक्रवातीय तूफान सैली अलबामा के दक्षिण पूर्व मोंटगोमरी में अब कम दबाव के क्षेत्र में तब्दील हो गया है। एक दिन पहले 169 किलोमीटर प्रति घंटे की रफ्तार से तूफान अलबामा के समुद्री तटों से टकराया था।  