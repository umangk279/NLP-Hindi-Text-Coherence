आईसीसी टी-20 महिला विश्व कप के गुयाना में भारत और न्यूजीलैंड के बीच खेले गये एक मैंच में भारत ने न्यूजीलैंड को 34 रन से हराया। पहले खेलते हुए भारत ने न्यूजीलैंड के समक्ष जीत के लिए 195 रन का लक्ष्य रखा, जिसका पीछा करने उतरी न्यूजीलैंड की टीम 20 ओवर में 9 विकेट पर 160 रन ही बना सकी।  वेस्ट इंडीज़ के गुयाना में शुक्रवार से शुरू हुए आईसीसी महिला वर्ल्ड टी-20 टूर्नामेंट के पहले मैच में भारत ने न्यूज़ीलैंड को 34 रनों से हरा दिया। इस मैच में भारतीय कप्तान हरमनप्रीत कौर ने शतकीय पारी खेलकर इतिहास रच दिया। तीसरे नंबर पर बल्लेबाज़ी करने आईं हरमनप्रीत ने 51 गेंदों में सात चौकों और आठ छक्कों की मदद से 103 रन बनाए। जेमीमा रोड्रिग्ज़ ने 59 रन बनाए। जेमीमा और हरमनप्रीत ने चौथे विकेट के लिए 134 रनों की साझेदारी की। हरमनप्रीत की कप्तानी पारी की बदौलत भारत ने पहले बल्लेबाज़ी करते हुए निर्धारित 20 ओवर में पांच विकेट के नुकसान पर 194 रन बनाए। हरमनप्रीत का यह शतक किसी भी महिला टी-20 मैच में भारत की ओर से पहला शतक है।  