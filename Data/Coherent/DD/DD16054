महाराष्ट्र के अहमदनगर जिले के कोपर्डी गांव में हुए बर्बर बलात्कार और हत्याकांड के तीन दोषियों को सत्र अदालत ने मौत की सजा सुनाई है। 13 जुलाई, 2016 को एक नाबालिग लड़की को अगवा कर गैंगरेप के बाद हत्या कर दी गई थी। लगभग डेढ़ साल तक सुनवाई के बाद अदालत ने दोषियों को सजा सुनाई है।   लगभग डेढ़ साल तक सुनवाई के बाद अदालत ने दोषियों को सजा सुनाई है। इस घटना को लेकर मराठा समुदाय ने कड़ा विरोध प्रदर्शन किया था। पीड़ित परिवार और उनके वकील ने आरोपियों के लिए फांसी की सजा देने की मांग की थी। महाराष्ट्र के अहमदनगर जिले के कोपर्डी गांव में हुए बर्बर बलात्कार और हत्याकांड के तीन दोषियों को ज़िला अदालत ने मौत की सजा सुनाई है। साल 2016 में 15 वर्षीय एक बच्ची के साथ इस वारदात को अंजाम दिया गया था। इस मामले में मराठा समुदाय के लोगों के भारी विरोध प्रदर्शन के बीच अहमदनगर पुलिस ने 7 अक्तूबर, 2016 को आईपीसी की धारा और पॉक्सो कानून के तहत केस दर्ज किया । इस घटना की गंभीरता को देखते सरकार ने वरिष्ठ सरकारी वकील उज्जवल निकम को मामले की पैरवी के लिए नियुक्त किया । इस मामले का फैसला जल्दी हो इसके लिए एडवोकेट उज्ज्वल निकम ने लगातार तीन दिन तक कोर्ट में बहस की। इसके अलावा रविवार को छुट्टी के दिन भी कोर्ट की कार्यवाही चलती रही। जिसके बाद इतने कम समय में इस मामले में फैसला आ सका है। अदालत के इस फैसले के बाद पीड़िता के घर वाले खुश हैं। इस मामले में 18 नवंबर को अहमद नगर सेशन कोर्ट ने कोपर्डी रेप केस के मुख्य अभियुक्त जीतेंद्र बाबूलाल शिंदे, संतोष गोरख भावल और नितिन गोपीनाथ को दोषी करार दिया था। अदालत के इस फैसले का महाराष्ट्र के मुख्यमंत्री देवेन्द्र फंणडवीस ने स्वागत किया है। गौरतलब है कि कोपर्डी में 13 जुलाई 2016 को एक 15 वर्षीय छात्रा के साथ सामूहिक दुष्कर्म करने के बाद उसकी हत्या कर दी गई थी।  