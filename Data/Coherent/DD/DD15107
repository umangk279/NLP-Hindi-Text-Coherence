दक्षिण अफ्रीका की धरती पर पहली बार सीरीज जीतकर इतिहास रचने वाली भारतीय क्रिकेट टीम पिछले 6 महीने में तीसरी बार आईसीसी वनडे रैंकिंग में शीर्ष स्थान पर पहुंच गई है। भारत ने मंगलवार रात को दक्षिण अफ्रीका को 5वें वनडे मैच में 73 रन से हराकर 6 मैचों की वनडे सीरीज में 4-1 की अपराजेय बढ़त बना ली है। इस जीत के बाद भारतीय टीम आईसीसी रैंकिंग में 122 अंकों के साथ टॉप पर पहुंच गई है। साउथ अफ्रीकी टीम को हार से रैंकिंग में नुकसान हुआ और वह 121 अंकों से पिछड़कर 118 अंकों पर आ गई है।      दक्षिण अफ्रिका के खिलाफ वनडे सीरीज में शानदार प्रदर्शन करने का फायदा भारतीय क्रिकेट टीम को ताजा जारी आईसीसी वनडे रैंकिंग में मिला है।अफ्रीका के खिलाफ सीरीज के पांचवें वनडे में मिली जीत के साथ टीम इंडिया एक बार फिर आईसीसी वनडे रैंकिंग में शीर्ष स्थान पर पहुंच गई है। भारत ने पोर्ट एलिजाबेथ में खेले गए पांचवें वनडे में साउथ अफ्रीका को 73 रन से हराकर सीरीज में 4-1 की अजेय बढ़त बना ली है। इससे पहले सीरीज के शुरुआती 3 वनडे में भी टीम इंडिया ने जीत दर्ज की थी। टीम इंडिया ने पहली बार साउथ अफ्रीका में द्विपक्षीय वनडे सीरीज जीती है।  इस जीत के बाद भारतीय टीम आईसीसी रैंकिंग में 122 अंकों के साथ टॉप पर पहुंच गई है। साउथ अफ्रीकी टीम को हार से रैंकिंग में नुकसान हुआ और वह 121 अंकों से पिछड़कर 118 अंकों पर आ गई है। भारतीय टीम ने सीरीज की शुरुआत 119 अंकों के साथ की थी और तब उसे टॉप पर पहुंचने के लिए सीरीज के 4 मैचों में जीत की जरूरत थी। सीरीज का छठा वनडे शुक्रवार को खेला जाना है और साउथ अफ्रीकी टीम यदि जीत दर्ज करने में कामयाब हो जाती है तो भी भारत नंबर-1 की कुर्सी पर बरकरार रहेगा। भारत के तब 121 अंक हो जाएंगे और मेजबान टीम 119 अंकों के साथ नंबर-2 पर ही रहेगी। यदि भारतीय टीम छठा वनडे जीतकर सीरीज का अंत 5-1 की जीत के साथ करेगी तो उसके 123 अंक हो जाएंगे जबकि साउथ अफ्रीका के 117 अंक रह जाएंगे। अक्टूबर 2017 के बाद से यह पांचवीं बार होगा जब भारत वनडे रैंकिंग में शीर्ष पर रहकर सीरीज का समापन करेगा। भारतीय टीम मौजूदा समय में टेस्ट रैंकिंग में भी शीर्ष पर है।  दूसरी तरफ इंग्लैंड और न्यूजीलैंड के बीच पांच मैचों की वनडे सीरीज में यदि इंग्लैंड क्लीन स्वीप करता है तो वह दक्षिण अफ्रीका को तीसरे स्थान पर छोड़कर दूसरे नंबर पर पहुंच जाएगा।   