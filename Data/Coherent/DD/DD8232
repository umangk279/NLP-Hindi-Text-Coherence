 ईरान के विदेश मंत्री जवाद जरीफ ने दिया इस्तीफा। साल 2015 में हुई परमाणु संधि के दौरान ज़रीफ ने ईरान और अंतरराष्ट्रीय मंच के बीच वार्ता में निभाई थी अहम भूमिका।  ईरान के विदेश मंत्री जवाद जरीफ ने अपने पद से इस्तीफा दे दिया है। साल 2015 के परमाणु संधि के इस मुख्य वार्ताकार ने अपने इंस्टाग्राम एकाउंट पर इस्तीफा देने की घोषणा की। जरीफ ने अपने कार्यकाल के दौरान कमियों के लिए क्षमा मांगते हुए ईरानी जनता और सम्मानित अधिकारियों को समर्थन देने के लिए उनका धन्यवाद किया। राष्ट्रपति हसन रूहानी द्वारा जरीफ का इस्तीफा स्वीकार किया जाना अभी बाकी है। जरीफ अगस्त 2013 से ईरान के विदेश मंत्री है और मई 2018 में अमेरिकी द्वारा नाभिकीय संधि से पीछे हटने के बाद से जरीफ को कट्टरपंथियों की कठोर आलोचना का सामना करना पड़ा था। 