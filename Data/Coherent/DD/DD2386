COVID-19 वैश्विक महामारी के शुरू होने के बाद 1036 भारतीय नागरिकों को ईरान से COVID-19 की जांच के पश्चात पांच दलों में भारत लाया गया। इनमें से 03 जैसलमेर और 02 दलों को जोधपुर के सैन्य स्वस्थता सुविधाओं में रखा गया।   ईरान से भारत आगमन के पश्चात् इन लोगों को ICMR प्रोटोकोल के तहत जोधपुर तथा जैसलमेर स्थित सैन्य स्वस्थता सुविधाओं, जिन्हे सैनिको ने अपने निवास स्थान खाली कर तैयार किये थे, में 14 दिनों के लिए क्वारेनटाइन किया गया। क्वारंटाइन की अवधि की समाप्ति पर 28 मार्च 2020 को इन लोगों का भारत मे पहली बार एम्स जोधपुर में COVID-19 के लिए जांच की गयी, जिसमें 236 लोगों के प्रथम दल में से 15 लोग, जिनमें संक्रमण के कोई लक्षण नहीं थे, पाॅजिटिव पाये गये । इन लोगों को एम्स जोधपुर में स्थानांतरित कर दिया गया है। 29 मार्च 2020 को 53 विद्यार्थियों के दूसरे दल की जांच हुई और सभी का परिणाम निगेटिव आया, इन लोगों को जल्द से जल्द उनके घर पहुंचाने का प्रयास जारी है। तीसरे दल के 195 लोगों में से अब तक सिर्फ 02 लोगों की जांच रिपोर्ट पाॅजिटिव आयी है। जोधपुर में सेना ने अपनी ओर से पहल कर शुरू के दिनों में ही जांच करवाने के कारण 552 लोगों में से 19 पाॅजिटिव लोगों की पहचान हो गई है, जिन्हें एम्स तथा एम डी एम जोधपुर में भरती कर दिया गया है और बाकी लोगों को सैन्य सुविधा में क्वारंटाइन किया गया है। सेना के परिश्रमी और व्यवस्थित प्रक्रिया के पालन करने से जांच मे पाॅजिटिव पाये गये लोग, जिनमें संक्रमण के कोई लक्षण नहीं थे, उन्हे देश के विभिन्न भागों में वाहक बनने से रोक दिया गया है। ICMR प्रोटोकोल के अनुसार पहले और तीसरे दल की क्वारेनटाइन अवधि को और 14 दिनों के लिए बढा दिया गया है, ताकि सामुदायिक फैलाव से बचा जा सके और ये लोग जल्द से जल्द स्वस्थ होकर अपने घर लौट सकें। कोरोना चुनौती की लड़ाई मे इन नागरिकों, सेना की ओर से देखभाल करने वाले लोगों और राजस्थान सरकार द्वारा दर्शाया जा रहा प्रेरणा और दल भावना सराहनीय है और यह पूरे देश द्वारा अपनाया जा सकता है। 