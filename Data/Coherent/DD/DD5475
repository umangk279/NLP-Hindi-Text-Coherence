पाकिस्तान को 60 रनों से हराकर श्रीलंका में खेले जा रहे अंडर 19 एशिया कप के सेमीफाइनल में पहुंचा भारत.  श्रीलंका में खेले जा रहे अंडर 19 एशिया कप में भारत ने चिर प्रतिद्वंदी पाकिस्तान को 60 रनों से हराकर सेमीफाइनल में प्रवेश किया। इस मैच में भारत ने टॉस जीतकर पहले बल्लेबाजी करते हुए निर्धारित 50 ओवरों में 5 विकेट पर 305 रनों का स्कोर खड़ा किया। भारत की ओर से दिए गए 306 रनों के लक्ष्य का पीछा करने उतरी पाकिस्तानी टीम की 245 रनों पर ढेर हो गई। भारत की तरफ से तिलक बर्मा ने 110 रनों की  पारी खेली जबकि मैन ऑफ द मैच रहे अर्जुन आजाद 11 चौकों और 4 छक्कों की मदद से 121 रन बनाने में सफल रहे, भारत के लिए अथर्व अंकोलेकर ने 3 विकेट लिए वहीं सुशांत मिश्रा और विद्याधर पाटिल के हाथ 2-2 सफलता लगी। 