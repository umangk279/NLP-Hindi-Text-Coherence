अंतरराष्ट्रीय क्रिकेट परिषद ने ज़िम्बाब्वे क्रिकेट को तुरंत प्रभाव से किया बर्खास्त। खेल प्रबंधन के दौरान सरकार के दखल को दूर करने में नाकाम साबित होने पर लिया फैसला  जिम्बाब्वे क्रिकेट बोर्ड को अंतरराष्ट्रीय क्रिकेट परिषद यानि आईसीसी ने लंदन में हुई कल अपनी वार्षिक बैठक  में तत्काल प्रभाव से निलंबित कर दिया है। बताया गया है कि बोर्ड सरकारी हस्तक्षेप को खत्म करने में नाकाम रहा जिस वजह से जिबांब्वे क्रिकेट बोर्ड पर यह कार्रवाई की गई है।आईसीसी के अध्यक्ष शशांक मनोहर ने बताया कि जिंबाब्वे ने आईसीसी के नियमों का उल्लंघन किया है इसी वजह से उनपर प्रतिबंध लगाया गया है। इसके तहत अब आईसीसी फंडिंग को भी रोक दिया जाएगा और ज़िंबाब्वे की प्रतिनिधि टीमों को आईसीसी इवेंट्स में हिस्सा लेने से भी प्रतिबंधित कर दिया जाएगा, जिसकी वजह से अक्टूबर में पुरुषों के टी20 वर्ल्ड कप क्वालिफायर में उनकी भागीदारी भी खतरे में पड़ गई है। 