प्रधानमंत्री ने संसद भवन परिसर में हरित संसद, हरित भारत अभियान की शुरुआत की। इस मौके पर लोकसभाध्यक्ष ने कहा कि प्रधानमंत्री ने देश को एक हरित भारत बनाने का संकल्प दिया है।   प्रधानमंत्री नरेंद्र मोदी ने संसद भवन परिसर में हरित संसद, हरित भारत अभियान की शुरुआत की। लोकसभाध्यक्ष ओम बिरला और विभिन्न सांसदों की मौजूदगी में प्रधानमंत्री ने रूद्राक्ष का पौधा लगाया। पर्यावरण संरक्षण और वृक्षारोपण को प्रोत्साहित करने के मकसद से इस कार्यक्रम का आयोजन किया गया है। लोकसभाध्यक्ष ओम बिरला ने भी रूद्राक्ष का पौधा लगाया। कार्यक्रम में केन्द्रीय रक्षा मंत्री राजनाथ सिंह, केंद्रीय गृह मंत्री अमित शाह, केंद्रीय वन एवं पर्यावरण मंत्री प्रकाश जावडेकर सहित तमाम सांसदों शिरकत की और पौधे भी लगाए। इस मौके पर लोकसभाध्यक्ष ने कहा कि प्रधानमंत्री ने देश को एक हरित भारत बनाने का संकल्प दिया है। उन्होंने कहा कि अगर पर्यावरण को शुद्ध रखना है तो पेड़ लगाने के अलावा कोई विकल्प नहीं है। लोकसभा अध्यक्ष ने उम्मीद जताई कि पीएम मोदी के नेतृत्व में हरित भारत को भी उसी तरह कामयाबी मिलेगी जिस तरह से स्वच्छ भारत अभियान को मिली है।  