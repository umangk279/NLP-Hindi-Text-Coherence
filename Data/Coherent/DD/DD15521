'सबका साथ- सबका विकास 'नीति से बनी है उसकी छवि आशावादी। वैश्विक नीतियों पर चर्चा में योगदान देकर विश्व का भविष्य तय करने में भारत का बेहद अहम योगदान।  विश्व आर्थिक मंच के संस्थापक और कार्यकारी अध्यक्ष प्रोफेसर क्लॉउस श्वाब ने कल नई दिल्ली में प्रधानमंत्री नरेन्द्र मोदी से मुलाकात की। श्वाब ने नरेन्द्र मोदी डॉट इन पर लिखे एक लेख में प्रधानमंत्री नरेन्द्र मोदी की सबका साथ सबका विकास नीति की प्रशंसा की और इस नीति के जरिए भारत द्वारा अर्जित की गई अपार उपलब्धियों को रेखांकित किया। 'बहु वैचारिक विश्व में भारत के लिए अवसर' के नाम से लिखे लेख में उन्होंने कहा कि यह बिल्कुल सही समय है कि भारत विश्व में अपना प्रभाव बढ़ाए और अपनी विकास गतिविधियों में और तेजी लाए। उन्होंने कहा कि भारत की 'सबका साथ- सबका विकास 'नीति से  उसकी आशावादी छवि बनी है। उन्होंने कहा कि वैश्विक नीतियों पर चर्चा में योगदान देकर विश्व का भविष्य तय करने में भारत का बेहद अहम योगदान हो सकता है। उन्होनें भारत को भविष्य का विश्व गुरू बताया। उन्होनें कहा कि समृद्ध विश्व के लिए वैश्विक नीति निर्धारण और हमारे साझा भविष्य को और बेहतर बनाने के लिए भारत की निश्चित तौर पर बड़ी भूमिका है। 