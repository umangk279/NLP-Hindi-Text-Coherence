ब्रिटेन की मार्केटिंग फर्म कैम्ब्रिज एनालिटिका ने फेसबुक डाटा घोटाले को लेकर घिरने के बाद घोषणा की है कि वह अपना सभी कारोबार बंद कर रही है। वह ब्रिटेन और अमरीका में दिवालियेपन के लिए अर्जी दाखिल कर रही है। कंपनी ने कहा उसके अधिकतर ग्राहक चले गये हैं इसलिए इसके लिए अपना कारोबार जारी रखना मुश्किल हो गया है।   फेसबुक से डाटा चोरी कर उसका चुनाव अभियान के दौरान गलत इस्तेमाल करने का आरोप झेल रही कैंब्रिज एनालिटिका ने अपनी कंपनी बंद करने का फैसला किया है. कंपनी ने एक औपचारिक बयान के माध्यम से यह जानकारी दी. कंपनी कुछ समय बाद अपनी सभी इकाइयां भी बंद करने पर भी विचार कर रही है. कंपनी ने अपने एक बयान में कहा कि वह डेटा संचालन पर एक विवाद में शामिल कैंब्रिज एनालिटिका और इसकी ब्रिटिश मूल कंपनी एससीएल चुनाव लिमिटेड को तुरंत बंद करने पर विचार कर रही है। गौरतलब है कि कैंब्रिज एनालिटिका पर भारत समेत विश्व के कई देशों के चुनाव अभियान को प्रभावित करने का आरोप लग चुका है. इन देशों में अमेरिका भी शामिल है. 