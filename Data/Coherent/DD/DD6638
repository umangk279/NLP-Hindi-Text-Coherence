भारतीय टीम का वर्ल्ड कप में अगला मुकाबला गुरुवार को मैनचेस्टर में वेस्टइंडीज से होना है। भारत के पास इस मैच को जीत कर सेमीफाइनल में अपना स्थान पक्का करने का मौका है वहीं अगर वेस्टइंडीज को सेमीफाइनल में पहुंचना है तो उनको यह मैच हर हाल में जीतना  होगा।  वर्ल्ड कप में भारतीय टीम का छठा मैच मैनचेस्टर मैदान पर वेस्टंडीज के खिलाफ गुरूवार को होना है। वर्ल्ड कप 2019 में भारतीय टीम अपने 5 में से 4 मैच जीतकर शानदार परफॉर्मेंस करने में सफल रही है। टूर्नामेंट से पहले वेस्टंडीज की टीम को इस वर्ल्ड कप का छूपा रुस्तम टीम करार दिया जा रहा था लेकिन कुछ मैचों में अच्छा खेल दिखाने के बावजूद वेस्टइंडीज की टीम केवल एक मैच ही जीत पाई, ऐसे में भारत के खिलाफ यह मैच वेस्टइंडीज की टीम हर हाल में जीतने की कोशिश करेगी। भारत और वेस्टइंडीज के बीच अब तक 8 मैच खेले गये है जिसमें से 5 मैच भारत ने जीते है  जबकि 3 मैच वेस्टइंडीज ने अपने नाम किए वहीं भारत का वेस्टइंडीज के खिलाफ सर्वोच्च स्कोर 268 है और वेस्टइंडीज ने सबसे अधिक 282 रन बनाए है भारत का न्यूनतम स्कोर 174 रन है वहीं वेस्टइंडीज ने सबसे कम स्कोर 140 बनाए।  इस विश्व कप में जहां भारत अपराजित रही है वहीं वेस्टइंडीज की टीम 6 मैच खेल चुकी है और केवल एक ही में जीत दर्ज करने में सफल रही है। विश्व कप में भी पलड़़ा भारत का ही भारी है लेकिन वेस्टइंडीज की टीम को कम आंकना ठीक नहीं उनके पास कागजों  पर तो क्रिस गेल, कार्सोल ब्रेथवेट और जेसन होल्डर जैसे भारी भरकम नाम है लेकिन बुमराह की अगुवाई वाली भारत के तेज गेंदबाज और चहल और कुलदीप यादव की स्पिन जोड़ी के सामने ये बड़े नाम टिक पायेंगे. ये सबसे बडा सवाल है। 1983 के वर्ल्ड कप में भारत ने इसी मैदान में तब की सबसे मजबूत टीम मानी जाने वाली वेस्ट इंडीज को हराकर अपने अभियान का आगाज किया था और इस बार भारत इस मैदान पर वेस्टइंडीज को हरा कर सेमीफाइनल में अपनी दावेदारी को और अधिक पुख्ता करना चाहेगा। 