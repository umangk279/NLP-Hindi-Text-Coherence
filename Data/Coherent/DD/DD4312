सरकार ने अगले साल मार्च तक दो लाख ग्राम पंचायतों को इंटरनेट और ब्रॉडबैंड कनेक्‍शन उपलब्ध कराने का लक्ष्य रखा है.  राज्य सभा में एक लिखित उत्‍तर में इलेक्ट्रॉनिक्स और सूचना प्रौद्योगिकी मंत्री रविशंकर प्रसाद ने बताया कि इस महीने की 7 तारीख तक कुल एक लाख 28 हजार से अधिक ग्राम पंचायतों को यह सेवा उपलब्‍ध कराई जा चुकी है. रविशंकर प्रसाद ने कहा कि अब तक लगभग 45 हजार ग्राम पंचायतों में वाई-फाई हॉटस्पॉट स्थापित कर दिए गए हैं और 16 हजार से अधिक ग्राम पंचायतों में सेवाएं प्रदान की जा रही हैं. 