कर्नाटक में जेडीएस-कांग्रेस गठबंधन सरकार संकट में, कांग्रेस के पांच विधायक लापता, जबकि भाजपा के 104 विधायकों का दिल्ली से सटे गुरूग्राम में डेरा.  कर्नाटक में कांग्रेस-जेडीएस सरकार में उठापटक चल रही है। इस बीच कर्नाटक भाजपा के 104  विधायक दिल्ली से सटे गुरुग्राम में है। इन विधायकों का कहना है कि लोकसभा चुनावों की रणनीति बनाने के लिए सभी जमा हुए हैं। उन्होंने कहा कि राज्य में कांग्रेस और जेडीएस के बीच खुद ही झगड़ा चल रहा है और उस सरकार के खुद ही गिरने के आसार है। इन विधायकों का कहना है कि उनकी ये बैठक आम चुनावों की रणनीति को लेकर बैठक बुलाई गई है। कर्नाटक विधानसभा में कुल 224 विधायक हैं, बीजेपी के सबसे ज्‍यादा 104 विधायक हैं, कांग्रेस के 80 और जेडीएस के 37 विधायक हैं। इनके अलावा एक विधायक बीएसपी से और दो अन्‍य विधायक हैं। राज्य में गठबंधन की सरकार को 117 विधायकों का समर्थन प्राप्त है, जो मैजिक संख्‍या 113 से थोड़ा सा ज्‍यादा है। कांग्रेस के एक विधायक रमेश जारकीहोली काफी दिनों से संपर्क में नहीं हैं। बी एस पी विधायक पहले ही मंत्री स्‍थान छोड़कर बाहर आ गए हैं। निर्दलीय विधायक को मंत्री स्‍थान से निकाला गया था। राज्‍य में राजनीतिक सरगर्मी जोरो पर हैं और अगले कुछ दिन बहुत ही महत्‍वपूर्ण होंगे।  