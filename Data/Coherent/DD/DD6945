अरुणाचल प्रदेश में पेमा खांडू को सर्वसम्मति से भाजपा ने विधायक दल का नेता चुन लिया है. केंद्रीय पर्यवेक्षक जेपी नड्डा ने इसकी घोषणा की.  अब 29 मई को पेमा खांडू मुख्यमंत्री पद की शपथ लेंगे. हाल ही में विधानसभा चुनाव में भाजपा ने 60 सदस्यीय विधानसभा में 41 सीटें जीती जबकि जनता दल (यूनाइटेड) ने सात, नेशनल पीपुल्स पार्टी (एनपीपी) ने पांच, कांग्रेस ने चार, पीपुल्स पार्टी ऑफ अरुणाचल ने एक और निर्दलियों ने दो सीट पर विजय हासिल की. 