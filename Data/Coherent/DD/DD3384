राष्ट्रपति रामनाथ कोविंद ने दिए रामनाथ गोयनका एक्सीलेंस इन जर्नलिज्म पुरस्कार, डी.डी.न्यूज के धीरज कुमार, मोरमुकुट शर्मा और स्वर्गीय अच्युतानंद साहू को भी मिला सम्मान, छत्तीसगढ में नक्सलियों की धमकी के बीच की थी चुनाव की रिपोर्टिंग, कवरेज के दौरान नक्सलियों के साथ गोलीबारी में शहीद हो गए थे अच्युतानंद साहू.  राष्ट्रपति रामनाथ कोविंद ने साल 2018 के लिए पत्रकारिता जगत के प्रतिष्ठ पुरस्कार रामनाथ गोयनका का वितरण किया। दिल्ली में आयोजित एक समारोह में उन्होंने कई श्रेणियों में पुरस्कार दिए। । राष्ट्रपति रामनाथ कोविंद ने निड़र और निष्पक्ष पत्रकारिता के लिए डी.डी. न्यूज़ के धीरज कुमार, मोर मुकट शर्मा पुरस्कृत किया साथ ही शहीद  अच्युतानंद साहू की पत्नी हिमाचली साहू को पुरस्कार चिह्न दिया। राष्ट्रपति ने कहा कि पत्रकारिता के क्षेत्र में मुश्किलों का सामना करते हुए निष्पक्ष जन संवाद के लिए डटे रहना एक अद्मय साहस का घोष है।  दरअसल 30 अक्टूबर 2018 की दोपहर छत्तीसगढ़ अरनपुर थाना क्षेत्र के नीलावाया गांव से आई एक ख़बर ने डी.डी.न्यूज़ को स्तब्ध कर दिया था। 20 साल बाद गांव में मतदान केंद्र बनने वाला था लोकतंत्र के लिए उत्साह था। इसी ख़बर के लिए डी.डी.न्यूज़ के धीरज कुमार, मोर मुकुट शर्मा और अच्युतानंद साहू ने गांव का रूख किया। लेकिन गांव से ठीक कुछ पहले ही नक्सली घात लगाए बैठे हुए थे। उन्होंने ताबड़तोड़ फायरिंग कर दी और इस अचानक हमले में अच्युतानंद साहू शहीद हो गए। राजधानी दिल्ली में आज जब राष्ट्रपति ने उस टीम को पुरस्कृत किया गया जब एक बार फिर ग़म और गौरव के पल साथ-साथ महसूस किए गए। इसके अलावा रामनाथ गोयनका अवार्ड 2018 को अन्य श्रेणियों में भी दिया गया जिनमें प्रिंट, ब्राडकॉस्ट और डिजिटल मीडिया माध्यमों के पत्रकार शामिल रहे। 