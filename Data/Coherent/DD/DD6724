हरफनमौला शाकिब अल हसन द्वारा गेंद और बल्ले के शानदार प्रदर्शन के बलबूते बांग्लादेश ने वेस्ट इंडीज़ को 7 विकेट से हराया। शानदार शतक जड़ने और दो विकेट झटकने वाले शाकिब बने मैन ऑफ द मैच। मैनचैस्टर में आज अफगानिस्तान और इंग्लैंड के बीच होगा मुकाबला  टॉंटन में खेले गये आईसीसी विश्व कप के 23वें मैच में बांग्लादेश ने टॉस जीत कर पहले गेंदबाजी का फैसला किया वेस्टइंडीज की शुरूआत खराब रही उनके सलामी और विस्फोटक बल्लेबाज क्रिस गेल बिना खाता खोले ही पवेलियन लौट गये, उन्हें मोहम्मद सैफुद्दीन ने मुशफिकुर रहीम के हाथों कैच आउट कराया। लेकिन इसके बाद एविन ल्युइस और शे-होप ने पारी को संभाला, एविन ल्युइस ने संभल कर बल्लेबाजी करते हुए 70 रन का योगदान दिया, वे शकीब उल हसन की गेंद पर आउट हुए। निकोलस पूरन को भी 25 रन पर शकीब उल हसन ने ही पवेलियन की राह दिखाई। हेटमायर ने तेज़ी से अपना अर्धशतक पूरा करने में सफलता पाई लेकिन 50 रन बनाकर वो मुस्ताफिज़ुर की गेंद पर तमीम इकबाल द्वारा कैच आउट हो गए। मुस्ताफिज़ुर ने अपने उसी ओवर में आंद्रे रसेल को भी विकेट के पीछे कैच कराकर शुन्य पर ही  चलता किया। शे होप शतक से चूक गए और 96 रन पर मुस्तफिज़ुर रहमान की गेंद पर कैच हो गए। अंत में जेसन होल्डर ताबड़तोड़ बल्लेबाजी कर महज 15 गेंद पर 33 रन बनाए, इस तरह निर्धारित 50 ओवर में वेस्टइंडीज ने 8 विकेट के नुकसान पर 321 रन बनाए। जीत के लिए मिले 322 रनों के लक्ष्य का पीछा करने उतरी बांग्लादेश ने तेज़ शुरुआत की। उनका पहला विकेट 52 रन पर गिरा। सौम्या सरकार को 29 रन पर रसेल ने स्लिप में गेल के हाथों कैच आउट कराया। तमीम इकबाल को 48 रन पर शैल्डन कॉर्ट्रिल ने रनआउट किया। इसके बाद बल्लबाज़ी करने उतरे मुश्फिकुर रहीम महज़ 1 रन बना कर ओशेन थॉमस का शिकार बने। लेकिन इस बीच शकीब उल हसन ने बेहतरीन बल्लेबाजी करते हुए शतक जमाया उसका साथ दिया लिटन दास जिन्होने 94 रन बनाए ये दोनों बल्लेबाज आखिर तक आउट नही हुए इस तरह बांग्लादेश ने यह मैच 8 ओवर शेष  रहते जीत लिया। 