जम्मू-कश्मीर के बिजबेहड़ा में लश्करे तैयबा के तीन आतंकी ढेर कर दिए गए। आतंकियों से भारी मात्रा में गोला-बारूद और हथियार बरामद किए गए हैं। वहीं पुलवामा के काकपोरा में आतंकियों के हमले में छत्तीसगढ़ के एक श्रमिक की मौत हो गई। पिछले तीन दिनों के भीतर यह दूसरी घटना है।  जम्मू कश्मीर के अनंतनाग में आज एक मुठभेड़ के दौरान सुरक्षाबलों ने 3 आतंकवादी को मार गिराया। सुरक्षाबलों को इलाके में आतंकियों के छिपे होने की खबर मिली थी जिसके बाद पूरे इलाके को घेर लिया गया। खुद को घिरता देख आतंकियों ने फायरिंग शुरू कर दी। जवाबी कार्रवाई में सुरक्षा बलों ने तीन आतंकियों को ढेर कर दिया। मारे गए आतंकियों के पास भोरी मात्रा में गोलाबारूद बरामद हुआ है। फिलहाल इलाके में सर्च अभियान जारी है। 