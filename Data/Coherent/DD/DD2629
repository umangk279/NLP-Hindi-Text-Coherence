सार्क सदस्य देशों के साथ प्रधानमंत्री नरेन्द्र मोदी आज शाम वीडियो कॉन्फ्रेंसिंग के ज़रिए संवाद करेंगे। सार्क क्षेत्र में कोविड-19 से निपटने के लिए प्रभावी साझी रणनीति पर विचार विमर्श होगा। पीएम मोदी को उम्मीद है कि सार्क देशों के एक साथ आने से कोरोना के प्रकोप से निपटने के लिए मजबूत रणनीति तैयार होगी ।  कोरोना वायरस की वैश्विक महामारी कोविड-19 से निपटने के लिए प्रधानमंत्री नरेंद्र मोदी की ओर से प्रस्तावित सार्क देशों का वीडियो कॉन्फ्रेंस आज शाम को होगा। सार्क देशों के नेता आज वीडियो कॉन्फ्रेंसिंग के जरिए कोरोना वायरस के खतरे से निपटने के लिए रणनीति पर चर्चा करेंगे। प्रधानमंत्री नरेंद्र मोदी ने ही दक्षेस सदस्यों के वीडियो कॉन्फ्रेंस के जरिए रणनीति पर चर्चा का प्रस्ताव दिया था, जिसका सभी सदस्य देशों ने स्वागत किया था। कोरोना वायरस के चलते दुनिया भर में 5,000 से ज्यादा लोगों की मौत हो गई है। वहीं, भारत में इसके मरीज की संख्या 84 हो गई है, जिनमें दो मरने वाले भी शामिल हैं। विदेश मंत्रालय के प्रवक्ता रवीश कुमार ने बताया कि और कोरोना वायरस से मुकाबले के लिए संयुक्त रणनीति बनेगी। प्रधानमंत्री मोदी ने आठ सदस्यों के क्षेत्रीय समूह से दक्षेस के नेताओं की वीडियो कॉन्फ्रेंसिंग के जरिए बैठक कराने की राय दी ताकि कोरोना वायरस के प्रकोप से निपटने के लिए मजबूत रणनीति तैयार की जा सके। 