दुनियाभर में कोरोना वायरस से संक्रम‍ित लोगों की संख्‍या 2,703,615  हो गई है तो वहीं इस संक्रमण से 190,490 लोगों की मौत हो चुकी है।   वहीं यूरोप में इटली के बाद कोरोना महामारी से सबसे ज्यादा पीड़ि‍त स्पेन में अब मौत की दर में कमी दिखने लगी है। स्पेन में गुरुवार को 440 लोगों की मौत हो गई जिसके साथ मृतकों की संख्या 22 हजार के पार पहुंच गई। स्‍पेन में 4,600 नए मामले आए जिसके साथ संक्रमितों का आंकड़ा दो लाख को पार कर गया है। फ्रांस में 544 और लोगों की संक्रमण से मौत हो गई जिसके साथ मरने वालों का आंकड़ा बढ़कर 21,889 हो गया है। बीते 24 घंटों में 1,827 नए मामले सामने आए। यूरोप में महामारी से सबसे ज्यादा मौतें इटली में हुई हैं। इटली में 25 हजार से ज्यादा पीडि़तों की जान जा चुकी है।    