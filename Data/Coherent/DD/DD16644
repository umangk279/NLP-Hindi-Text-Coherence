एशिया कप हाकी प्रतियोगिता के सुपर 4 में भारत और दक्षिण कोरिया के बीच खेला गया मुकाबला 1-1 की बराबरी पर समाप्त हुआ।   पहले और दूसरे क्वार्टर में कोई भी टीम गोल करने में सफल नही हो पाई। कोरिया ने तीसरे क्वार्टर के 11वें मिनट में मैच का पहला गोल किया। ली जैंगजुंग ने टीम के लिए ये गोल दागा। जीत की तरफ बढ़ रही कोरिया को मैच के अंतिम मिनट में झटका लगा। भारत के गुरुजंत सिंह ने अंतिम मिनट में बराबरी का गोल करके टीम को प्रतियोगिता में पहली हार से बचा लिया। 