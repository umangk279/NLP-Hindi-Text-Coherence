नेपाल में दूसरे और अंतिम चरण के संसदीय और प्रांतीय चुनाव की तैयारियां पूरी हो गई है। प्रतिनिधि सभा की 128 और प्रान्तीय सभाओं की 256 सीटों के लिए 45 जिलों में कल वोट डाले जाएंगे।   नेपाल में स्वतंत्र, निष्पक्ष और शांतिपूर्ण चुनाव कराने के लिए व्यापक सुरक्षा प्रबंध किए गए हैं। प्रधानमंत्री शेर बहादुर देऊबा और विभिन्न राजनीतिक दलों के शीर्ष नेताओं सहित चार हजार चार सौ बयासी उम्मीदर अंतिम चरण के चुनाव में अपने भाग्य आजमा रहे हैं।  निर्वाचन आयोग के अनुसार चुनाव की निगरानी के लिए 400 अंतर्राष्ट्रीय प्रेक्षक बुलाए गए हैं। नेपाल के 52 संगठनों के 45 हजार प्रेक्षकों को भी चुनाव की निगरानी के लिए तैनात किया है। 26 नम्बर को 32 जिलों में पहले दौर का चुनाव सफलता पूर्वक हुआ था।   