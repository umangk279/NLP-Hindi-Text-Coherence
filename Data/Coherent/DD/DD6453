कर्नाटक में गठबंधन सरकार में मौजूद कांग्रेस के 21 मंत्रियों ने इस्तीफा दे दिया है।   कर्नाटक में गठबंधन सरकार के 14 विधायकों ने इस्तीफा दे दिया है।  इनमें से 10 विधायक कांग्रेस और जेडीएस के 3 हैं और एक निर्दलीय विधायक और सरकार में मंत्री एच नागेश हैं। जिन्होंने आज इस्तीफा देकर भाजपा को समर्थन देने की घोषणा भी कर दी है। हालांकि उनके इस्तीफे विधानसभा अध्यक्ष ने अभी तक स्वीकार नहीं किए हैं। लेकिन अगर कल मंगलवार को स्पीकर के बेंगलुरू लौटने के उनके इस्तीफे स्वीकार हो जाते हैं तो सरकार पर संकट आ सकता है। मौजूदा हाल में यहां 224 विधानसभा सदस्यों वाले सदन में स्पीकर को मिलाकर कांग्रेस के 78 विधायक हैं जबकि जेडीएस के 37 विधायक हैं। इसके अलावा सदन में एक BSP का भी सदस्य है। जबकि बीजेपी के 105 विधायक हैं। लेकिन कर्नाटक के कांग्रेस नेता डी के शिवाकुमार ने कहा कि उनकी सरकार नहीं गिर सकती क्योंकि उनके पास 118 विधायक है। करीब 13 महीने पहले कर्नाटक में हुए चुनाव में भाजपा सबसे बड़ी पार्टी बनकर उभरी लेकिन कांग्रेस-जेडीएस ने एक-दूसरे से हाथ मिलाकर सत्ता पर कब्जा कर लिया। फॉर्मूले के तहत जेडीएस नेता कुमारस्वामी मुख्यमंत्री बने और कांग्रेस नेता जी परमेश्वर को उप मुख्यमंत्री बनाए गए। लेकिन जबसे सरकार बनी है तभी से दोनों दलों में मनमुटाव चल रहा है।  इन सब हालातों के बीच थोड़ी देर पहले मुख्यमंत्री कुमारस्वामी उप मुख्यमंत्री जी परमेश्वर के घर पहुँचे। यहां बैठक में तमाम मंत्री भी शामिल हैं। मौजूदा संकट को कांग्रेस बीजेपी की चाल बता रही है। बिजली मंत्री डी के सुरेश समेत पूरी कांग्रेस आरोप लगा रही है कि बीजेपी गठबंधन सरकार को गिराने की कोशिश में है। लेकिन भाजपा ने इस आरोप को सिरे से खारिज कर दिया है। बीजेपी का कहना है कर्नाटक की गठबंधन सरकार जनता की उम्मीदों को पूरा करने में नाकाम है। साथ ही वहां सिद्धारमैया और कुमारस्वामी के बीच सत्ता संघर्ष के कारण ये संकट पैदा हुआ है। 