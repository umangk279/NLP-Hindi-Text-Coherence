पाक अधिकृत कश्मीर में आतंकी गतिविधियों में हुई बढ़ोत्तरी के बाद स्थानीय लोगों का पाकिस्तान सरकार के खिलाफ जबरदस्त प्रदर्शन, प्रदर्शनकारियों का इस्लामाबाद पर लश्कर-ए-तैयबा और जैश-ए-मोहम्मद जैसे आतंकी संगठनों को प्रशिक्षण और शरण देने का आरोप।  पीओके यानि पाक अधिकृत कश्‍मीर के रावलाकोट में स्‍थानीय लोगों ने क्षेत्र में बढ़ती आतंकी गतिविधियों को लेकर जोरदार प्रदर्शन किया। प्रदर्शन कर रहे राजनीतिक कार्यकर्ताओं और स्‍थानीय लोगों का कहना है कि यहां आतंकी गतिविधियों के लिए सीधे-सीधे इस्‍लामाबाद की सरकार जिम्‍मेदार है, जो लश्‍कर-ए-तैयबा और जैश-ए-मोहम्‍मद जैसे आंतकी संगठनों को प्रशिक्षण देती है और शह देती है। 