दक्षिण कोरिया के साथ रणनीतिक भागीदारी, व्यापार और सांस्कृतिक संबंधो को मजबूती देने के मकसद से प्रधानमन्त्री नरेन्द्र मोदी द. कोरिया की दो दिवसीय यात्रा पर हैं, पीएम मोदी सोल में आज दक्षिणी कोरियाई  राष्ट्रपति मून जे इन के साथ करेंगे प्रतिनिधिमण्डल स्तर की वार्ता। कई अहम समझौतों और सहमति पत्रों पर हस्ताक्षर हो सकते हैं।    प्रधानमंत्री नरेंद्र मोदी दक्षिण कोरिया के दौरे के दूसरे दिन आज कोरिया के नेशनल सेमेट्री पर जाकर पुष्पांजलि अर्पित करेंगे। इसके बाद प्रधानमंत्री मोदी का कोरिया के राष्ट्रपति के आधिकारिक आवास ब्लू हाउस में औपचारिक स्वागत होगा। इसके बाद प्रधानमंत्री मोदी कोरिया के राष्ट्रपति मून जे-इन के साथ निजी मुलाकात करेंगे। इसके बाद प्रतिनिधमंडल स्तर की वार्ता में दोनों नेता द्विपक्षीय संबंधों के विविध आयामों एवं हाल के घटनाक्रमों पर विचार विमर्श करेंगे। 