लोकतंत्र के महापर्व में आम आदमी के साथ ही वीआईपी वोटरों ने भी जमकर मतदान किया, खासकर युवा वोटरों में खूब उत्साह दिखाई दिया। पहली बार के वोटर भी बड़ी संख्या में बूथ पर पहुंचे। महिलाओं, बुजुर्गों और दिव्यागों ने भी की महापर्व में अपनी हिस्सेदारी दी।     आम आदमी के साथ साथ वो नेता जिनकी तकदीर का फैसला आम आदमी को करना है उनके साथ ये नेता भी वोट करने  कतारों में लगे। इनका आकर्षण लोगो में था तो वहीं जनता से कीए वादों को पूरा करने का आत्मविश्वास भी दिखा इन नेताओं में। प्रथम चरण के मतदान में लोकतंत्र के महापर्व की सुन्दर छटाएं दिखी, क्या आम, क्या खास सब मतदान की लाइन में लगे नजर आए, लोग भी अपने नेताओं को अपने साथ लाइन में खड़ा देखकर काफी खुश थे। अगर बात महाराष्ट्र की करें तो ...केन्द्रीय मंत्री हंसराज अहीर ने चंद्रपुर में मतदान किया, जबकि एनसीपी नेता प्रफुल्ल पटेल ने गोंदिया में अपना वोट दिया। RSS प्रमुख मोहन भागवत और महाराष्ट्र के मुख्यमंत्री देवेन्द्र फणनविस ने नागपुर में मतदान किया तो वहीं केन्द्रीय मंत्री नितिन गडकरी ने भी नागपुर में वोट दिया, गडकरी नागपुर से बीजेपी उम्मीदवार भी हैं। आंध्रप्रदेश में लोकसभा के साथ-साथ विधानसभा के लिए भी वोट डाले गये, यहां सभी राजनीतिक दलों के बड़े नेता मतदान केन्द्रों पर वोट डालते दिखे। तेलंगाना में लोकसभा की सभी 17 सीटों पर वोट डाले गए, सभी राजनीतिक दलों के बड़े नेता यहां मतदान करते नजर आए, कांग्रेस नेत्री रेणुका चौधरी ने खम्मम में अपना वोट डाला तो वहीं AIMIM नेता असदुद्दीन ओवैसी ने हैदराबाद में मतदान किया। निजामाबाद से फिर एक बार चुनाव लड़ रही TRS नेता के कविता ने अपने संसदीय क्षेत्र निजामाबाद में वोट डाला, तो वहीं कांग्रेस नेता वी हनुमंत राव हैदराबाद में मतदान करते दिखे । केन्द्रीय मंत्री और वरिष्ठ बीजेपी नेता जितेन्द्र सिंह ने जम्मू में अपना वोट डाला, जम्मू और कश्मीर की दो लोकसभा सीटों पर पहले चरण में मतदान हुआ। अगर बात उत्तरप्रदेश की करें तो यहां आठ लोकसभा सीटों पर वोट डाले गए, बीजेपी प्रत्याशी संजीव बाल्यान ने मुजफ्फरपुर में वोट डाला, जबकि वर्तमान सांसद और बीजेपी प्रत्याशी सत्यपाल सिंह ने बागपत में वोट डाला, गाजियाबाद में केन्द्रीय मंत्री और बीजेपी नेता वी के सिंह ने अपने मताधिकार का इस्तेमाल किया।  उत्तराखंड की सभी पांच लोकसभा सीटों पर भी इस चरण में मतदान हुआ, मुख्यमंत्री त्रिवेन्द्र सिंह रावत और पूर्व मुख्यमंत्री और वर्तमान सांसद रमेश पोखरियाल निशंक ने  देहरादून में अपना वोट डाला, निशंक हरिद्वार से बीजेपी प्रत्याशी हैं । वरिष्ठ कांग्रेस नेता इंदिरा ह्रदयेश ने हल्द्वानी में अपने मताधिकार का इस्तेमाल किया। असम में मुख्यमंत्री सर्वानंद सोनोवाल ने डिब्रुगढ़ में अपना वोट दिया तो वहीं त्रिपुरा में मुख्यमंत्री बिप्लव देव ने अगरतला में अपना वोट डाला। पहले चरण में कुल 91 संसदीय सीटों पर मतदान हुआ, अगले चरण में 97 लोकसभा सीटों के लिए 18 अप्रैल को मतदान होगा, लोगों में अपने नेताओं को अपने साथ वोट डालते हुए देखना वाकेई एक सुखद अनुभव था।  