विख्यात फुटबॉल खिलाड़ी और प्रथम श्रेणी के क्रिकेटर रह चुके चुन्नी गोस्वामी का निधन हो गया। उनकी मृत्यु दिल का दौरा पड़ने से हुई।  शाम पांच बजे कोलकाता के एक अस्पताल में 82 वर्षीय खिलाड़ी ने दुनिया को अलविदा कह दिया। उन्होंने साल 1962 में एशियन खेलों में भारतीय फुटबॉल टीम की कप्तानी की थी और उस वक्त भारत के खाते में स्वर्ण पदक आया था। राष्ट्रपति रामनाथ कोविंद ने पूर्व खिलाड़ी के निधन पर शोक व्यक्त किया है उन्होंने एक ट्वीट में लिखा कि "चुन्नी गोस्वामी के निधन की खबर दुखद है। भारतीय फुटबॉल प्रेमियों ने एक विभूति को खो दिया है। वे एक बहुमुखी प्रतिभा के धनी खिलाड़ी व चमकता सितारा थे। शोकाकुल परिवार, मित्रजनों के प्रति मैं हार्दिक संवेदना व्यक्त करता हूं। 