विदेश मंत्री एस जयशंकर ने चीन, ऑस्ट्रेलिया, यूक्रेन, इटली और चेक गणराज्य के अपने समकक्षों के साथ न्यूयॉर्क में द्विपक्षीय बैठकें कीं. विदेश मंत्री ने इन देशों के साथ द्विपक्षीय संबंधों को मजबूत करने सहित ऊर्जा, प्रौद्योगिकी से जुड़े कई अहम मुद्दों पर चर्चा की.  विदेश मंत्री ने कहा कि चीनी विदेश मंत्री वांग यी के साथ उनकी मुलाकात संबंधों की समीक्षा करने में सहायक होगी. चेक गणराज्य के विदेश मंत्री टॉमस पेट्रीसेक से हुई मुलाकात पर खुशी जाहिर करते हुए उन्होंने कहा कि इस दौरान गणराज्य, विसेग्राद समूह और यूरोपीय संघ के साथ भारत के सहयोग पर चर्चा की. ऑस्ट्रेलिया के विदेश मंत्री मारिज पायने के साथ हुई बैठक को जयशंकर ने सार्थक और दोनों पक्षों के संबंधों की गुणवत्ता को बढ़ाने वाला बताया. 