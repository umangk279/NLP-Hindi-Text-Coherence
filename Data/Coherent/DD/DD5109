दंगा रोकने और प्राकृतिक आपदा से निपटने में सक्षम रैपिड एक्शन फोर्स की गृह मंत्री अमित शाह ने की जमकर तारीफ, स्थापना दिवस समारोह में कहा- अनुच्छेद 370 हटाना शहीद सैनिकों का सबसे बड़ा सम्मान।  रैपिड एक्शन फोर्स का आज 27वां स्थापना दिवस है और इस खास मौके पर गृह मंत्री अमित शाह अहमदाबाद में हैं। यहां उन्होंने रैपिड एक्शन फोर्स की जमकर तारीफ की और कहा कि कई जगह जहां दंगे और उपद्रव होते हैं वहां RAF पहुंचने की सूचना से ही दंगाइयों का बिखरना शुरू होना देश की जनता ने देखा है। और कई जगह RAF की मौजूदगी ही दंगा रोकने के लिए काफी है। इस दौरान उन्होंने परेड का भी निरीक्षण किया और बहादुर जवानों और शहीद जवानों के परिजनों को सम्मानित भी किया। इस दौरान उन्होंने कहा कि आरएएफ अपने कार्य के बल पर जनमानस का विश्वास पाने में सफल रहा है। 