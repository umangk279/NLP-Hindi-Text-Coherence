सुप्रीम कोर्ट द्वारा आयोजित अंतर्राष्ट्रीय न्यायिक सम्मेलन 2020 को संबोधित करते हुए प्रधानमंत्री नरेंद्र मोदी ने कहा कि हाल में न्यायपालिका द्वारा कुछ ऐसे बड़े फैसले आए हैं, जिनका  130 करोड़ भारतवासियों ने स्वागत किया।  देश के प्रधान न्यायधीश जस्टिस एस ए बोबडे, आस्ट्रेलिया की प्रधान न्यायधीश सुजैन केफेल और ब्रिटेन की शीर्ष अदालत के अध्यक्ष लॉर्ड रॉबर्ट जॉन रीड भी सम्मेलन में मौजूद रहे।  प्रधानमंत्री नरेंद्र मोदी ने अंतरराष्ट्रीय न्यायिक सम्मेलन 2020 का उद्घाटन किया। सुप्रीम कोर्ट द्वारा आयोजित इस दो दिवसीय सम्मेलन का विषय "न्यायपालिका और बदलता विश्व" है। देश के प्रधान न्यायधीश जस्टिस एस ए बोबडे, आस्ट्रेलिया की प्रधान न्यायधीश सुजैन केफेल और ब्रिटेन की शीर्ष अदालत के अध्यक्ष लॉर्ड रॉबर्ट जॉन रीड भी सम्मेलन में शिरकत कर रहे हैं। इस मौके प्रधानमंत्री नरेन्द्र मोदी ने कहा जेंडर जस्टिस के बिना दुनिया का कोई भी देश, कोई भी समाज पूर्ण विकास नहीं कर सकता और ना ही न्यायप्रियता का दावा कर सकता है। प्रधानमंत्री ने कहा कि  हमारा संविधान  हर व्यक्ति को समानता का अधिकार प्रदान करता है। प्रधानमंत्री ने कहा आज भारत विश्व की पांचवी सबसे बड़ी अर्थव्यवस्था है। ऐसा माना जाता है कि तेजी से विकास और पर्यावरण की रक्षा एक साथ होना संभव नहीं है लेकिन भारत ने इस अवधारणा को भी बदला है। उन्होंने कहा कि भारतीयों का न्यायपालिका पर प्रगाढ़ विश्वास है। 130 करोड़ भारतवासियों ने न्यायपालिका द्वारा दिए गए  फैसलों को पूरे सहमति और सम्मान के साथ स्वीकार किया है। 