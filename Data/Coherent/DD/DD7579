देश के भगोड़े शराब कारोबारी विजय माल्या को ब्रिटेन की कोर्ट से झटका लगा है. माल्या की प्रत्यर्पण रोकने वाली अर्जी खारिज कर दी गई है. ब्रिटेन की अदालत ने विजय माल्या को प्रत्यर्पण के खिलाफ अपील करने की अनुमति नहीं दी है.  अदालत के फ़ैसले के बाद अब उसके भारत आने की संभावनाओं को बल मिला है. इससे पहले संकट में फंसे शराब कारोबारी कई भारतीय बैंकों को संतुष्ट करने के लिए शानो-शौकत की जिंदगी छोड़ने की पेशकश की थी. ब्रिटेन की एक अदालत को बृहस्पतिवार को यह जानकारी दी गई थी. भारतीय बैंकों को माल्या से करीब 1.14 अरब डॉलर पाउंड वसूलने हैं और बैंक इसमें से कुछ राशि निकालने का प्रयास कर रहे हैं. 