फेसबुक के सीईओ मार्क जकरबर्ग कल दूसरे दिन अमेरिकी कांग्रेस के सामने पेश हुए, जहां डेटा लीक को लेकर उन्हें तीखे सवालों का सामना करना पड़ रहा है। यूज़र्स का डेटा लीक होने के लेकर ज़करबर्ग पहले ही माफी मांग चुके हैं।    फेसबुक पर कुछ खास तरह की 'सेंसरशिप' का बचाव करते हुए जकरबर्ग ने कहा कि आतंकवादी संगठन अपने अभियान के प्रचार-प्रसार के लिए इस मंच का इस्तेमाल नहीं कर पाएं, इसके लिए इस तरह की सेंसरशिप की जरूरत है। उन्होंने कहा कि वह यह सुनिश्चित करने के लिए 'प्रतिबद्ध' हैं कि फेसबुक सभी प्रकार के विचारों के लिए एक मंच है। जुकरबर्ग ने कहा है कि वे चाहते हैं कि चुनाव की गोपनीयता की सुरक्षा को सुनिश्चित किया जाए।  अमरीकी सीनेट न्‍यायपालिका और वाणिज्यिक समिति की संयुक्‍त सुनवाई के दौरान जुकरबर्ग ने कहा कि इस वर्ष भारत, हंगरी और ब्राजील जैसे देशों में कई महत्‍वपूर्ण चुनाव होने हैं और उनकी कंपनी का मानना है कि इन चुनावों की गोपनीयता की सुरक्षा बनी रहे। जुकरबर्ग का यह बयान ब्रिटिश कंपनी कैम्ब्रिज एनेलिटिका के फेसबुक इस्‍तेमाल करने वाले लाखों लोगों के डाटा लीक मामले के विवाद के बीच आया है। 