पांच बार की वर्ल्ड चैंपियन मैरी कॉम आज से शुरू होने वाले एलीट महिला राष्ट्रीय मुक्केबाजी चैंपियनशिप में भाग नहीं लेंगी। दरअसल मैरी कॉम अभी चोट से उबर रही हैं। इसीलिए मौजूदा एशियाई चैंपियन मैरी कॉम इस दूसरी चैंपियनशिप में हिस्सा नहीं लेगीं हालांकि इसमें 300 से भी अधिक मुक्केबाज हिस्सा ले रहे हैं।  पांच बार की विश्व चैंपियन एमसी मेरीकोम आज से शुरू होने वाले एलीट महिला राष्ट्रीय मुक्केबाजी चैंपियनशिप में भाग नहीं लेंगी। जबकि एल. सरिता देवी और सरजूबाला देवी जैसी मुक्केबाज खिताब जीतने के साथ इस साल होने वाले राष्ट्रमंडल और एशियाई खेलों के लिये भारतीय टीम में जगह बनाने की कोशिश करेंगी। मौजूदा एशियाई चैंपियन मेरीकोम अभी चोट से उबर रही हैं।  इस दूसरी चैंपियनशिप में 300 से भी अधिक महिला मुक्केबाज हिस्सा लेंगी। भारतीय मुक्केबाजी महासंघ बीएफआई के अनुसार  सप्ताह भर तक चलने वाला यह टूर्नामेंट, राष्ट्रमंडल और एशियाई खेलों के लिये चयन ट्रायल भी होगा। विश्व युवा चैंपियनशिप में पदक जीतने वाले अधिकतर मुक्केबाजों ने इस प्रतियोगिता के लिये अपना पंजीकरण करवाया है।  महिला टीम के मुख्य कोच शिव सिंह और चयन पैनल के दो सीनियर सदस्य भी इस दौरान उपस्थित रहेंगे। 