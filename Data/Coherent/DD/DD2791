जेनोबरी के दोहरे गोल की बदौलत यूएफा चैम्पियंस लीग के अंतिम 16 के पहले लेग के मुक़ाबले में बायर्न म्यूनिख ने चेल्सी को 3-0 से दी मात,वहीं आज रियाल मैड्रिड और मैनचेस्टर सिटी होंगे आमने सामने.  यूएफा चैम्पियंस लीग में बुधवार को अंतिम 16 के पहले लेग के मुक़ाबले में इंग्लिश क्लब चेल्सी को बायर्न म्यूनिख के हाथों 0-3 की ज़बरदस्त हार झेलनी पड़ी।बायर्न की ओर से जनाबरी ने 51वें ,54वें मिनट में दो गोल हुए जबकि तीसरा गोल लेवोनडौस्की ने खेल के 76वें मिनट में किया।स्टैमफोर्ड ब्रिज में खेले गए इस मुक़ाबले में हार के बाद चेल्सी के लिए प्रतियोगिता में आगे बढ़ने के रास्ते लगभग बंद हो गए है। वहीं एक अन्य अंतिम 16 के पहले लेग के मुक़ाबले में बार्सिलोना का सामना नपोलि से हुआ जहां मैच 1-1 की बराबरी पर ख़त्म हुआ। नपोलि की ओर से पहला गोल खेल के 30वें मिनट में मर्टन्स ने किया जबकि बार्सिलोना की ओर से बराबरी का गोल ग्रीज़मैन ने किया। 