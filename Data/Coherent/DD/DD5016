सभी परिस्थितियों में शहीद और घायल जवानों के परिवारों के लिए दी जाने वाली वित्तीय मदद 2 से बढ़ाकर 8 लाख रुपए कर दी गयी। ये राशि आर्मी बैटल कैजुअल्टी वेलफेयर फंड के तहत दी जाएगी ।    रक्षा मंत्री राजनाथ सिंह ने सभी परिस्थितियों में शहीद औऱ घायल हुए जवानों के परिजनों के लिए वित्तीय मदद को दो लाख से बढ़ाकर 8 लाख करने को सैद्धांतिक रूप से मंजूरी दे दी है। आर्मी बैटल कैजुअल्टी वेलफेयर फंड के तहत ये राशि प्रदान की जाएगी। इससे पहले शहीद होने या 60 प्रतिशत से अधिक की अक्षमता होने पर 2 लाख रुपए की वित्तीय मदद का प्रावधान था। इसके साथ ही 60 फीसदी से कम अक्षमता वाले जवानों को एक लाख रुपए का वित्तीय मदद मिलती थी। ये धनराशि लाभार्थियों को मिलने वाली पारिवारिक पेँशन औऱ आर्मी ग्रुप इंश्योरेंस की वित्तीय सहायता जैसी दूसरी सुविधाओँ से अतिरिक्त दी जाती थी।    