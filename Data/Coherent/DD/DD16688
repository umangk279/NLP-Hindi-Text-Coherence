हिमाचल प्रदेश में 9 नवंबर को विधानसभा चुनाव होने हैं, कांग्रेस और बीजेपी दोनों ही पार्टियां उम्मीदवारों के नामों की घोषणा के लिए बैठकों के दौर को लगभग खत्म कर चुकी हैं। लेकिन ठीक चुनाव से पहले कांग्रेस के नेताओं का बीजेपी में शामिल होना कांग्रेस की चुनौतियों को बढ़ा रहा है।   हिमाचल प्रदेश विधानसभा चुनावों के लिए सोमवार को अधिसूचना जारी होने के साथ ही चुनावी प्रक्रिया शुरू हो गई है। अधिसूचना जारी होने के बाद प्रदेश में नामांकन पत्र भरने की प्रक्रिया भी शुरू हो गई है। हालांकि प्रदेश विधानसभा की 68 विधानसभा क्षेत्रों में से किसी भी प्रत्याशी ने सोमवार को अपना नामाकंन पत्र दाखिल नहीं किया है। प्रदेश में नामाकंन प्रक्रिया 23 अक्टूबर तक चलेगी। 24 अक्तूबर को नामांकन पत्रों की जांच की जाएगी। 26 अक्टूबर तक नामांकन पत्र वापस लिए जा सकते हैं। प्रदेश में 9 नवंबर को मतदान होना है। मतगणना 18 दिसंबर को की जाएगी। 