उपराष्ट्रपति वेंकैया नायडू ने नई दिल्ली में दो दिवसीय सिविल सेवा दिवस कार्यक्रम का किया उद्घाटन, कहा न्यू इंडिया के सपने को साकार करने के लिए सबको मिलकर काम करने की जरूरत।  उपराष्ट्रपति एम वेंकैया नायडू ने आज लोक सेवा दिवस के मौके पर प्रशासनिक सुधार एवं जन शिकायत विभाग की एक प्रदर्शनी का शुभारंभ किय़ा। इस मौके पर उन्होंने एक पुस्तक का विमोचन भी किया। उपराष्ट्रपति ने कहा कि भारतीय सिविल सेवा सबसे बेहतरीन सेवा है। हमें अब नए विचारों के साथ नए रास्तों पर काम करने की ज़रूरत है। उन्होंने कहा कि आज से लोक सेवकों के पास लोगों की सेवा करने के बेहतर मौके हैं। इस अवसर पर प्रधानमंत्री कार्यालय में राज्य मंत्री जितेंद्र सिंह ने कहा कि सिविल सेवा के क्षेत्र में बहुत बदलाव आय़ा है और इस दिवस का महत्व बढ़ा है। उन्होंने कहा कि बिना अच्छे लोक सेवक के हम लक्ष्य को हासिल नहीं कर सकते। 