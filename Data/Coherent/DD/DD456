जम्मू-कश्मीर पुलिस ने श्रीनगर के बाहरी इलाके पंथाचौक के पास मुठभेड़ में तीन आतंकवादियों को मार गिराया है। तीनों हिज्बुल मुजाहिदीन के सदस्य थे। इस मुठभेड़ में पुलिस के एक अधिकारी भी शहीद हो गए हैं।   सुरक्षाबलों को आतंकियों के पास से विस्फोटक सामग्री भी मिली है।  पुलिस के अनुसार आतंकवादियों ने कल रात पंथा चौक क्षेत्र में पुलिस औऱ केंद्रीय रिजर्व पुलिस बल के संयुक्त नाका पर गोलीबारी की और इसकी जवाबी कार्रवाई में तीन आतंकवादी ढेर कर दिए गए।  