 आज कर्नाटक विधानसभा में कुमारस्वामी सरकार का बहुमत परीक्षण हो सकता है। 15 विधायकों के त्यागपत्र और दो निर्दलीय विधायकों की समर्थन वापसी से राज्य की कांग्रेस-जेडीएस गठबंधन सरकार का अस्तित्व ख़तरे में है।   कर्नाटक के सियासत में चल रहे नाटक के बीच आज जेडीएस-कांग्रेस गठबन्धन सरकार का बहुमत परीक्षण हो सकता है। मुख्यमंत्री कुमारस्वामी ने एक प्रेस रिलीज जारी कर बागी विधायकों से अपील की है कि बहुमत परीक्षण में शामिल होकर लोकतंत्र को मजूबत करें। इसी बीच विश्वास मत को लेकर राजनीतिक दल अपनी-अपनी रणनीति बनाने में जुटे हुए हैं। 