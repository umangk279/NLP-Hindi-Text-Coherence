कोरोना वायरस के कहर से लड़ रहे दुनियाभर के देशों में संक्रमण के मामलों में कमी देखने को नहीं मिल रही है। समय के साथ साथ नए मामलों की रफ्तार भी तेज हो गई है।  वैश्विक स्तर पर जानलेवा वायरस के कुल मामलों की संख्या 64 लाख 30 हजार के करीब पहुंच चुकी है, जबकि तीन लाख 85 हजार से ज्यादा लोगों की जान जा चुकी है। इन सबके बीच ब्राजील में कोरोना वायरस का कहर जारी है। बीते 24 घंटों में यहां रिकॉर्ड 1,349 लोगों की मौत हुई है। वहीं, महामारी से सबसे ज्यादा प्रभावित अमेरिका में मरने वालों का कुल आंकड़ा 1 लाख सात हजार के पार पहुंच गया है। पिछले पांच दिनों से हर दिन 1 लाख से अधिक नए COVID -19 मामले ने विश्व स्वास्थ्य संगठन कि चिन्ता बढ़ा दी। प्रेस कॉन्फ्रेंस में महानिदेशक ने मध्य और दक्षिण अमेरिका में महामारी में तेजी पर चिन्ता व्यक्त की। 