मारे गए नक्सलियों में दो महिला नक्सली और एक इनामी नक्सली शामिल हैं  झारखंड के नक्सल प्रभावित पलामू जिले में सुरक्षा बलों को नक्सलियों के खिलाफ बढ़ी सफलता मिली है। जिले के छत्तरपुर, पाटन और मनातू व बिहार के डुमरिया थाना क्षेत्र के सीमावर्ती इलाके चिल्हो जंगल में आज सुबह सुरक्षा बलों और प्रतिबंधित नक्सली संगठन भाकपा के बीच मुठभेड़ में चार नक्सली मारे गए। मारे गए नक्सलियों में दो महिला नक्सली और एक इनामी नक्सली शामिल हैं। एक नक्सली की पहचान हो गयी, जबकि तीन नक्सलियों की पहचान की जा रही है। मुठभेड़ करीब दो घंटे तक चली। इस दौरान दर्जनों राउंड फायरिंग हुई। मौके से हथियार भी बरामद किये गये हैं। मारे गए नक्सलियों में एक पांच लाख का इनामी नक्सली विमल यादव शामिल है। 