अफगानिस्तान की राजधानी काबुल में मंगलवार को आतंकियों ने एक मैटरनिटी हॉस्पिटल पर हमला किया।  इसमें 14 लोगों की मौत हो गई।  भारत ने अफगानिस्‍तान में निर्दोष नागरिकों पर आतंकवादी हमलों की कड़ी निंदा की है। विदेश मंत्रालय ने एक बयान में कहा कि माताओं, नवजात शिशुओं, नर्सों पर हुए इस प्रकार के निंदनीय हमले घटिया और मानवता के विरूद्ध संगठित अपराध हैं। भारत ने इन हमलों में मरने वालों के परिवारों के प्रति संवेदना व्‍यक्‍त की है और घायलों के शीघ्र स्‍वस्‍थ होने की कामना की है। 