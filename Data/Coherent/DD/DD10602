इस कारोबारी हफ़्ते के अंतिम दिन शुक्रवार को शेयर बाज़ार में फिर से उछाल देखने को मिला. शेयर बाजार ने जबरदस्त तेज़ी के साथ कारोबार की शुरुआत की, जो दिनभर बरकरार रहा. इसी वजह से शुक्रवार को निफ्टी और सेंसेक्स दोनों ही बढ़त के साथ बंद हुए.  अंतर्राष्ट्रीय बाजार में शुक्रवार को कच्चे तेल की कीमतों में आई गिरावट के कारण सेंसेक्स 700 से अधिक अंकों की मजबूती के साथ बंद हुआ, जबकि निफ्टी ने भी रफ्तार भरी है. सेंसेक्स 732.43 अंकों की बढ़त के साथ 34733.58 के स्तर पर बंद हुआ, जबकि निफ्टी 237.80 अंकों की बढ़त के साथ 10472.50 के स्तर पर पहुंच गया. 