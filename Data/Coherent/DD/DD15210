जम्मू-कश्मीर के राजौरी  में पाकिस्तान की गोलीबारी में एक कैप्टन सहित चार सैनिक  शहीद। भारतीय सेना ने दिया मुंहतोड़ जवाब, पाकिस्तान की कई चौकियां ध्वस्त।  पाकिस्तानी सेना की ओर से कल जम्मू कश्मीर के पुंछ और राजौरी जिले में किए संघर्षविराम के उल्लंघन में चार जवान शहीद हो गए . शहीद सैनिकों में एक कैप्टन भी शामिल. । पाकिस्तानी सेना की ओर से पुंछ सेक्टर के शाहपुर और भिंबर गली में रविवार सुबह से गोलीबारी जारी रही। एक जवान के अलावा कुछ स्थानीय नागरिक भी इस गोलीबारी में घायल हुए।   भारतीय सेना भी पाकिस्तान की इस हरकत का मुंहतोड जवाब दे रही है और दोनों तरफ से भारी गोलीबारी हो रही है।  जम्मू-कश्मीर की सीएम महबूबा मुफ्ती ने गोलीबारी में शहीद भारतीय सैनिकों की मौत पर दुख जताया है। इस भीषण गोलीबारी के मद्देनजर राजौरी जिले में एलओसी से पांच किलोमीटर के दायरे में स्थित सभी स्कूलों को अधिकारियों ने तीन दिन के लिये बंद कर दिया है। 