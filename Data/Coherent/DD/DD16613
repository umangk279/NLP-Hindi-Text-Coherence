स्पेन के प्रधानमंत्री ने कहा- कैटलोनिया की स्वायत्तता को नहीं किया जा रहा खत्म, कहा- कानून का उल्लंघन करने वाले स्थानीय नेताओं को ही हटाया जा रहा, मंत्रीमंडल ने कैटलोनिया क्षेत्रीय चुनाव 6 महीने के भीतर कराने की घोषणा की   स्पेन की सरकार ने कैटालोनिया की अलगाववादी सरकार को बर्खास्त करने और इस क्षेत्र में छह महीने के भीतर चुनाव करवाने का निर्णय लिया। प्रधानमंत्री मैरियानो रजॉय ने अपने मंत्रिमंडल की बैठक के बाद घोषणा करते हुए कहा कि सरकार ने संविधान की धारा 155 को लागू करने का निर्णय लिया है। इस धारा के लागू होने से स्पेन की सरकार कैटालोनिया की विधानसभा को भंग कर देगी और वहां की सरकार को हटाकर शासन अपने हाथों में ले लेगी। इसे लागू करने के लिए स्पेन के उच्च सदन सीनेट की मंजूरी लेना जरूरी है जहां कि 27 अक्टूबर को इस मसले पर मतदान होगा। 