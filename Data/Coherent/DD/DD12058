6 बार की यू एस ओपन चैम्पियनशिप अपने नाम कर चुकी सेरेना नौंवी बार यू एस ओपन के महिला एकल फ़ाइनल में जगह बनाई है  छह बार की यू एस ओपन विजेता अमेरिका की सेरेना विलियम्स ने यू एस ओपन के महिला एकल के फाइनल में जगह बना ली है। सेमीफाइनल में सेरेना ने एनास्तासिया सेवस्तोवा को मात दी। शनिवार को होने वाले फाइनल मुकाबले में सेरेना का सामना जापान की नाओमी ओसाका से होगा। सेरेना विलियम्स ने अनास्तासिया सेवस्तसोवा को 6-3,6-0 से हराकर यू एस ओपन के महिला एकल फाइनल में जगह बना ली है। अब सेरेना रिकॉर्ड 24वां ग्रैंडस्लैम जीतने से सिर्फ एक जीत की दूरी पर हैँ। अपनी बेटी के जन्म के बाद सेरेना एक बार फिर शानदार फॉर्म में दिखाई दे रही हैं। लात्विया की 19वीं वरीयता प्राप्त सेवत्सोवा को हराने में उन्हें सिर्फ 66 मिनट लगे। ये सेरेना का 31वां ग्रैंडस्लैम फाइनल होगा।  आज होने वाले फाइनल में अगर वे जीत दर्ज करती हैं तो ये 36 वर्षीय सेरेना का सातवां यू एस ओपन खिताब होगा। इसके साथ वो क्रिस एवर्ट का ओपन एरा का रिकॉर्ड तोड़ देंगी। ये सेरेना का लगातार दूसरा ग्रैंडस्लैम फाइनल है। इससे पहले उन्होंने विम्बलडन के भी फाइनल में जगह बनाई थी जहां उन्हें एंजेलिक कर्बर के हाथों हार का सामना करना पड़ा था और मारग्रेट कोर्ट के 24 ग्रैंडस्लैम के रिकॉर्ड की बराबरी करने से चूक गई थी।  सेरेना की सफलता एक बार फिर इस बात पर ज़ोर देती है कि कोई खिलाड़ी मां बनने के बाद वाकई बेहतर एथलीट बनकर उभरती है। गर्भावस्था के दौरान जिस शारीरिक शक्ति की आवश्यकता होती है, कई लोंगों का मानना है कि खिलाड़ियों को इसके बहुत अच्छे परिणाम मिलते हैँ।      