एशिया कप के अपने दूसरे मुक़ाबले में भारत ने पाकिस्तान को एकतरफा अंदाज में आसानी से मात दे दी। भारत ने कप्तान रोहित शर्मा के शानदार अर्धशतक की मदद से पाकिस्तान द्वारा दिए गए 163 रन के लक्ष्य को 8 विकेट के नुकसान पर बड़ी आसानी से हासिल कर लिया।   मैच में पाकिस्तान की टीम बॉलिंग और बैटिंग दोनों ही में भारत के सामने नहीं ठहर सकी. रोहित शर्मा के अलावा भारत की तरफ से धवन ने 46, रायडू और कार्तिक 31-31 रन बनाए। टॉस जीतकर पहले बल्लेबाजी करने उतरी पाकिस्तान की टीम 43.1 ओवर में 162 रन पर सिमट गई। इस तरह भारत के सामने जीत के लिए 163 रन का लक्ष्य था। भारत की ओर से भुवनेश्वर कुमार और केदार जाधव ने 3-3 विकेट हासिल किए। पाकिस्तान की शुरूआत अच्छी नहीं रही और टीम को पहला झटका इमाम उल हक़ के रूप में गिरा जो 2 रन पर भुवनेश्वर कुमार का शिकार बने। इसके कुछ देर बाद ही फक़र ज़मां भी चलते बने। उनका विकेट भी भुवनेश्वर कुमार ने ही लिया।  भारतीय टीम को तीसरी सफलता कुलदीप यादव ने दिलाई जिन्होने बाबर आज़म को 47 के स्कोर पर पवैलियन वापस भेज दिया। पाकिस्तान की टीम निरंतर अंतराल पर अपने विकेट खोती रही। पाकिस्तान की ओर से एकमात्र मज़बूत साझेदारी शोएब मलिक और बाबर आज़म के बीच हुई। जिन्होने 82 रन की साझेदारी की। पाकिस्तान की ओर से सबसे ज्यादा 47 रन बाबर आज़म ने ही बनाए।  