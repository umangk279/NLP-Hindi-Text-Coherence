गरीबों तक खाद्य सामग्री पहुंचाने को लेकर मोदी सरकार की बड़ी पहल, राशन कार्ड होने पर अब सभी को नि:शुल्क दाल-चावल मिलेगा । सोशल डिस्टेन्सिंग बनाए रखने के लिए राशन दुकानों पर टोकन सिस्टम लागू किया जाएगा।   अगर आपके पास राशन कार्ड है तो आप सभी को नि:शुल्‍क दाल-चावल मिलेगा। यह कार्ड चाहे अंत्योदय का हो या फिर पात्र गृहस्थी का इससे कोई फर्क नहीं पड़ता है। वर्तमान में चलने वाली नि:शुल्‍क योजना से कोई प्रभावित नहीं होगा। वर्तमान में योजना के अनुसार प्रति यूनिट को पांच किलो चावल और प्रति कार्ड एक किलो उड़द की दाल नि:शुल्‍क मिलेगी। यदि आपके राशन कार्ड में मुखिया समेत पांच सदस्यों के नाम दर्ज हैं तो उस कार्ड पर 25 किलो चावल और एक किलो दाल मिलेगी। प्रधानमंत्री गरीब कल्याण अन्न योजना के तहत गरीबों को दाल और चावल मिलेगा। मोदी सरकार की पहल देश का कोई भी गरीब और राशनकार्ड धारक भूखा नहीं रहेगा। सोशल डिस्टेन्सिंग बनाए रखने के लिए राशन दुकानों पर टोकन सिस्टम लागू किया जाएगा।  कोटेदार कार्डधारकों को सुबह से शाम तक प्रति घंटे के हिसाब से समय दे देगा। जिससे लोग अपने समय पर आएंगे और मुफ्त राशन लेंगे। 