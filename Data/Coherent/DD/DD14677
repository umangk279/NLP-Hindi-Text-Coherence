जापान यात्रा पर विदेश मंत्री सुषमा स्वराज ने टोक्यो में नौवें भारत-जापान विदेश मंत्री स्तरीय रणनीतिक संवाद में हिस्सा लिया. बैठक में सुषमा स्वराज ने जापान के विदेश मंत्री तारो कोनो के साथ द्विपक्षीय वार्ता की.  इस दौरान दोनों देशों के बीच द्विपक्षीय संबंधों के सभी पहलुओं की समीक्षा की गई और समान हित के क्षेत्रीय तथा अंतरराष्ट्रीय मुद्दों पर विचारों का आदान-प्रदान हुआ. बैठक के बाद आयोजित संयुक्त संवाददाता सम्मेलन में विदेश मंत्री ने कहा कि जापान और भारत दोनों ही देश आतंकवाद के खात्मे के लिए संयुक्त रूप से काम करने पर सहमत हुए हैं. सुषमा स्वराज ने कहा कि जापान, भारत की कई फ्लैगशिप परियोजनाओं में सहयोग के लिए सहमत हुआ है, जिसमें स्मार्ट सिटी परियोजना भी शामिल है. 