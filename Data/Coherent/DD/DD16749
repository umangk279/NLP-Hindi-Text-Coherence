एशिया कप हॉकी टूर्नामेंट का आगाज भारत ने जीत के साथ किया है। बांग्लादेश की राजधानी ढाका में जापान के खिलाफ खेले गए पहले मैच में भारत ने 5-1 से जीत हासिल की।   मुकाबले में हरमनप्रीत सिंह ने भारतीय टीम के लिए दो गोल किए। भारतीय टीम ने मैच की शुरुआत से ही जापान पर अपना दबदबा कायम कर लिया था। एसवी सुनील ने तीसरे ही मिनट में गोल कर टीम का खाता खोला। इसके बाद जापान के केंजी कीटाजाटो ने फील्ड गोल कर  स्कोर 1-1 से बराबर कर लिया। 