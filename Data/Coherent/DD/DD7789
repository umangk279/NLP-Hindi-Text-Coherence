पाकिस्तान के प्रधानमंत्री इमरान खान की गैर-जिम्मेदाराना टिप्पणी के मद्देनजर अफगानिस्तान ने पाकिस्तान के खिलाफ उठाया कड़ा कदम. इस्लामाबाद से अफगानिस्तान के राजदूत को भी चर्चा के लिए वापस बुला लिया है।  अफगानिस्तान ने काबुल में स्थित पाकिस्तानी दूतावास के उप राजदूत को प्रधानमंत्री इमरान खान द्वारा दिए गए बयान पर तलब किया है। इसके साथ ही अफगान विदेश मंत्रालय ने पाकिस्तान के प्रधानमंत्री इमरान खान की हाल की गैर-जिम्मेदाराना टिप्पणी के मद्देनजर इस्लामाबाद से अपने राजदूत को चर्चा के लिए वापस बुला लिया। गौरतलब है कि हाल ही में खैबर पख्तूनख्वा में जनता को संबोधित करते हुए इमरान ने कहा था, अफगानिस्तान में जल्द ही एक नयी सरकार का गठन होगा। इसके बाद काबुल में स्थित पाकिस्तानी दूतावास में फर्स्ट सेक्रेटरी के पद पर आसीन अदील खान को अफगानी विदेश मंत्रालय ने इमरान खान के बयान को स्पष्ट करने के लिए तलब किया था।  