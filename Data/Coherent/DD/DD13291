पाकिस्तान मुस्लिम लीग- नवाज़ (पीएमएल-एन) समेत पाकिस्तान में बहुदलीय बैठक ने देश में हुए आम चुनावों के नतीजों को किया खारिज। दलों ने चुनावों में धांधली होने का आरोप लगाते हुए दोबारा पारदर्शी तरीके से चुनाव कराने की रखी मांग, वरना देश भर में प्रदर्शन करने की दी चेतावनी।    पाकिस्तान में हुए आम चुनावों को लेकर कल एक बहुदलीय बैठक हुई, जिसमें पाकिस्तान मुस्लिम लीग- नवाज़ (पीएमएल-एन) भी शामिल हुई। इन दलों ने देश में हुए आम चुनावों में धांधली होने का आरोप लगाते हुए दोबारा पारदर्शी तरीके से चुनाव कराने की मांग की है। पीएमएल-एन के अध्यक्ष शहबाज़ शरीफ और जमाएत उलमे इस्लाम फज़ल के प्रमुख मौलाना फज़रूल रहमान द्वारा मिलकर बुलाई गई सर्वदलीय बैठक में 25 जुलाई को हुए चुनावो में हुई धांधली से निपटने के लिए एक संयुक्त रणनीति तैयार करने पर विचार किया गया। दलों का कहना है कि दोबारा चुनाव नहीं होते हैं तो देश भर में प्रदर्शन किए जाएंगे। इस बैठक में पाकिस्तान पीपल्स पार्टी (पीपीपी) और मुताहिदा कौमी मूवमेंट (एमक्यूएम) पाकिस्तान ने भाग नहीं लिया।  