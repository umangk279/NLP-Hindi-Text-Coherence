न्यू साउथ वेल्स के जंगलों में लगी भीषण आग से उत्पन्न गर्मी को देखते हुए सात दिन का आपातकाल घोषित। छह की मौत,680 से अधिक घर हुए नष्ट। करीब 3 मिलियन एकड़ में फैली आग की लपटें ।  ऑस्ट्रेलिया के न्यू साउथ वेल्स के जंगलों में लगी भीषण आग से उत्पन्न गर्मी को देखते हुए सात दिन के आपातकाल की घोषणा की गई है। न्यू साउथ वेल्स की प्रधानमंत्री ग्लेडिस बेरेजिकलियान ने कहा कि प्रतिकूल मौसम के कारण आपातकाल लगाया गया है। उन्होंने कहा कि अगले कुछ दिनों में तेज गर्म हवा चलने और तापमान बढ़ने को लेकर सबसे बड़ी चिन्ता है। आग लगने से छह सौ से ज्यादा घरों को नुकसान हुआ है। आग के कारण अगले कुछ दिनों तक तेज गर्मी का अनुमान जताया गया  है। न्यू साउथ वेल्स में पिछले महीने से अब तक दूसरी बार आपातकाल की घोषणा हुई है। 