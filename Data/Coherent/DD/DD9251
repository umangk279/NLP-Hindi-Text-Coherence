भारत और ऑस्ट्रेलिया के बीच ब्रिस्बेन में खेला जा रहा है पहला टी-20 मैच, भारत ने टॉस जीत पहले गेंदबाजी का किया फैसला।     भारतीय क्रिकेट टीम आज अपने ऑस्ट्रेलिया दौरे की शुरुआत टी-20 सीरीज से कर रही है। पहले मुकाबले में दोनों ही टीमें विजयी आगाज करने के इरादे से मैदान पर । भारतीय टीम की अगुवाई एक बार फिर नियमित कप्तान विराट कोहली कर रहे हैं जबकि कंगारू टीम की कमान उनके धाकड़ बल्लेबाज एरोन फिंच के हाथों में ।  टी-20 में भारत की रैंकिंग विश्व में दूसरी है जबकि ऑस्ट्रेलिया की टीम विश्व के तीसरे नंबर की टीम है। जहां तक हाल ही के वक्त में टी-20 में दोनों टीमों के प्रदर्शन की बात है तो जहां ऑस्ट्रेलिया को यूएई में खेली गई टी-20 सीरीज़ में पाकिस्तान के खिलाफ़ व्हाइट वाश झेलना पड़ा वहीं भारत ने अपनी ही सरज़मीं पर वेस्टइंडीज़ को 3-0 से पटखनी देने में कामयाबी हासिल की थी। ऑस्ट्रेलिया को टी-20 में भारत के हाथों अपनी पिछली हार भी याद होगी जब अपने ही घर में उसे टीम इंडिया ने पूरी तरह एकतरफ़ा मुकाबले में व्हाइटवॉश के लिए मजबूर कर दिया था। इसके बाद दक्षिण अफ्रीका में हुए बॉल टैम्परिंग विवाद ने ऑस्ट्रेलियन टीम को पूरी तरह से झकझोर दिया और तब से टीम एक बड़े बदलाव के दौर से गुज़र रही है। ऑस्ट्रेलिया में टी-20 सीरीज़ में भारतीय कप्तान विराट कोहली टीम के साथ जुड़ रहे हैं जो वेस्टइंडीज़ दौरे पर टीम का हिस्सा नहीं थे। एरोन फिंच की कप्तानी में ऑस्ट्रेलिया टीम दुनिया के इस बेहतरीन बल्लेबाज़ के ख़िलाफ़ रणनीति बनाने में जुटी होगी। पर्थ में होने वाले मुक़ाबले में भारत की पेस बैटरी का कड़ा इम्तिहान होगा। जसप्रीत बुमराह , भुवनेश्वर कुमार और टीम इंडिया के साथ पहला विदेशी दौरा कर रहे ख़लील अहमद के पास अपनी छाप छोड़ने का बेहतरीन मौक़ा होगा। वहीं अगर बात आस्ट्रेलिया की करें तो टेस्ट सीरीज़ से पहले उसे मिशैल स्टार्क और नैथन ल्यों को टी-20 सीरीज़ के लिए आराम दिया है। पहले टी-20 में अच्छी फार्म में दिख रहे र्आलराउंडर मार्कस स्टोइनिस पर अच्छे प्रदर्शन का दबाव होगा। वहीं गाबा की पिच पर बिली स्टैनलेक और नैथन कोल्टर नाइल पर भी सभी की निगाहें होंगी। क्रिकेट जगत  में अपने आक्रामक रुख के लिए मशहूर ऑस्ट्रेलिया टीम आरोन फिंच और मैक्सवेल के अनुभव का फ़ायदा उठाना चाहेगी। बहरहाल मुक़ाबला टेस्ट का हो या टी-20 का,  जब जंग ऑस्ट्रेलिया और भारत के बीच हो तो मुकाबले में रोमांच सातवे आसमान पर होता है और दोनों देशों के खेलप्रेमी निश्चित रूप से एक रोमांचक सीरीज़ की तलाश में होंगे। 