करोड़ों रूपये के घोटाला मामले में मुंबई पुलिस ने पीएमसी बैंक के पूर्व निदेशक सुरजीत सिंह अरोड़ा को गिरफ्तार किया है। इस मामले में ये पांचवी गिरफ्तारी है।    मुंबई पुलिस की आर्थिक अपराध शाखा ने पंजाब एवं महाराष्ट्र सहकारी (पीएमसी) बैंक घोटाले के मामले में कल सुरजीत सिंह अरोड़ा को गिरफ्तार कर लिया जो बैंक के निदेशकों में से एक था। मामले में यह पांचवीं गिरफ्तारी है। अरोड़ा को आर्थिक अपराध शाखा (ईओडब्ल्यू) की विशेष जांच टीम ने पूछताछ के लिए तलब किया था। EOW 4,355 करोड़ रुपये के कथित घोटाले के सामने आने के बाद एचडीआईएल समूह के प्रवर्तकों, पीएमसी बैंक के पूर्व अध्यक्ष वरयाम सिंह और बैंक के पूर्व प्रबंध निदेशक जॉय थॉमस को पहले ही गिरफ्तार कर चुकी है।  