बिहार में प्रमुख नदियों के जलग्रहण क्षेत्रों में लगातार बारिश के बाद बाढ़ के पानी में कुछ और इलाके बह गए हैं। कई स्थानों पर गंडक और कोसी नदियों ने बाढ़ के अपने पिछले रिकॉर्ड को तोड़ दिया है।   राज्य के 9 लाख 60 हजार लोग बाढ़ से प्रभावित हैं। बाढ़ और इससे संबंधित घटनाओं की चपेट में आने से 8 लोगों की मौत हो गयी। राष्ट्रीय राजमार्गों और रेलवे लाइन पर जलभराव होने के कारण सड़क और रेल यातायात पर असर हुआ है। बाढ़ से प्रभावित इलाकों में एनडीआरएफ और एडीआरएफ की टीमें राहत और बचाव कार्यों में जुटी है। भारतीय वायुसेना के हेलीप्टर्स की मदद से लोगों तक खाना पहुंचाया जा रहा है। राज्य आपदा प्रबंधन विभाग के मुताबिक बाढ़ पीड़ितों के लिए 271 सामुदायिक किचन चलाएं जा रहे हैं। इस बीच, मौसम विभाग ने राज्य के विभिन्न इलाकों में 27 और 28 जुलाई को भारी बारिश का अनुमान व्यक्त किया है।   