मध्यप्रदेश और छत्तीसगढ में हुआ मंत्रिमंडल विस्तार, भोपाल में राज्यपाल आनंदीबेन पटेल ने 28 मंत्रियों को शपथ दिलाई तो रायपुर में भूपेश बघेल मंत्रिमंडल में नौ विधायकों ने ली मंत्री पद की शपथ.  मध्यप्रदेश और छत्तीसगढ़ में मंगलवार को मंत्रिमंडल का विस्तार हुआ। मध्यप्रदेश में राज्यपाल आनंदीबेन पटेल ने 28 विधायकों को मंत्री पद की शपथ दिलाई। इन मंत्रियों में दो महिलाएँ और एक निर्दलीय शामिल हैं। विधानसभा चुनाव में जीत के बाद कांग्रेस के नेता कमलनाथ ने मुख्यमंत्री पद के रूप में 17 दिसंबर को शपथ ग्रहण की थी। छत्तीसगढ़ के मुख्यमंत्री भूपेश बघेल के मंत्रिमंडल में भी 9 और मंत्री शामिल हो गए हैं। रायपुर पुलिस परेड ग्राउंड में आयोजित शपथ ग्रहण समारोह में राज्यपाल आनंदीबेन पटेल ने सभी नए मंत्रियों को पद और गोपनीयता की शपथ दिलाई। 17 दिसम्बर को भूपेश बघेल ने मुख्यमंत्री पद की शपथ ली थी और उनके साथ कांग्रेस के वरिष्ठ नेता टीएस सिंहदेव और ताम्रध्वज साहू ने भी मंत्री पद की शपथ ली थी। 