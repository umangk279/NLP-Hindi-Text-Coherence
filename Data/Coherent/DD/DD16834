राष्ट्रपति रामनाथ कोविंद  इन दिनों इथोपिया की यात्रा पर है। राष्ट्रपति कोविंद ने आज इथोपिया के राष्ट्रपति मुलाटू टशोम से मुलाकात की। दोनों नेताओं ने आपसी संबंधों को मजबूत करने के लिए कई मुद्दों पर चर्चा की।   राष्ट्रपति रामनाथ कोविंद और इथोपिया के राष्ट्रपति मुलाटू टशोम की उपस्थिति में भारत और इथोपिया के बीच दो समझौतों पर हस्ताक्षर हुए। पहला समझौता व्यापार के क्षेत्र में और दूसरा समझौता सूचना संचार और मीडिया के क्षेत्र में हुआ। इस मौके पर राष्ट्रपति ने कहा कि भारत इथोपिया के साथ व्यापार और लोगों के बीच आपसी संबंध को बढ़ावा देने के लिए काम करेगा। राष्ट्रपति कोविंद ने कहा कि भारत इथोपिया को ऊर्जा के क्षेत्र में 195 मिलियन और मेडिसिन के क्षेत्र में 2 मिलियन अमेरिका डॉलर का कर्ज देगा। इथियोपिया के दौरे पर गए राष्ट्रपति राम नाथ कोविंद ने अदिस अबाबा में आयोजित एक कार्यक्रम में भारतीय समुदाय के लोगों को संबोधित किया। राष्ट्रपति ने कहा भारतीय समुदाय के लोगों ने यहां पर अपने अच्छे काम के ज़रिये अपना मुकाम बनाया। 