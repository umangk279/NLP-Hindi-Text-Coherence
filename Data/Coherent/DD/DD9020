भारत-ऑस्ट्रेलिया के बीच खेले जा रहे पर्थ टेस्ट के दूसरे दिन भारत ने अपनी पहली पारी में दिन का खेल खत्म होने तक तीन विकेट के नुकसान पर 172 रन बना लिए हैं.  भारत ने दिन की शुरुआत की तो मुरली विजय बिना खाता खोले ही आउट हो गए, जबकि केएल राहुल को हेजलवुड ने बोल्ड किया. अच्छी बल्लेबाजी कर रहे चेतेश्वर पुजारा को मिचेल स्टार्क ने टिम पेन के हाथों कैच आउट कराया. इस बीच कोहली और रहाणे ने जमकर बल्लेबाजी करते हुए स्कोर को 172 तक पहुंचाया. इससे पहले ऑस्ट्रेलिया ने अपने शुक्रवार के स्कोर 6 विकेट के नुकसान पर 277 रन से आगे खेलना शुरू किया, लेकिन टिम पेन और पेट कमिंस की अच्छी बल्लेबाजी की बदौलत ऑस्ट्रेलिया अपने स्कोर को 326 तक पहुचाने में कामयाब रहा. 