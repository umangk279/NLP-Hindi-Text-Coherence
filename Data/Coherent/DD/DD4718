इराक में सरकार विरोधी प्रदर्शन में 40 से ज्यादा लोगों की मौत, प्रदर्शनकारियों को तितर-बितर करने के लिए पुलिस ने की कार्रवाई, स्थिति पर चर्चा करने के लिए इराक की संसद की बैठक आज.  इराक में सरकार के खिलाफ विरोध प्रदर्शन कर रहे हजारों लोगों को तितर-बितर करने के लिए पुलिस ने हवाई फायरिंग की। साथ ही पुलिस ने  रबर की गोलियां एवं दर्जनों आंसू गैस के गोले छोड़े जिसके बाद भगदड़ मच गयी। इस कार्रवाई में 40 से ज्यादा लोगों की मौत हो गई जबकि कई अन्य घायल हो गए। लोगों का यह विरोध भ्रष्टाचार, बेरोजगारी, और मूलभूत सुविधाओं के अभाव को लेकर एक अक्टूबर को शुरू हुआ था। उसके बाद यह विरोध शिया बहुसंख्यक दक्षिणी प्रांतों तक फैल गया और स्थिति संभालने के लिए कर्फ्यू लगाना पड़ा और इंटरनेट सेवाएं बाधित करनी पड़ी। इराक की संसद की आज बैठक होगी जिसमें ताजा स्थिति पर चर्चा की जाएगी।  