प्रधानमंत्री नरेन्द्र मोदी ने आज प्रगति की बैठक की अध्यक्षता करते हुए सभी मुख्य सचिवों से कहा कि सभी कारोबारियों का 15 अगस्त तक जीएसटी के तहत पंजीकरण सुनिश्चित करायें ।      प्रगति  एक बहु स्तरीय प्लेटफार्म है जिसके जरिये प्रधानमंत्री टेली क्रांफ्रेंसिंग के जरिये राज्य सरकारों के शीर्ष अधिकारियों से बात करते हैं। बैठक के दौरान प्रधानमंत्री ने केंद्रीय लोक निर्माण विभाग: सीपीडब्ल्यूडी:, डायरेक्टरेट आफ इस्टेट ये जुड़ी शिकायतों के समाधान एवं उनकी निस्तारण की प्रगति की समीक्षा की और शहरी विकास मंत्रालय से सक्रियता से इनकी निगरानी करने को कहा।  प्रधानमंत्री ने देश के विभिन्न राज्यों में लंबित रेल, सड़क और पेट्रोलियम क्षेत्र से जुड़ी आधारभूत परियोजनाओं के प्रगति की भी समीक्षा की। जिन परियोजनाओं की समीक्षा की गई उनमें से कई परियोजनाएं दशकों से लंबित थी। इसके अलावा प्रधानमंत्री आवास योजना की प्रगति की समीक्षा की । 