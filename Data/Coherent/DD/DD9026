कर्नाटक के चामराजनगर जिले में एक मंदिर का प्रसाद खाने के बाद करीब 80 लोगों की तबीयत बिगड़ी। कम के कम 11 लोगों की मौत हो गई।   कर्नाटक के चामराजनगर जिले में कल प्रसाद खाने के बाद करीब 80 लोगों की तबीयत बिगड़ गई। इनमें से 11 की मौत हो गई। करीब 12 लोगों की हालत गंभीर है, जिन्हें मैसूर के केआर अस्पताल भेजा गया। प्रसाद के सेंपल की जांच की जा रही है। कर्नाटक सरकार ने मृतकों के परिजनों को 5-5 लाख रुपये की सहायता राशि देने का फैसला किया है। साथ ही सरकार अस्पताल में भर्ती सभी लोगों के इलाज का खर्च भी उठाएगी। 