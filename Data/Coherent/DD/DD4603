दिल्ली-NCR में रविवार को प्रदूषण ने सारे रिकॉर्ड तोड़ दिए। दिल्ली में कई जगहों पर एयर क्वालिटी इंडेक्स (AQI) 1000 के पार चला गया। जिसकी वजह से लोगों को सांस लेने में काफी दिक्कतों का सामना करना पड़ रहा है।  दिल्ली-एनसीआर में बारिश के बाद भी लोगों को प्रदूषण से कोई राहत नहीं मिली है। लोगों को सांस लेने में काफी दिक्कतों का सामना करना पड़ रहा है। वायु गुणवत्ता सूचकांक ने एक हजार का आकड़ा पार कर दिया। आज पूर्वी दिल्ली के आईपी एक्सटेंशन में वायु गुणवत्ता सूचकांक 1212 दर्ज किया गया। वहीं सफदरजंग में 945, द्वारका - 848, ग्रेटर कैलाश - 906, रोहिणी - 1018, वसंत कुंज - 958 रहा। दिल्ली-एनसीआर के अलावा देश के अन्य भागों में भी वायु गुणवत्ता की स्थिति काफी चिंताजनक बनी हुई है। नोएडा में प्रदूषण की स्थिति अत्यंत गंभीर है जिसके कारण नोएडा समेत पूरे गौतमबुद्धनगर जिले में 5 नवंबर तक सभी स्कूल बंद करने के आदेश दे दिए गये हैं।   