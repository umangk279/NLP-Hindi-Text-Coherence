राष्ट्रपति रामनाथ कोविंद ने कहा है कि विश्व भर के पर्यावरण में हो रहे बदलाव आज पूरी दुनिया के चिंता का विषय है। महात्मा गांधी की 150 वीं जयंती पर दिल्ली में  "मानव और सामाजिक विकास के लिए आध्यात्मिकता" विषय पर आयोजित राष्ट्रीय सम्मेलन  का उद्घाटन करते हुए राष्ट्रपति ने कहा कि  गांधी जी का अहिंसावाद आज ना केवल देश बल्कि दुनिया में आज भी प्रासंगिक है।  राष्ट्रपति रामनाथ कोविंद ने  महात्मा गांधी की 150 वीं जयंती पर विश्व भारती संगठन द्रारा दिल्ली में  "मानव और सामाजिक विकास के लिए आध्यात्मिकता"  पर राष्ट्रीय सम्मेलन  का उद्घाटन किया। राष्ट्रपति ने इस मौके पर कहा कि हमारे लिये यह गर्व की बात है कि महात्मा गांधी का जन्म इस पावन धरती पर हुआ। साथ ही गांधी जी का अहिंसावाद आज ना केवल देश बल्कि दुनिया में आज भी प्रासंगिक है। राष्ट्रपति रामनाथ कोविंद ने  ने दुनियां में पर्यावरण में हो रहे बदलावों पर भी चिंता व्यक्त की।  इस अवसर पर मौज़ूद सामाजिक न्याय और अधिकरिता मंत्री थावर चंद्र गेहलोत ने कहा कि सरकार  गांधी की 150 वीं जयंती के अवसर पर देश में खुले में शौच से मुक्ति के रूप में गांधी के विचारों को आगे बढा रही है।और अब हमें प्लास्टिक कचरे से मुक्ति की ओर बढ़ना चाहिए।  मानव और सामाजिक विकास के लिए आध्यात्मिकता राष्ट्रीय सम्मेलन  में महात्मा गांधी के शांति सिद्धांतों और उनकी समसामयिकता पर देश के तमाम धर्मो के धर्माचार्यों ने चिंतन मनन किया। 