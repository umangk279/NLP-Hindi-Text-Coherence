नागरिक उड्डयन मंत्रालय ने कहा है कि लॉकडाउन के दौरान 25 मार्च से 3 मई के दौरान घरेलू और अंतरराष्ट्रीय हवाई यात्रा के लिए बुक की गई टिकटों को रद्द कराने पर यात्रियों को पूरा रिफंड मिलेगा.  यात्रियों से कोई अतिरिक्त शुल्क नहीं लिया जा सकेगा. मंत्रालय की ओर से विमानन कंपनियों को इस बारे में जरूरी आदेश जारी किए गए हैं. मंत्रालय ने कहा है कि लॉकडाउन अवधि के दौरान यात्रा के लिए बुक किए गए टिकटों के रद्द कराए जाने पर यात्रियों को पूरा रिफंड देना होगा. यह भुगतान टिकट रद्द करने के लिए किए गए आवेदन की तिथि से तीन सप्ताह के भीतर करना होगा. 