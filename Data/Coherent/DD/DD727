केरल के इडुक्की स्थित राजामला में भू-स्खलन के बाद आज मलवे से पांच और शव निकाले गए. इसके साथ ही भू-स्खलन से मरने वालों की कुल संख्या 22 हो गई है. इलाके में 43 और लोग अब भी लापता हैं.  केरल स्थित इडुक्की के राजामाला में कल हुए भू-स्खलन के बाद मलवे से पांच और शव निकाले जाने के बाद भू-स्खलन की घटना में मरने वाले लोगों की संख्या बढ़कर 22 हो गई है। इलाके में 43 और लोग अभी भी लापता हैं। राष्ट्रीय आपदा बल एनडीआरएफ की मदद से राहत और बचाव कर्मी मलवे से और शवों को निकालने का प्रयास कर रही है। राष्ट्रीय आपदा नियंत्रण बल NDRF के महानिदेशक सत्यनारायण ने ट्वीट कर बताया कि एनडीआरएफ राहत और बचाव अभियान में लगी हुई है। हालांकि लगातार हो रही बारिश और कीचड़ की वजह से राहत कार्य अपेक्षित गति से नहीं हो पा रहा है।   