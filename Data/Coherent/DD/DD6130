कर्नाटक में येदियुरप्पा के विश्वास मत हासिल करने के बाद स्पीकर रमेश कुमार ने इस्तीफा दे दिया। वहीं राज्य में कांग्रेस के दो और एक निर्दलीय विधायक ने स्पीकर के फैसले को दी सुप्रीम कोर्ट में चुनौती।  मुख्यमंत्री येदियुरप्पा के विश्वास मत जीतने के बाद कर्नाटक के स्पीकर आर रमेश कुमार ने इस्तीफा दे दिया है। इस बीच स्पीकर के खिलाफ कांग्रेस के रमेश जरकीहोली और महेश कुमाथली समेत निर्दलीय विधायक आर शंकर ने सुप्रीम कोर्ट का दरवाजा खटखटाया है। स्पीकर आर रमेश कुमार ने अभी तक कुल 17 बागी विधायकों को दल बदल विरोधी कानून का इस्तेमाल करके मौजूदा विधानसभा के कार्यकाल 2023 तक के लिए अयोग्य ठहराया है। 