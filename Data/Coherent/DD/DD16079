गुजरात में पहले दौर के मतदान के लिये 2 सप्ताह से भी कम समय बचा है। गुजरात में चुनाव प्रचार अपने चरम पर पहुंच गया है। पीएम मोदी आज राजकोट के मोरबी, सोमनाथ के प्राची, भावनगर के पालीताना और दक्षिण गुजरात के नवसारी में रैली को संबोधित करेंगे।     आज राहुल गांधी भी चुनाव प्रचार के तहत कई सभाएं को संबोधित करेंगे। उधर, पाटीदार मुद्दे पर भाजपा ने कांग्रेस पर जनता को गुमराह करने का आरोप लगाया है। राज्य में दो चरणों में नौ और 14 दिसंबर को मतदान होगा जबकि मतगणना 18 तारीख को होगी । गुजरात में विधानसभा चुनाव के लिए नामांकन का काम खत्म होने के बाद अब प्रचार का काम तेज रहा है। बीजेपी और कांग्रेस के तमाम नेता राजय के सियासी रण में पूरी ताकत झोंके हुए हैं । बीजेपी की ओर से तमाम राज्यों के मुख्यमंत्री और कई केंद्रीय मंत्री गुजरात में प्रचार में जुटे हुए हैं। राज्य के चुनाव में इस बार पाटीदारों के आरक्षण का मसला काफी अहम है। कानून मंत्री रविशंकर प्रसाद ने पाटीदारों को 50 फीसदी आरक्षण दिए जाने के कांग्रेस के वादे पर फिर से सवाल खडे करते हुए  कहा कि कांग्रेस गुजरात की जनता और पाटीदारों को गुमराह कर रही है। अहमदाबाद में मीडिया को संबोधित करते हुए रविशंकर प्रसाद ने कांग्रेस उपाध्यक्ष राहुल गांधी के बयानों पर भी सवाल खड़े किए। उधर कांग्रेस ने बीजेपी के आरोपों को सिरे से खारिज करते हुए कहा है कि बीजेपी हार के डार से तमाम आरोप लगा रही है। इस बीच पीएम मोदी बुधवार को फिर से गुजरात के प्रचार में उतरने वाले हैं । पीएम मोदी  बुधवार को   पीएम राजकोट के मोरबी , सोमनाथ के   प्राची , भावनगर के पालीताना  और दक्षिण गुजरात के  नवसारी में रैली को संबोधित करेंगे । सोमवार को भी पीएम ने चार रैलियां करके पार्टी के लिए वोट मांगा था । कांग्रेस उपाध्यक्ष राहुल गांधी भी बुधवार से दो दिन के गुजरात दौरे पर पहुच रहे हैं । राहुल इस दौरान गिर सोमनाथ , जुनागढ और अमरेली में सभाओं को संबोधित करेंगे । राज्य में दो चरणों में नौ और 14 दिसंबर को मतदान होगा जबकि मतगणना 18 तारीख को होगी । कुल मिलाकर गुजरात में विधानसभा चुनाव को महज 10 दिन रह गए हैं। ऐसे में हर दिन नए वादे और इरादे के साथ भाजपा और कांग्रेस जनता को लुभाने में जुटी है। 