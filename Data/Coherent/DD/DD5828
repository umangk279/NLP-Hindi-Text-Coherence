प्रधानमंत्री नरेंद्र मोदी दो दिवसीय यात्रा पर भूटान पहुंचे। पारो अंतर्राष्टीय हवाई अड्डे पर भूटान के प्रधानमंत्री डॉ. लोटे शेरिंग ने की पीएम मोदी की अगवानी। प्रधानमंत्री नरेंद्र मोदी को भूटान के सुरक्षा बलो ने दिया गार्ड ऑफ आनर ।   अपनी दो दिवसीय यात्रा पर भूटना पहुंचे प्रधानमंत्री नरेंद्र मोदी का पारो अंतरराष्ट्रीय हवाई अड्डा पहुंचने पर भव्य स्वागत किया गया। प्रधानमंत्री की आगवानी खुद भूटान के प्रधानमंत्री डॉ. लोटे शेरिंग ने की। इस मौक पर पीएम को अंगवस्त्रम भी प्रदान किया गया। पीएम मोदी की आगवानी के लिए रेड कॉर्पेट बिछाया गया था। पड़ोसी प्रथम की नीति के तहत भारत भूटान में कई आधारभूत संरचनाओं के निर्माण में सहयोग दे रहा है। प्रधानमंत्री मांगदेछू पनबिजली परियोजना का उद्घाटन करेंगे। इसके साथ ही पीएम भूटान की रॉयल यूनिवर्सिटी को भी संबोधित करेंगे। प्रधानमंत्री की इस यात्रा में दोनों के देशों के बीच कुल 10 सहमति पत्र और समझौतों पर हस्ताक्षर होने की उम्मीद है। इसके साथ ही पीएम भूटान में रुपे कार्ड और भीम एप की भी शुरुआत करेंगे। यह पीएम मोदी का दूसरा भूटान दौरा है। इससे पहले वे 2014 में प्रधानमंत्री बनने के बाद पहले विदेशी दौरे पर भूटान गए थे।  हवाई अड्डे पर प्रधानमंत्री नरेंद्र मोदी को रॉयल बॉडी गार्ड्स, रॉयल भूटान आर्मी और रॉयल भूटान पुलिस ने गार्ड ऑफ आनर दिया। प्रधानमंत्री नरेंद्र मोदी ने गार्ड का निरीक्षण किया। इसके बाद पीएम मोदी का भूटान के मंत्रिमडल के सदस्यों, वरिष्ठ अधिकारियों और गणमान्य लोगों के साथ परिचय कराया गया।   