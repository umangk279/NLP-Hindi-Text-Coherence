शंघाई सहयोग संगठन (एससीओ) की बैठक के इतर प्रधानमंत्री नरेंद्र मोदी ने शनिवार को उज़्बेकिस्तान और ताजिकिस्तान के राष्ट्रपतियों और एससीओ महासचिव से मुलाक़ात की.  प्रधानमंत्री नरेंद्र मोदी ने उज़्बेकिस्तान के राष्ट्रपति से मुलाक़ात की. दोनों नेताओं के बीच आपसी हित के मुद्दों पर चर्चा हुई. उज्बेकिस्तान ने उम्मीद जताई कि भारत वहां निवेश पार्क स्थापित करने में सहयोग करेगा. उज्बेकिस्तान ने अफगानिस्तान में स्थायित्व के लिए भारत के प्रयास की सराहना की. प्रधानमंत्री ने शंघाई सहयोग संगठन के एक और देश तज़ाकिस्तान के राष्ट्रपति इमामोली रहमान से भी मुलाकात की. इससे पहले प्रधानमंत्री मोदी ने एससीओ के महासचिव राशिद अलीमोव से मुलाक़ात की. इसमें एससीओ से जुड़े अनेक मुद्दों पर चर्चा की. एससीओ महासचिव ने भारत के योगदान की सराहना भी की. प्रधानमंत्री ने इस मुलाक़ात पर ख़ुशी जाहिर की, साथ ही उन्होंने कहा कि योग को लेकर महासचिव का उत्साह जानकार मुझे बहुत ख़ुशी हुई. साथ ही उन्होंने 16 जून को शंघाई सहयोग संगठन मुख्यालय बीजिंग में योग के आयोजन के लेकर उनका धन्यवाद भी किया. 