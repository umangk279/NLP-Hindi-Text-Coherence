असम में बाढ़ से बिगड़े हालात, नदीयों के ऊफान से निचले इलाके पानी में डूबे, 13 जिलों के करीब 4 लाख लोग बाढ़ से प्रभावित, मौसम विभाग ने जारी की चेतावनी, सरकार ने राहत शिविर और नियंत्रण कक्ष किए स्थापित।  असम में ब्रह्मपुत्र और उसकी सहायक नदियों के उद्गम स्थल पर बीते कुछ दिनों से हुई भारी बारिश के चलते राज्य में बाढ़ की हालत बिगड़ गई है। राज्य के 13 जिलों के करीब 4 लाख लोग बुरी तरह प्रभावित हुए हैं। राज्य के लखीमपुर, गोलाघाट, जोरहट, काचर, धीमाजी, बिस्वनाथ, करीमगंज, शोणितपुर, दरांग, होजई, मजुली, बारपेटा व नागौन जिलों में 740 से ज्यादा गांव बाढ़ से प्रभावित हुए हैं.  बाढ़ का पानी राज्य के काजीरंगा नेशनल पार्क के निचले इलाकों में पहुंच चुका है जिसके बाद जनजीवन अस्त-व्यस्त हो गया है। मौसम विभाग ने चेतावनी जारी की है। राज्य सरकार ने बाढ़ पीड़ितों के लिए राहत शिविर और नियंत्रण कक्ष स्थापित किए हैं। 