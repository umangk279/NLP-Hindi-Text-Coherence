कोरोना को लेकर भारत के लिए अच्छी ख़बर है कि मृत्यु दर घटकर 1.76 प्रतिशत रह गयी है । यह विश्व स्तर पर सबसे कम में से एक है फिलहाल यह वैश्विक आँकड़ा 3.3 प्रतिशत का है। इसी का असर है कि भारत में प्रति 10 लाख की आबादी पर मौत दुनिया में सबसे कम है।  कोविड-19 महामारी से मुकाबला करते हुए भारत दिन ब दिन एक से बढ़कर एक कामयाबी हासिल करता जा रहा है।  इसी सिलसिले में एक और बड़ी कामयाबी मिली है और मृत्यु दर घटकर 1.76 प्रतिशत रह गयी है। यह विश्व स्तर पर सबसे कम में से एक है फिलहाल यह वैश्विक आँकड़ा 3.3 प्रतिशत का है। इसी का असर है कि भारत में प्रति 10 लाख की आबादी पर मौत दुनिया में सबसे कम है। वैश्विक औसत 110 है जबकि भारत में यह 48 है। ब्राजील में यह आँकड़ा 12 गुना जबकि ब्रिटेन में 13 गुना है। भारत में रिकवरी दर में भी सुधार हुआ है और यह 76.9% हो गया है। फिलहाल देश भर में 1578 कोविड समर्पित अस्पताल हैं। देश भर में अच्छी स्वास्थ्य सुविधा का ही नतीजा है कि 12 राज्यों और केंद्रशासित प्रदेशों में राष्ट्रीय औसत से अधिक रिकवरी दर है। देश में हर दिन 60 हजार से अधिक लोग ठीक हो रहे हैं और अब तक 29,01,908 लोग स्वस्थ हो चुके हैं। पिछले 24 घंटों में कुल 62,026 लोग स्वस्थ हुए हैं। ठीक हुए लोगों की संख्या सक्रिय मामलों से 21 लाख अधिक है। इस बीच आबादी के लिहाज से सबसे बड़े राज्य उत्तर प्रदेश में महामारी से असरदार तरीके से निपटने के लिए राज्य प्रशासन की तरफ से पूरी कोशिश की जा रही है। उधर गोवा के मुख्यमंत्री प्रमोद सावंत कोरोना पॉजिटिव पाए गए हैं। उन्होंने बुधवार को खुद ट्वीट कर जानकारी दी। महामारी से मिल रही लगातार कामयाबी से यह भरोसा बढ़ता जा रहा है कि देश इससे पार पाकर ज़रूर आगे निकल जाएगा।   