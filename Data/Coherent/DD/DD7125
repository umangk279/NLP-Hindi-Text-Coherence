ट्रेड वार के मुहाने पर खड़े चीन को अमेरिका ने एक और बड़ा झटका दिया है। अमेरिका के राष्ट्रपति डोनाल्ड ट्रम्प अब चीन से आयातित बाकी उत्पादों पर भी शुल्क में बढ़ोतरी का आदेश दे दिया है।     वाशिंगटन द्वारा चीनी वस्तुओं पर करीब 200 अरब डॉलर शुल्क बढ़ाने के महज़ 24 घंटे के अंदर ही ट्रंप ने यह फैसला लिया है। अमेरिकी व्यापार प्रतिनिधि, रॉबर्ट लाइटहाइजर ने कहा कि राष्ट्रपति ने चीन से आयातित सभी शेष वस्तुओं पर टैरिफ बढ़ाने की प्रक्रिया को शुरू करने का आदेश दिया है, जिनकी कीमत लगभग 300 बिलियन डॉलर है। इस बीच राष्ट्रपति ट्रम्प ने कहा कि अमेरिकी और चीनी वार्ताकारों के बीच दो दिनों तक स्पष्ट और रचनात्मक व्यापार वार्ता हुई है और यह चर्चा आगे भी जारी रहेगी। हांलाकि ट्रम्प ने ये भी कहा कि चीनी सामानों पर लगाया गया शुल्क हटेगा या नहीं, यह भविष्य में होने वाली बातचीत पर निर्भर करेगा। लेकिन ट्रंप ने कहा कि चीनी उत्पादों पर शुल्क में बढ़ोत्तरी से अमरीकी खजाने को फायदा होगा। 