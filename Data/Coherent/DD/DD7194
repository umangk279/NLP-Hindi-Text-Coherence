पांचवे चरण में तमाम दिग्गजों की किस्मत का फैसला ईवीएम में बंद, लोकतंत्र के महापर्व में वोट की ताकत दिखाते युवाओं का जोश दिखा मतदान में, सुबह से लंबी कतारों में दिखे मतदाता,बुजुर्ग हो या दिव्यांग सब दिखे जोश में.  पांचवें चरण के मतदान में युवा, महिलाएं ,बुजु़र्ग हो या दिव्यांग, लोकतंत्र के महापर्व में सबने अपनी ताकत का इस्तेमाल किया। युवा देश की ये युवा ताकत अपनी तकदीर का फैसला करने खुद लोकतंत्र के महापर्व में उतरी। इनकी चेहरे पर चमक दिखी तो वोट देने के बाद सेल्फी लेने का क्रेज भी। इन्हें अपने मुद्दे पता है। देश की दिशा के बारे में भी पता है। इनकी बुलंद आवाज आज मजबूत लोकतंत्र की बड़ी ताकत है। ये युवा जानते है इन्हें क्या चाहिए। इनको अपनी जिम्मेदारी पता है। वोट देना था इसलिए सबकुछ छोड़ छाड़कर लोकतंत्र के लिए अपने फर्ज को निभाने भी पहुंचे।  पाचवें चरण में आधी आबादी की ताकत की गूंज भी सुनाई दी। जब पाचवाँ चरण शुरु हुआतो सुबहसे ही जहां भी मतदान हुआ महिलाएं लंबी कतारों में दिखी। लोकतंत्र के उत्सव में आधी आबादी ने भी अपनी ताकत का अहसास कराया। घरों से निकलकर महिलाओं ने महापर्व में अपनी उपस्थिति दर्ज कराई और मतदान किया। महिलाओं के लिए चुनाव आयोग ने पिंक बूथ भी बनाये थे। आधी आबादी की मतदान में सक्रिय भागीदारी, समृद्ध और सशक्त राष्ट्र के निर्माण की तरफ बड़ा क़दम।   लोकतंत्र के महापर्व में बुजुर्गों ने भी अपने मताधिकार का प्रयोग किया। उम्र भले की रोज़मर्रा की ज़िंदगी में तमाम अड़चनें पैदा करती हो, लेकिन लोकतंत्र में अपने वोट की अहमियत इन अड़चनों को हराने की ताक़त देती है. उम्र भले ही 100 के पार पहुंच चुकी है, लेकिन अपनी जिम्मेदारी का अहसास और उसे लेकर उत्साह दूसरों के लिए भी प्रेरणा का स्रोत है. पाचवें चरण के मतदान में दिव्यांग मतदाता भी पीछे नहीं रहे। चुनाव आयोग ने इन मतदाताओं के लिए खास इंतजाम भी किये थे। मतदान केंद्रों पर स्काउट गाइड ने दिव्यांग मतदाताओं को व्हीलचेयर के जरिये मतदान कराया। इन दिव्यांगों के बुलंद हौसलों ने वोट की ताकत का अहसास कराया। चुनाव आयोग ने भी मतदान के लिए खास तैयारियां की। मतदान केन्द्रों में पालनाघर बनाए गये। इन पालनाघरों में छोटे बच्चों के खेलने के लिए खिलौने और गुब्बारे रखे गये। पहले मतदान फिर बाकी काम, ये आपने सुना होगा लेकिन अपनी शादी जैसे अहम दिन पर भी लोकतंत्र के लिए जिम्मेदारी निभाना बेहद खास है। मध्यप्रदेश के अनूपगढ़ में दूल्हे ने विवाह से पहले मतदान किया। इनको अपने वोट की ताकत का अहसास है। अब इन्हें पता है कि इन्हें क्या चाहिए। अपने लिए, अपने समाज के लिए, अपने आज के लिए और आने वाले कल के लिए।   