किसानों के लिए राहत की खबर, इस साल देश में सामान्य मॉनसून का पूर्वानुमान। मौसम विभाग ने म़नसून से जुड़े लंबि अवधि का पहला पर्वानुमान किया जारी। कहा, केरल में 15 मई को दस्तक देगा मॉनसून।  देश के किसानों के लिए अच्छी खबर है। इस साल  मॉनसून सामान्य रहेगा। दक्षिण-पश्चिम मॉनसून की वर्षा के बारे में पूर्वानुमान पर मौसम विभाग के मुताबिक जून से सितंबर के दौरान 97 प्रतिशत वर्षा की उम्मीद है। देश में लगातार तीसरी बार मॉनसून सामान्य रहेगा। मौसम विभाग ने कहा है कि मानसून मई के मध्य में या जून के पहले सप्ताह में केरल में पहुंचेगा।  देश की अर्थव्यवस्था खास कर कृषि क्षेत्र और किसानों को मौसम विभाग की ओर से सोमवार को खुशखबरी मिली । किसानों को सकारात्मक संकेत देते हुए मौसम विभाग ने  सोमवार को जून-सितंबर की अवधि के दौरान 'सामान्य' मानसून भविष्यवाणी की है। देश की $ 2 ट्रिलियन की अर्थव्यवस्था में मानसून सबसे महत्वपूर्ण सूत्र है। मौसम विभाग ने लंबे समय के औसत के आधार पर मानसून के बारिश 97% होने की संभावना जतायी है। मानसून मई के मध्य में या जून के पहले सप्ताह में केरल में पहुंचेगा। हालांकि, मौसम विभाग अगले महीने मानसून की शुरुआत का अनुमान लगाएगा।  आईएमडी के मॉनसून पूर्वानुमान से एशिया की तीसरी सबसे बड़ी अर्थव्यवस्था में बेहतर खेती और आर्थिक विकास की संभावना बढ़ जाती है। भारत में आज भी आधे से अधिक कृषि भूमि पर पर्याप्त सिंचाई के संसाधनों की कमी है।  ऐसे में अच्छे मानसून की उम्मीद किसानों के चेहरे पर मुस्कान ला सकती है।आईएमडी के अनुसार, सामान्य वर्षा की संभावना 42 प्रतिशत और सामान्य से अच्छी वर्षा की संभावना 12 प्रतिशत है। इसका मतलब है कि देश में सामान्य वर्षा की अच्छी संभावनाएं हैं। 