 इस मेले का उद्देश्य किसानों में कृषि से संबंधित नवीनतम प्रौद्योगिकीय विकास की जागरुकता विकसित करना है।   प्रधानमंत्री नरेंद्र मोदी आज नई दिल्ली में वार्षिक कृषि उन्नति मेले में किसानों को संबोधित करेंगे। तीन दिन का मेला कल शुरू हुआ। इसमें किसानों की आय दोगुना करने पर ध्यान केंद्रित किया जा रहा है। इस मेले का उद्देश्य किसानों में कृषि से संबंधित नवीनतम प्रौद्योगिकीय विकास की जागरुकता विकसित करना है। किसानों के लिए आधुनिक प्रौद्योगिकी और सरकारी पहल को प्रदर्शित करने के लिए 800 से अधिक स्टॉल और मंडप बनाए गये हैं। प्रधानमंत्री मोदी जैविक खेती पोर्टल की शुरुआत करेंगे और 25 कृषि विज्ञान केंद्रों की आधारशिला रखेंगे। वे कृषि कर्मण पुरस्कार और पंडित दीनदयाल उपाध्याय कृषि विज्ञान प्रोत्साहन पुरस्कार भी प्रदान करेंगे। 