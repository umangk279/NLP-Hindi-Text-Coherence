यूएस ओपन में महिला एकल में जापान की नाओमी ओसाका पहुंची सेमीफ़ाइनल में, वहीं पुरूष एकल में ही जापान के निशिकोरी ने सेमीफाइनल में बनाई जगह।   जापान की नाओमी ओसाका साल के चौथे ग्रैंड स्लैम यू.एस.ओपन के सेमीफ़ाइनल में पहुंच गई है। उन्होंने क्वार्टरफ़ाइनल मुक़ाबले में यूक्रेन की लेसिया सुरेंको को 6-1,6-1 से शिकस्त दी। ओसाका की ये कामयाबी बड़ी रही क्योंकि 22 साल में वो पहली जापानी महिला खिलाड़ी रहीं जिन्होंने ग्रैंड स्लैम के सेमीफ़ाइनल में जगह बनाई है। वहीं अमेरिका की मैडिसन कीज़ भी सेमीफ़ाइनल में पहुंचने में सफल रही,कीज़ ने क्वार्टरफाइनल मैच में स्पेन की कार्लो सुआरेज़ नवारो को 6-4,6-3 से हार का मुंह दिखाया। पुरूष वर्ग में जापान के ही की निशीकोरी ने सेमीफ़ाइनल में जगह बनाई। निशीकोरी ने ये कामयाबी मारिन सिलिच को 2-6,6-4,7-6,4-6,6-4 से हराकर हासिल की। 