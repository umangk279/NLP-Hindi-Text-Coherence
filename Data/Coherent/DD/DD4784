सरकार ने गुरू नानक देव जी के 550वें प्रकाश पर्व को खास अंदाज़ से मनाने का लिया निर्णय। देश में स्थित 90 से अधिक देशों के दूतावास प्रमुख आज करेंगे अमृतसर स्थित स्वर्ण मंदिर की यात्रा।  गुरू नानक देव जी के 550वें प्रकाश पर्व को खास अंदाज़ से मनाने के कैबिनेट के फैसले के बाद भारतीय सांस्कृतिक संबंध परिषद ने देश में स्थित 90 से अधिक देशों के दूतावास प्रमुखों को अमृतसर स्थित स्वर्ण मंदिर की यात्रा करने के लिए आमंत्रित किया है। गुरु नानकदेव जी के 550वें प्रकाश पर्व को लेकर पूरे देश में विशेष कार्यक्रम आयोजित किए जा रहे हैं. इसी सिलसिले में 90 से अधिक विदेशी मिशनों के प्रमुख आज स्वर्ण मंदिर में एक कार्यक्रम में शिरकत करेंगे। इस कार्यक्रम को ICCR, पंजाब सरकार और शिरोमणि गुरूद्वारा प्रबंधक समिति के साथ मिलकर आयोजित कर रहा है। केंद्र सरकार की तरफ से शहरी विकास मंत्री हरदीप सिंह पुरी इस दौरान विदेशी मिशन के प्रतिनिधियों के साथ होंगे।  