जी-20 बैठक से इतर प्रधानमंत्री नरेंद्र मोदी ने विश्व के कई नेताओं से मुलाकात की. पीएम ने शनिवार को अर्जेंटीना के राष्ट्रपति मॉरिसियो मकरी, जर्मन चांसलर एंगेला मर्केल और दक्षिण अफ्रीका के राष्ट्रपति सायरिल रामाफोसा से मुलाक़ात की. विभिन्न देशों के साथ आपसी संबंधों को और प्रगाढ़ करने सहित कई द्विपक्षीय मुद्दों पर चर्चा हुई.  अर्जेंटीना के राष्ट्रपति से मिले पीएम मोदी प्रधानमंत्री नरेंद्र मोदी ने अर्जेंटीना के राष्ट्रपति मॉरिसियो मकरी से मुलाकात की. दोनों नेताओं ने कृषि, स्पेस, रक्षा, तेल एवं गैस और सिविल न्यूक्लियर एनर्जी पर चर्चा की. इस दौरान आपसी संबंधों को और प्रगाढ़ करने सहित कई अन्य द्विपक्षीय मुद्दों पर चर्चा हुई. पीएम मोदी ने यूरोपीय परिषद के अध्यक्ष से की मुलाक़ात पीएम नरेंद्र मोदी ने जी-20 सम्मेलन से अलग यूरोपीय परिषद के अध्यक्ष डोनॉल्ड टस्क और यूरोपीय कमीशन के अध्यक्ष जीन-क्लॉडर जंकर से ब्यूनस आयर्स में मुलाकात की. सभी नेताओं के बीच कई अहम वैश्विक मुद्दों पर चर्चा हुई. जर्मनी की चांसलर एंगेला मर्केल से मिले पीएम मोदी एक अन्य मुलाकात में पीएम मोदी ने जर्मनी के चांसलर एंगेला मर्केल से मुलाकात कर विभिन्न वैश्विक मुद्दों पर चर्चा की. पीएम मोदी ने दक्षिण अफ्रीका के राष्ट्रपति से की मुलाक़ात पीएम मोदी ने दक्षिण अफ्रीका के राष्ट्रपति रामफोसा से भी मुलाकात की. दोनों नेताओं के बीच कई अहम मुद्दों पर चर्चा हुई. नीदरलैंड्स के पीएम मार्क रट्ट से मिले पीएम मोदी पीएम नरेंद्र मोदी ने नीदरलैंड्स के पीएम मार्क रट्ट से मुलाकात की. दोनों नेताओं ने विभिन्न मुद्दों पर चर्चा की. 