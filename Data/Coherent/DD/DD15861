चोरी चोरी चुपके चुपके, हेरा फेरी, ताल, जोश, गोलमाल जैसी कई मशहूर फिल्में लिखने वाले राइटर, एक्टर, डायरेक्टर नीरज वोरा का गुरुवार सुबह निधन हो गया।   लंबी बीमारी के बाद बॉलीवुड निर्माता, लेखक और अभिनेता नीरज वोरा का निधन हो गया है। 54 वर्षीय नीरज वोरा ने आज सुबह  तकरीबन 4 बजे मुंबई के क्रिटी केयर हॉस्पिटल में आखिरी सास ली.  नीरज वोरा पिछले एक साल से काफी बीमार चल रहे थे। पिछले साल अक्टूबर में उन्हें हार्ट अटैक और ब्रेन स्ट्रोक आया था जिसके बाद उन्हें दिल्ली के एम्स अस्पलात में भर्ती किया गया था। कोमा के चलते उन्हें वेंटिलेटर पर रखा गया थ।  