 नीति आयोग ने अटल नवाचार मिशन के तहत अटल नवभारत चुनौती प्रतियोगिता की शुरुआत की। इस प्रतियोगिता के तहत अपने विचार भेजने वाले विजेता प्रतिभागियों को एक करोड़ रुपये तक का अनुदान और संरक्षण दिया जाएगा।   ये प्रतियोगिता पांच मंत्रालयों के सहयोग से आयोजित की जाएगी, जिसमें नए विचार देने वाले लोगों, सूक्ष्म, लघु और मध्यम उद्यमों और स्टार्ट-अप उद्यमों को नई टेक्नोलोजी के उत्पादों के डिजाइन और मॉडल तैयार करने के लिए आमंत्रित किया जाएगा। प्रतियोगिता के मुख्य विषयों में उन्नत कृषि, उत्पादों के भंडारण का रख-रखाव तथा कचरा प्रबंधन शामिल हैं। 