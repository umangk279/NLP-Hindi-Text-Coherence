श्रीलंका के नवनिर्वाचित राष्ट्रपति गोटबाया राजपक्षे इस महीने की 29 तारीख को भारत यात्रा पर आ रहे है। प्रधानमंत्री नरेन्द्र मोदी का निमंत्रण स्वीकारते हुए श्रीलंका के नये राष्ट्रपति अपना पदभार सम्भालने के बाद भारत आयेगें।    विदेश मंत्री एस.जयशंकर पीएम मोदी का संदेश लेकर श्रीलंका के नये राष्ट्रपति से मिले और पीएम मोदी का संदेश और निमंत्रण उनको दिया, जिसके बाद ये महत्वपूर्ण यात्रा की तारीख तय हो गई है। श्रीलंका के नवनिर्वाचित राष्ट्रपति को मिली जीत के बाद फोन पर उनको बधाई देने वालों में प्रधानमंत्री मोदी सबसे पहले विश्व नेता थे। विदेश मंत्री एस जयशंकर ने श्रीलंका के राष्ट्रपति से मुलाकात में पीएम मोदी का शांति, सुरक्षा और विकास में दोनों देशो की भागीदारी का संदेश दिया। 