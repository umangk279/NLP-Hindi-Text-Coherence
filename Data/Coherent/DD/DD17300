उत्तर प्रदेश के सैफई स्थित स्पोर्ट्स कॉलेज का नामकरण हॉकी के जादूगर मेजर ध्यानचन्द के नाम पर किया जाएगा। मुख्यमंत्री योगी आदित्यनाथ ने इसकी घोषणा की है।   मुख्यमंत्री ने कल ध्यानचन्द की जयन्ती ‘राष्ट्रीय खेल दिवस’ के अवसर पर आयोजित कार्यक्रम में ‘हॉकी के जादूगर’ को श्रद्धांजलि देते हुए कहा कि मेजर ध्यानचन्द ने उत्कृष्ट खेल से पूरी दुनिया में देश को पहचान दिलायी है । उन्होंने एलान किया कि सैफई स्थित स्पोर्ट्स कॉलेज का नामकरण मेजर ध्यानचन्द के नाम पर किया जाएगा। 