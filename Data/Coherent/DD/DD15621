आम आदमी पार्टी ने कुमार विश्वास और आशुतोष को नहीं दिया राज्यसभा का टिकट, संजय सिंह समेत तीन लोगों का राज्यसभा का टिकट  दिल्ली से राज्य सभा की सीटों के लिए आम आदमी पार्टी ने तीन लोगों के नाम पर फैसला किया है। ये तीन लोग हैं संजय सिंह, नारायण दास गुप्ता और सुशील गुप्ता। आम आदमी पार्टी के नेता मनीष सिसोदिया ने एक संवाददाता सम्मेलन में कहा कि आम आदमी पार्टी की बैठक में इन तीन नामों पर अंतिम फैसला किया गया। गौरतलब है कि राज्य सभा की सीटों के लिए आप पार्टी के नेता कुमार विश्वास और आशुतोष के नाम पर चर्चा हो रही थी, लेकिन पार्टी ने इन्हें टिकट नहीं दिया।  