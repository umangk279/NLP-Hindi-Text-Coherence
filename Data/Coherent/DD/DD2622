वैष्णो देवी श्राइन बोर्ड ने विदेश से आए श्रद्धालुओं या अप्रवासी भारतीयों को भारत पहुंचने के बाद कम से कम 28 दिन तक माता वैष्णो देवी मंदिर न आने की सलाह दी है। देश के ऐसे श्रद्धालुओं को भी यात्रा का कार्यक्रम स्थगित करने की सलाह दी है, जिन्हें खांसी, बुखार और सांस लेने में तकलीफ जैसे लक्षण हों.  कोरोना वायरस के खतरे के मद्देनज़र श्री माता वैष्णो देवी श्राइन बोर्ड ने सावधानी बरतते हुए आवश्यक कदम उठाए हैं। श्री माता वैष्णो देवी श्राइन बोर्ड ने अप्रवासी भारतीयों और विदेशियों तथा अन्य यात्रियों को भारत में आने के बाद अगले 28 दिन तक तीर्थ यात्रा ना करने की सलाह दी है। घरेलू यात्रियों को भी खांसी, बुखार और सांस लेने में तकलीफ होने पर तीर्थ यात्रा स्थगित करने की सलाह दी गई है। इसके अतिरिक्त ताराकोट, बाणगंगा और हेलीपैड में सभी तीर्थयात्रियों की अनिवार्य और पूर्ण थर्मल स्कैनिंग सुनिश्चित करने को कहा है। तीर्थ बोर्ड के मुख्य कार्यकारी अधिकारी रमेश कुमार ने बताया कि यात्री हैल्पडेस्क भी स्थापित किए गए हैं। भीड़ वाले स्थानों को भी लगातार संक्रमण मुक्त रखा जा रहा है। यात्री हैल्पडेस्क स्थापित किए गए हैं। 