पाकिस्तान अधिकृत कश्मीर के प्रधानमंत्री फारूक हैदर खान ने पाकिस्तानी सेना पर हमला बोलते हुए कहा कि ये पक्का नहीं है कि वो पाकिस्तान के साथ रहेंगे या नहीं।   उन्होंने नवाज़ शरीफ को प्रधानमंत्री पद से हटाए जाने में पाकिस्तानी सेना का हाथ होने की ओर इशारा करते हुए कहा कि ये सही नहीं है। उन्होंने अदालती प्रक्रिया पर भी सवाल खड़े किए और कहा कि नवाज़ शरीफ को अपील करने का मौका नहीं दिया गया। 