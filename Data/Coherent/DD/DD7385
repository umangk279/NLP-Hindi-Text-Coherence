निर्वाचन आयोग ने मुंबई आतंकी हमले में शहीद हुए पुलिस अधिकारी हेमंत करकरे के बारे में दिए गए विवादित बयान पर भोपाल लोकसभा सीट से भाजपा उम्मीदवार साध्वी प्रज्ञा सिंह ठाकुर को कारण बताओ नोटिस जारी किया है.  नोटिस में प्रज्ञा ठाकुर से कहा गया है कि इस संबंध में वे एक दिन में स्पष्टीकरण प्रस्तुत करें, अन्यथा समयावधि में उत्तर प्रस्तुत न किए जाने की दशा में एक पक्षीय कार्रवाई की जाएगी. चुनाव आयोग ने मुस्लिम मतदाताओं से एकजुट होकर प्रधानमंत्री नरेंद्र मोदी को हराने के लिए मतदान करने की अपील करने के कारण कांग्रेस नेता नवजोत सिंह सिद्धू को भी कारण बताओ नोटिस जारी किया. चुनाव आयोग ने कहा कि सिद्धू ने आदर्श आचार संहिता का उल्लंघन किया है. कांग्रेस नेता को नोटिस का जवाब देने के लिए 24 घंटे का समय दिया गया है. 