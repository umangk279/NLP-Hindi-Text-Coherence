राष्ट्रपति राम नाथ कोविन्द ने आज प्रप्तिष्ठित स्टैंडर्ड और कलर्स पुरस्कार से 118 हेलीकॉप्टर इकाई और एयर डिफेंस कॉलेज  को सम्मानित किया।   देश के अति महत्वपूर्ण लोगों को लाने ले जाने के लिए सन 1971 में 118 हेलीकॉप्टर यूनिट इकाई का गठन किया गया था। इस अवसर पर वायुसेनाध्यक्ष चीफ एयर मार्शल बिरेंदर सिंह धनोआ भी मौजूद थे। अपने संबोधन में राष्ट्रपति ने कहा कि भारतीय वायुसेना एक ताकतवर बल है जो अपनी शक्ति और व्यावसायिकता के लिए जाना जाता है। राष्ट्रपति ने सीमाओं की सुरक्षा में भारतीय वायुसेना की भूमिका की भी सराहना की। 