जनता दल यूनाइटेड ने एनडीए में शामिल होने के लिए प्रस्ताव पारित कर दिया है। पटना में हुई जेडीयू की राष्ट्रीय कार्यकारिणी की बैठक में इस सिलसिले में प्रस्ताव पारित किया गया।   शरद यादव को भी इस बैठक में शामिल होने के लिए आमंत्रित किया गया था, लेकिन उन्होंने इसमें हिस्सा लेने से इनकार कर दिया। इस बीच शरद यादव गुट ने भी अलग से बैठक की। शरद यादव अपने धड़े को 'असली' पार्टी के रूप में पेश करने की तैयारी में है। इस बीच शरद यादव ने गठबंधन तोड़ने के लिए नीतीश कुमार की आलोचना की है। 