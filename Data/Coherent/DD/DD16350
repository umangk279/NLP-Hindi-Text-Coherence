प्रधानमंत्री की आर्थिक सलाहकार समिति की दूसरी बैठक बिबेक देवरॉय की अध्यक्षता में हो रही है। बैठक में शोध संस्थान ब्रूकिंग्स इंडिया की वरिष्ठ शोधकर्ता शमिका रवि अल्पकालिक सदस्य के रूप में भाग ले रही हैं।   सलाहकार समिति की पहली बैठक 11 अक्टूबर को हुई थी जिसमें आर्थिक वृद्धि और रोजगार समेत दस मुद्दों को समिति ने चिन्हित किया था। आज की बैठक में रोजगार सृजन, सामाजिक और बुनियादी ढांचे पर चर्चा की गई। इस बैठक में सामाजिक संकेतकों को आर्थिक विकास के संकेतकों से जोड़ने पर भी विचार किया गया। 