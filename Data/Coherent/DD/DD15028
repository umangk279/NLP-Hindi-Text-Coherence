रेलवे मंत्रालय अगले तीन साल में कई महत्वपूर्ण काम करने जा रहा है। आज इसकी जानकारी खुद रेल मंत्री पीयूष गोयल ने उत्तर प्रदेश के ग्लोबल इन्वेस्टर्स समिट 2018 में दी।   उन्होंने बताया कि रायबरेली की कोच फैक्ट्री का उत्पादन पांच गुना करने का लक्ष्य है। रेल मंत्री पीयूष गोयल ने कहा कि फतेहपुर में रेल एंसीलरी फैक्ट्री लगाने की योजना पर काम चल रहा है और जल्द ही इसे धरातल पर उतार दिया जाएगा। रेल मंत्री के मुताबिक अगले तीन साल में बुंदेलखंड में कोच नवीनीकरण का काम भी शुरू हो जाएगा। 