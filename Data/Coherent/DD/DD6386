एहतियात के तौर पर गंडक बराज को हाई अलर्ट पर रखा गया है। नेपाल में बारिश को देखते हुए जिला प्रशासन हाई अलर्ट मोड पर है  बिहार के पश्चिमी, उत्‍तरी और पूर्वी इलाकों में पिछले 24 घंटों में भारी वर्षा हुई। मुख्‍यमंत्री नितीश कुमार ने राज्‍य में बाढ़ और वर्षा की स्थिति की समीक्षा की। मुजफ्फरपुर के कटरा, औराई और गायघाट में लोगों को बाढ से बचाव के लिए सुरक्षित स्थानों पर जाने की अपील की जा रही है। मौसम विभाग के अनुसार अगले दो दिनों तक बारिश से राहत के आसार नहीं है। पूर्वी चंपारण जिले में भी सड़कों पर बाढ़ का पानी आ गया है। नदियों में जलस्तर में हो रही है वृद्धि के साथ ही  तेज बारिश जारी है। गंडक नदी के बढ़ते जलस्तर को देखते हुए अलर्ट जारी किया गया है। निचले इलाकों में बाढ़ का खतरा बढ़ गया है। नेपाल स्थित गंडक नदी के जल अधिग्रहण क्षेत्र में सामान्य वर्षा होने के कारण गंडक नदी के जलस्तर में आंशिक वृद्धि दर्ज की जा रही है। आने वाले दिनों में भारी बारिश के आसार हैं। एहतियात के तौर पर गंडक बराज को हाई अलर्ट पर रखा गया है। नेपाल में बारिश को देखते हुए जिला प्रशासन हाई अलर्ट मोड पर है। 