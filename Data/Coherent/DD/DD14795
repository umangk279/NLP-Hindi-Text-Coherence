बांग्लादेश की टीम श्रीलंका में खेली जा रही त्रिकोणीय सीरीज़ के फ़ाइनल में पहुंच गई है जहां टीम का फ़ाइनल में सामना भारत से होगा।  शुक्रवार को श्रीलंका के ख़िलाफ़ खेले गए मुक़ाबले को बांग्लादेश की टीम ने एक गेंद शेष रहते दो विकेट से अपने नाम कर लिया।बांग्लादेश की टीम को जीत के लिए 160 रन की ज़रूरत थी जिसे टीम ने 19.5 ओवर में 8 विकेट खोकर हासिल कर लिया।बांग्लादेश की ओर से तमिम इक़बाल ने 50 जबकि महमुदुल्लाह ने 18 गेंद पर 43 रन की पारी खेली और वो मैन ऑफ द मैच रहे।इससे पहले बांग्लादेश की टीम ने टॉस जीतकर पहले श्रीलंका को बल्लेबाज़ी करने का न्यौता दिया जहां श्रीलंका ने 20 ओवर में 20 ओवर में 7 विकेट पर 159 रन बनाए। हालांकि ये मुक़ाबला विवादों से भरा रहा जहां मैदान के अंदर श्रीलंका और बांग्लादेश के खिलाड़ियोंक के बीच अच्छी ख़ासी झड़प देखने को मिली। 