पांच दिवसीय यात्रा पर भारत आए श्रीलंका के प्रधानमंत्री महिंदा राजपक्षे ने वाराणसी का दौरा किया। प्रधानमंत्री ने बाबा विश्वनाथ के दर्शन किये और भगवान बुद्ध की दीक्षा भूमि सारनाथ का भी दौरा किया।  श्रीलंका के प्रधानमंत्री महिंद्रा राजपक्षे अपनी निजी यात्रा पर वाराणसी पहुंचे जहां सबसे पहले प्रधानमंत्री ने बाबा विश्वनाथ के दर्शन किये और भारतीय संस्कृति में अपनी आस्था जताई। इसके बाद श्रीलंका के प्रधानमंत्री भगवान बुद्ध की दीक्षा भूमि सारनाथ पहुंचे जहां सड़क के दोनों ओर लोगों ने उनका स्वागत किया। सारनाथ संग्रहालय पर श्रीलंका के प्रधानमंत्री का प्रदेश के  मंत्रियों ने स्वागत किया। श्रीलंका के प्रधानमंत्री ने संग्रहालय भ्रमण किया।इसके बाद धम्मेक स्तूप के दर्शन किया और मूलगंध कुटीर स्थित भगवान का दर्शन पूजन किया। स्थानीय लोगों को यह उम्मीद है कि राष्ट्रप्रतिनिधियों के आने से पर्यटन को बढ़ावा मिलेगा। 