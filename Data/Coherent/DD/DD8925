भारत और ऑस्ट्रेलिया के बीच बुधवार से शुरू हो रहे बॉक्सिंग डे टेस्ट के लिए भारतीय टीम की प्लेइंग-इलेवन की घोषणा, मयंक अग्रवाल करेंगे तीसरे टेस्ट में डेब्यू, केएल राहुल- मुरली विजय टीम से बाहर.  भारत और ऑस्ट्रेलिया के बीच बुधवार से शुरू हो रहे बॉक्सिंग डे टेस्ट के लिए भारतीय टीम की प्लेइंग-इलेवन की घोषणा हो चुकी है. बीसीसीआई ने अपने ट्विटर हैंडल पर टीम इंडिया की घोषणा की । मेलबर्न क्रिकेट ग्राउंड में विराट कोहली की सेना अब पर्थ की नाकामी को भुलाकर मेलबर्न में नए रूप में सामने आने के लिए तैयार है।  पिछले दो टेस्ट मुक़ाबले से फ्लॉप होते आ रहे मुरली विजय और के.एल.राहुल प्लेईंग इलेवन से बाहर हो चुके है और इनकी जगह पर मयंक अग्रवाल और रोहित शर्मा की एंट्री हो चुकी है, तो वहीं गेंदबाज़ी में उमेश यादव की छुट्टी कर रविंद्र जड़ेजा अंतिम 11 में शामिल हो गए है। मेलबर्न पिच की बात करे तो पिच पर कुछ घास ज़रूर रह सकती है जो बल्लेबाज़ी के लिहाज़ से फायदेमंद साबित हो सकती है, ऐसे में टॉस जीतकर पहले बल्लेबाज़ी करना टीम के लिए अच्छा रहेगा। वहीं ऑस्ट्रेलिया की बात करें तो कंगारूओं ने भी मेलबर्न की परिस्थिती को देखते हुए अंतिम ग्यारह में बदलाव किए है जहां पीटर हैंड्सकॉम्ब की जगह पर मिशेल मार्श को जगह दी गई है।भारत ने इस मैदान पर 12 टेस्ट मुक़ाबले खेले है जिसमें से केवल 2 में टीम को जीत मिली है। हालांकि ये आंकड़े है और आंकड़े प्रदर्शन के आधार पर बनते और बिगड़ते है लेकिन अगर इस बार ऑस्ट्रेलिया में सीरीज़ जीत का सूखा मिटाना है तो मेलबर्न में जीत या फिर बाज़ी को ड्रॉ कराना होगा।     