सर्बिया के नोवाक जोकोविच ने फ्रेंच ओपन के पुरुष एकल वर्ग के क्वार्टर फाइनल में बनाई जगह। स्पेन के फर्नान्डो वर्डास्को को दी 6-3,6-4,6-2 से शिकस्त। विश्व नंबर दो कैरोलिनी वोज़नियानी पर मंडराया टूर्नामेंट से बाहर होने का खतरा।  मैडीसन कीज़ ने पहली बार फ्रेंच ओपन के क्वार्टर फाइनल में जगह बना ली है। प्री-क्वार्टर फाइनल में कीज़ का सामना रोमेनिया की माइकेला बुज़ारनेस्कू से हुआ। ये मैच कीज़ ने 6-1,6-4 से अपने नाम किया।  ऑस्ट्रेलियन ओपन चैम्पियन कैरोलिन वोज़नियाकी और रुस की दारिया कैसतकिना के बीच खेला गया मुकाबला खराब रोशनी के कारण पूरी नही हो सका। मैच रोके जाने के समय 14वीं वरीय कैस्तकीना ने पहला सेट 7-6 से अपने नाम कर चुकी थी जबकि दूसरे सेट में मुकाबला 3-3 की बराबरी पर था। वहीं पुरुष वर्ग में दूसरी वरीयता प्राप्त एलेक्ज़ेंडर ज़्वेरेव ने पहली बार किसी ग्रैंड स्लैम के क्वार्टर फ़ाइनल में जगह बनाई। आज खेले गए प्री-क्वार्टर फ़ाइनल में ज़्वेरेव ने रूस के खेचानोव को एक कड़े मुकाबले में 6-4, 6-7, 6-2, 3-6, 3-6 से हराया।  पुरुष वर्ग में सर्बिया के नोवाक जोकोविच ने भी क्वार्टर फाइनल में जगह बना ली है। पूर्व चैम्पियन जोकोविच ने चौथे दौर में स्पेन के फर्नान्डो वर्डास्को को सीधे सेट में 6-3,6-4,6-2 से शिकस्त दी। ये 12 वां मौका है जब 31 वर्षीय जोकोविच ने फ्रेंच ओपन के अंतिम 8 में जगह बनाई।  7वीं वरीयता प्राप्त ऑस्ट्रिया के डोमनिक थीम को चौथे दौर का बाधा पार करने में कड़ी मेहनत करनी पड़ी। थीम ने 19 वी वरीयता प्राप्त जापान के केई निशिकोरी को 4 सेट तक चले मुकाबले में 6-2,6-0, 5-7,6-4 से जीत हासिल की।  