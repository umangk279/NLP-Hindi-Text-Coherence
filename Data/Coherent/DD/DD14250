भारत, नेपाल समेत कई देशों में विशेष कार्यक्रम आयोजित...भगवान बुद्ध के जन्म स्थल लुंबिनी में विशेष कार्यक्रम आयोजित      नेपाल के विभिन्न हिस्सों में भी आज बुद्ध जयंती मनाई जा रही है। गौतम बुद्ध के जन्म स्थान लुंबिनी में स्थित विश्व प्रसिद्ध माया देवी मंदिर में सैकडों लोग प्रार्थना कर रहे हैं। पेश है हमारे संवाददाता राजकुमार की यह रिपोर्ट। मंदिर के नज़दीक ही पुषकरणी सरोवर है। माना जाता है कि माया देवी ने बुद्ध को जन्म देने से पहले इसमे डुबकी लगाई थी। बुद्ध ने भी अपना पहला स्नान इसी पवित्र सरोवर में किया था। सम्राट अशोक 249 ईसा पूर्व में लुंबिनी आए थे और उनकी इस यात्रा के प्रतीक के रूप में एक स्तंभ लगाया गया था। बलुआ पत्थर और अवसादी शैल से बना यह स्तंभ शाक्यमुनी बुद्ध के जन्म से जुडा पहला पुरालेख प्रमाण है। मंदिर के पास ही ईसा पूर्व पहली शताब्दी से 5 वीं शताब्दी के बीच कुषाण से लेकर गुप्त काल के बीच बने कई स्तूप भी हैं। 