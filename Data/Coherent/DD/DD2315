केंद्रीय प्रत्यक्ष कर बोर्ड ने एक सप्ताह में चार हजार दो सौ पचास करोड़ रुपये के दस लाख रिफंड जारी किए।       केन्द्रीय प्रत्यक्ष कर बोर्ड-सीबीडीटी ने एक हफ्ते में आयकर रिफंड के दस लाख से अधिक मामलों को निपटाते हुए चार हजार दो सौ पचास करोड़ रुपये जारी किये हैं। यह रिफंड 31 मार्च तक 2019-20 में पहले से ही जारी दो करोड़ पचास लाख रुपये के रिफंड से अलग हैं। पिछले हफ्ते सीबीडीटी ने कहा था कि वह कोविड-19 महामारी को देखते हुए करदाताओं की मदद के लिए पांच लाख रुपये तक के लंबित आयकर रिफंड जारी करेगा। सीबीडीटी ने आगे कहा था कि रिफंड के लगभग एक लाख 75 हजार और मामले इस हफ्ते निपटा लिए जाएंगे। यह रिफंड जारी होने से पांच से सात कार्य दिनों के अंदर करदाताओं के खाते में सीधे पहुंच जाएंगे।  लेकिन बकाया कर मांग से संबंधित लगभग एक लाख 74 हजार मामलों में करदाताओं के ई-मेल जवाब नहीं आये हैं जिसके लिए अनुस्मारक ई-मेल भेजा गया है। सीबीडीटी ने कहा है कि आयकर विभाग के अनुसार ई-मेल करदाताओं के फायदे के लिए हैं, क्योंकि इससे उनकी बकाया मांग, उनके बैंक खाते और रिफंड जारी होने से पहले के आंकडों में किसी कमी को दूर करने की पुष्टि होती है। सीबीडीटी ने अपील की है कि यह करदाताओं के हित में कि वे ऐसे मेल का शीघ्र जवाब दें ताकि रिफंड पर कार्य हो सके जल्द से जल्द से भुगतान किया जा सके। 