लंदन में अवैध संपत्ति और उससे जुड़े मनी लॉन्ड्रिंग के आरोप में रॉबर्ट वाड्रा से आज प्रवर्तन निदेशालय के अधिकारियों ने फिर पूछताछ की। कल भी वाड्रा से करीब 6 घंटे तक वाड्रा से पूछताछ की गई थी।   इस बीच बीजेपी ने वाड्रा और राहुल दोनों पर जोरदार हमला बोला है। भाजपा ने कई मेल मीडिया के लिए जारी किए जिसे हथियारों के सौदे के दलाल संजय भंडारी के रिश्तेदार सुमित चड्ढा ने रॉबर्ट वाड्रा को भेजा था। इतना ही नहीं, वाड्रा को राजस्थान हाई कोर्ट से भी ईडी में प्रवर्तन निदेशालय के समझ पेश होने का आदेश है।  कांग्रेस अध्यक्ष राहुल गांधी के बहनोई और सोनिया गांधी के दामाद रॉबर्ट वाड्रा से विदेश में अवैध संपत्ति रखने के संबंध में धन शोधन से जुड़े एक मामले में गुरुवार को दूसरी बार पूछताछ हुई। वाड्रा गुरुवार सुबह करीब 11 बजकर 25 मिनट पर दिल्ली के जामनगर हाउस में ईडी कार्यालय पहुंचे। मामले के जांच अधिकारी समेत ईडी के तीन अधिकारियों की टीम ने वाड्रा से प्रापर्टी से जुडे तमाम सवाल पूछे। माना जा रहा है कि उनसे लंदन में कुछ अचल संपत्तियों की खरीद और स्वामित्व से संबंधित सौदों के बारे में पूछताछ हुई।   उनका बयान धन शोधन निरोधक कानून पीएमएलए  के तहत दर्ज किया गया ।यह मामला लंदन में 12 ब्रायनस्टन स्क्वायर पर 19 लाख ब्रिटिश की संपत्ति की खरीद में कथित रूप से धनशोधन के आरोप से संबंधित है। यह संपत्ति  रॉबर्ट वाड्रा की बतायी जा रही है। जांच एजेंसी ने अदालत से यह भी कहा था कि उसे लंदन की कई नयी संपत्तियों के बारे में सूचना मिली है जो वाड्रा की है। उनमें पचास और चालीस लाख ब्रिटिश पाउंड के दो घर तथा छह अन्य फ्लैट एवं अन्य संपत्तियां हैं। वाड्रा से उन ईमेल से जुड़े सवाल पूछ गए है जिनकी कॉपी ईडी के पास है। दुबई में रहने वाले भारतीय सी सी थंपी से सबंधों को लेकर भी वाड्रा से पूछताछ हुई है, जिसने यह प्रॉपर्टी संजय भंडारी से ली थी। मामले में बुधवार को पहली बार साढ़े पांच घंटे तक पूछताछ की गई। अधिकारियों के मुताबिक वाड्रा  से ब्रिटेन में अचल संपत्ति हासिल करने के संबंध में और सवाल पूछने की जरूरत थी जिसलिये उन्हें  बुलाया गया था । हालांकि वाड्रा ने अवैध विदेशी संपत्ति से जुड़े आरोपों से इनकार किया है।  इस बीच बीजेपी ने वाड्रा और राहुल दोनों पर जोरदार हमला बोला है । पार्टी ने कई मेल मीडिया के लिए जारी किए जिसे हथियारों के सौदे के दलाल संजय भंडारी के रिश्तेदार सुमित चड्ढा ने रॉबर्ट वाड्रा को भेजा।  इसमें लंदन के मकान की साज सज्जा से जुडी बातचीत है । इसके अलावा कुछ मेल में पैसों को लेकर जिक्र है । इसके अलावा  वाड्रा ने भी सुमित चड्ढा को मेल भेजा जिसमें चड्ढा को पैसे ना मिलने की बात पर वाड्रा ने जवाब दिया था। बीजेपी ने राहुल गांधी से सीधा सवाल पूछा कि वो बताएं कि उनके बहनोई ने कारवां कैसे लूटा ।  संबित पात्रा ने पीएम के बारे में राहुल की भाषा पर भी सवाल खडे करते हुए कहा कि यह राहुल गांधी की छोटी मानसिकता और उनकी बौखलाहट को दर्शाता है। उन्होंने न्यू इंडिया में कोई बड़ा हो या छोटा, कानून सबके लिए बराबर है।  ये पहला मौका है जब किसी केन्द्रीय जांच एजेंसी ने रॉबर्ट वाड्रा से  पूछताछ की है। वाड्रा ने इस मामले में अग्रिम जमानत के लिए दिल्ली की अदालत की दरवाजा खटखटाया था। अदालत ने उन्हें निर्देश दिया था कि वह केंद्रीय जांच एजेंसी से जांच में सहयोग करें। पूछताछ में मदद करने का भरोसा दिलाने के बाद ही उसकी अदालत ने  16 फरवरी तक उनको अग्रिम अंतरिम जमानत दे दी थी।   