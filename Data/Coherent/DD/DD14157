उपराष्ट्रपति एम. वेंकैया नायडू शनिवार को ग्वाटेमाला, पनामा और पेरू के दौरे पर रवाना हो गए हैं। उपराष्ट्रपति पद संभालने के बाद यह उनका पहला विदेशी दौरा है।  उप-राष्ट्रपति एम वेंकैया नायडू अपने पहले विदेशी दौरे पर ग्वाटेमाला पहुंचे। ग्वाटेमाला की विदेश मंत्री सांद्रा जोवेल ने उप-राष्ट्रपति का हवाई अड्डे पर स्वागत किया। उप-राष्ट्रपति का ग्वाटेमाला के राष्ट्रपति जिम्मी मोरालस से मिलने का कार्यक्रम है। साथ ही वे उप-राष्ट्रपति और कांग्रेस के अध्यक्ष से भी मिलेंगे। साथ ही भारतीय राजदूत द्वारा आयोजित कार्यक्रम में उप-राष्ट्रपति भारतीय समुदाय के लोगों से मिलेंगे। उप-राष्ट्रपति  ग्वाटेमाला, पनामा और पेरू की सात दिवसीय यात्रा पर है जहां पर इन देशों के साथ द्विपक्षीय संबंधों एवं आपसी हितों से जुड़े विषयों पर व्यापक चर्चा होगी। 