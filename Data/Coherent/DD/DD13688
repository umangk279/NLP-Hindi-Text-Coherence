आइसलैंड ने शक्तिशाली अर्जेंटीना को 1-1 से ड्रॉ पर रोका। लाइनल मैसी पेनाल्टी से चूके। फ्रांस, क्रोएशिया और डेनमार्क ने भी जीत के साथ की अपने अभियान की शुरुआत।    फीफा वर्ल्डकप 2018 के तीसरे दिन के दूसरे मुकाबले में साल 2014 की उपविजेता रही अर्जेंटीना ने पहली बार विश्वकप में खेल रही आइसलैंड के साथ ड्रॉ खेला। पहले हाफ के बाद दोनों टीमें 1-1 की बराबरी पर थीं। दूसरे हाफ में दोनों टीमों में से कोई भी गोल नहीं कर सकी। आइसलैंड के गोलकीपर ने शानदार प्रदर्शन करते हुए अर्जेंटीना की आक्रमण पंक्ति को हावी नहीं होने दिया और अपनी टीम को विश्वकप में शानदार शुरुआत दिलाई। अर्जेंटीना की तरफ से खेल के 19वें मिनट में सर्जियो एग्यूरो ने गोल दागा, जबकि आइसलैंड की तरफ से अल्फ्रेड फिनबोगेसन ने खेल के 23वें मिनट में गोल किया 