भारत अंतरराष्ट्रीय व्यापार मेले में अल्पसंख्यक कार्य मंत्रालय द्वारा आयोजित हुनर हाट का केंद्रीय अल्पसंख्यक कार्य मंत्री मुख्तार अब्बास नकवी ने उद्घाटन किया। इस दौरान उन्होंने कहा कि 'हुनर हाट' देश भर के दस्तकारों, शिल्पकारों के "हुनर के हौसले का हब" बन गया है और आने वाले समय में नरेंद्र मोदी सरकार हर राज्य में 'हुनर हब' स्थापित करेगी जिससे लाखों लोगों को प्रत्यक्ष अथवा परोक्ष रूप से रोजगार मिलेगा।   दिल्ली के प्रगति मैदान में चल रहे 39वें भारत अंतरराष्ट्रीय व्यापार मेले में अल्पसंख्यक कार्य मंत्रालय द्वारा आयोजित हुनर हाट का केंद्रीय अल्पसंख्यक कार्य मंत्री मुख्तार अब्बास नकवी ने उद्घाटन किया इस मौके पर उनके साथ राज्यमंत्री किरेन रिजिजू भी मौजूद थे। केंद्रीय अल्पसंख्यक कार्य मंत्री मुख्तार अब्बास नकवी ने उद्घाटन समारोह के मौके पर कहा कि हुनर हाट  दस्तकारों, शिल्पकारों, कारीगरों, स्वदेशी सामग्री और स्वदेशी हस्त निर्मित सामानों की हौसला अफजाई का हब है। उन्होंने कहा कि प्रधानमंत्री नरेंद्र मोदी जी के नेतृत्व में जो सरकार है वह दस्त कारों शिल्पकारों के स्वदेशी सामान को प्रोत्साहित कर रही है उन्हें मौका और मार्केट प्रदान कर रही है। हुनर हाट का हिस्सा बनकर देश के अलग-अलग राज्यों से आए दस्तकार काफी उत्साहित हैं। 39वें भारत अंतरराष्ट्रीय व्यापार मेले में आयोजित इस "हुनर हाट" में कारीगर हस्तनिर्मित दुर्लभ उत्पाद प्रदर्शित कर रहे हैं। इनमें आंध्र प्रदेश, यूपी, जम्मू-कश्मीर, झारखंड, पश्चिम बंगाल, बिहार और अन्य राज्यों से बाटिक, बाघ प्रिंट, बंधेज, बाड़मेर एप्लिक, केन, कारपेट, चंदेरी, चिकनकारी, कॉपर बेल प्रोडक्ट, गोल्डन ग्रास, हैंडलूम और होम फर्निशिंग आदि शामिल हैं। इसके अलावा झारखंड की वुडन धोकरा क्राफ्ट, गुजरात की शिबोरी ,पश्चिम बंगाल की ढकाई सिल्क और छत्तीसगढ़ ब्लैक मेटल आर्ट  के उत्पाद प्रदर्शित किए जा रहे हैं। आने वाले दिनों में "हुनर हाट" का आयोजन देश के अलग -अलग हिस्सों में किया जाएगा    गिरीश निशाना, संवाददाता 