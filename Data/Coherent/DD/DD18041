प्रधानमंत्री नरेंद्र मोदी ने असम के मुख्यमंत्री सर्वानंद सोनोवाल से बात कर राज्य में बाढ़ के हालात का जायजा लिया। प्रधानमंत्री ने केंद्र की ओर से सभी प्रकार की राहत और मदद का भरोसा दिलाया।  बाढ़ग्रस्‍त असम में कई नदियां अभी भी ख़तरे के निशान से ऊपर बह रही हैं। सोलह जिलों में लगभग चार लाख लोग बाढ़ की चपेट में हैं। बाढ़ से 30 हज़ार हेक्‍टेयर से अधिक क्षेत्र में फसलों को नुकसान हुआ है। गोलाघाट जिले में सबसे अधिक 92 गांव बाढ़ की चपेट में हैं। 