उपराष्ट्रपति एम. वेंकैया नायडू ने कोमोरोस में भारतीय समुदाय के लोगों से की मुलाकात। कहा, भारत सरकार के लिए अफ्रीका है 'फोकस महाद्वीप'।  प्रवासी भारतीयों को भारत की सांस्कृतिक विरासत को जीवित रखने के लिए की उनकी सराहना।  उपराष्ट्रपति एम. वेंकैया नायडू कोमोरोस और सिएरा लियोन की यात्रा पर है। कल उपराष्ट्रपति ने कोमोरोस में भारतीय समुदाय के लोगों से मुलाकात की। नायडू ने कहा कि भारत सरकार ने अफ्रीका को एक 'फोकस महाद्वीप' माना है, और ये पिछले पांच सालों में राष्ट्रपति, उपराष्ट्रपति और प्रधानमंत्री के स्तर पर 32 निवर्तमान यात्राओं से साफ होता है। भारत ने अफ्रीका में 18 नए दूतावास खोलने का भी फैसला किया है।  उपराष्ट्रपति ने कहा कि उन्हें खुशी है कि केवल 250 की संख्या में होने के बावजूद, भारतीय प्रवासी ने सामाजिक और आर्थिक सहित विभिन्न क्षेत्रों में महत्वपूर्ण योगदान दिया है। नायडू ने अगले प्रवासी भारतीय दिवस में भाग लेने के लिए कोमोरोस के भारतीय प्रवासी को भी आमंत्रित किया।  