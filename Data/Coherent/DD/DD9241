प्रधानमंत्री नरेंद्र मोदी ने 65 भौगोलिक क्षेत्रों के 129 जिलों के लिए शहरी गैस वितरण परियोजनाओं की आधारशिला रखी. ये परियोजनाएं पर्यावरण अनुकूल गैस आधारित अर्थव्यवस्था की ओर बढ़ने की बड़ी योजना का एक हिस्सा हैं.  नगर गैस वितरण परियोजना का उद्देश्य देश के नागरिकों को सुविधाजनक, पर्यावरण अनुकूल और सस्ती प्राकृतिक गैस उपलब्ध कराना है. नगर गैस वितरण सीजीडी के माध्यम से निर्बाध प्राकृतिक गैस आपूर्ति सुनिश्चित होगी और वाणिज्य को भी इससे लाभ मिलेगा. इस परियोजना से देश की आधी आबादी को फायदा पहुंचेगा, जिसमें देश के 26 राज्य शामिल होंगे. प्रधानमंत्री ने गैस वितरण परियोजनाओं के लिए 10वीं बोली चक्र का शुभारंभ किया. प्रधानमंत्री नरेंद्र मोदी ने कहा कि गैस वितरण परियोजनाओं के विस्तार से एक लघु पारिस्थितिकी तंत्र पैदा होगा. इससे रोजगार के नए अवसर मिलेंगे. 