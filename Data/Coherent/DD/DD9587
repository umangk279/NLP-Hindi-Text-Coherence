भारत और पाकिस्‍तान को एशियन चैम्पियंस ट्राफी हॉकी टूर्नामेंट का संयुक्‍त विजेता किया गया घोषित। भारी बारिश के चलते दोनों टीमों के बीच का फाइनल मुकाबला हुआ रद्द।  भारत और पाकिस्‍तान को एशियन चैम्पियंस ट्राफी हॉकी टूर्नामेंट का संयुक्‍त विजेता घोषित किया गया है। ओमान के मस्‍कट में भारी बारि‍श के कारण दोनों टीमों के बीच होने वाला फाइनल मुकाबला रद्द हो गया। भारतीय टीम इस टूर्नामेंट में अपराजेय रही। इससे पहले दोनों टीमें यह खिताब 2-2 बार अपने नाम कर चुकी हैं। भारत ने यह खिताब साल 2011 और 2016 में अपने नाम किया था वहीं पाकिस्तान ने लगातार दो बार 2012 और 2013 में यह खिताब अपने नाम किया था।  