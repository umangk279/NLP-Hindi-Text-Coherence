भारतीय सेना के सैन्य अभियान महानिदेशक ने अपने पाकिस्तानी समकक्ष से जम्मू-कश्मीर में नियंत्रण रेखा के समीप शांति को सुनिश्चित करने के लिए जरूरी कदम उठाने को कहा है।   लेफ्टिनेंट जनरल ए के भट्ट ने अपने पाकिस्तानी समकक्ष को बताया कि पाकिस्तानी सैनिकों की शांति की चाह को लेकर बार-बार दिये जाने वाले बयानों और उनकी कार्रवाई में अंतर प्रतीत होता है। भट्ट ने नियंत्रण रेखा के समीप शांति सुनिश्चित करने के लिए अपने पाकिस्तानी समकक्ष से विश्वास की मौजूदा कमी  को सुलझाने को कहा। 