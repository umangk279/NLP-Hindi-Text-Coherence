प्रधानमंत्री नरेंद्र मोदी ने  6 अहम संसदीय समितियों का किया पुनर्गठन,  आर्थिक विकास, निवेश और रोजगार बढ़ाने के लिए गठित की दो नई कैबिनेट समितियां  प्रधानमंत्री नरेंद्र मोदी ने 6 कैबिनेट समितियों का पुनर्गठन किया है। इन पुनर्गठित समितियों में नियुक्ति, आवास, आर्थिक मामलों, संसदीय मामलों,राजनैतिक मामलों और सुरक्षा मामलों की समितियां शामिल है। कैबिनेट की नियुक्ति समिति में प्रधानमंत्री नरेंद्र मोदी और गृह मंत्री अमित शाह होंगे। आर्थिक मामलों पर कैबिनेट समिति में रक्षा मंत्री राजनाथ सिंह, गृह मंत्री  अमित शाह, सड़क परिवहन एवं हाईवे और सूक्ष्म, लघु व मझौले उद्यम मंत्री नितिन जयराम गडकरी होंगे। संसदीय मामलों पर कैबिनेट समिति में गृह मंत्री  अमित शाह, वित्त, कॉर्पोरेट मामले की मंत्री निर्मला सीतारमण और पर्यावरण, वन मंत्री, सूचना एवं प्रसारण मंत्री प्रकाश जावडेकर शामिल होंगे। राजनीतिक मामलों पर  कैबिनेट  में प्रधानमंत्री के अलावा गृह मंत्री  अमित शाह,  सड़क परिवहन एवं हाईवे मंत्री नितिन जयराम गडकरी संचार व सूचना तकनीक मंत्री, कानून व न्याय मंत्री और रविशंकर प्रसाद शामिल होंगे। 