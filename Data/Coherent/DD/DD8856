अगुस्ता हेलीकॉप्टर घोटाले में सोनिया गांधी का नाम आने के बाद देश की सियासत एक बार फिर गरमा गई है। भाजपा अध्यक्ष अमित शाह ने कांग्रेस पर निशाना साधा और कहा कि हेलीकॉप्टर सौदे के दलाल क्रिश्चन मिशेल और कांग्रेस के शीर्ष नेतृत्व के बीच काफी पुरानी और गहरी दोस्ती है।   अगुस्ता हेलीकॉप्टर घोटाले में सोनिया गांधी और इतालवी महिला के बेटे का नाम आने के बाद देश की सियासत एक बार फिर गरमा गई है। भाजपा अध्यक्ष अमित शाह ने इस मामले को उठाते हुए कांग्रेस पर निशाना साधा और कहा कि हेलीकॉप्टर सौदे के दलाल क्रिश्चन मिशेल और कांग्रेस के शीर्ष नेतृत्व के बीच काफी पुरानी और गहरी दोस्ती है। इस बीच भाजपा शासित राज्यों के तमाम मुख्यमंत्रियों ने कल अपने-अपने राज्यों में अगुस्ता हेलीकॉप्टर घोटाले पर प्रैस कांफ्रेंस की और घोटाले में कांग्रेस नेताओँ के शामिल होने पर सवाल उठाए।  अगुस्ता हेलीकॉप्टर घोटाले मामले में गिरफ्तार बिचौलिये क्रिस्चिशियन मिशेल के ताजा खुलासे के बाद बीजेपी ने कांग्रेस पर हमला तेज कर दिया है । बीजेपी के तमाम मुख्यमंत्रियों और पार्टी के प्रदेश अध्यक्षों ने अपने अपने राज्यों में प्रेस कांफ्रेस कर इस मामले में कांग्रेस पर सीधा हमला बोला । पार्टी का कहना है कि यूपीए सरकार के कार्यकाल में हुए वीवीआईपी अगस्ता हेलीकॉप्टर सौदे में   घोटाला सामने आया है जिसमें उनकी अध्यक्ष सोनिया गांधी का नाम प्रमुखता से उजागर हुआ है । बीजेपी अध्यक्ष अमित शाह ने ट्विटर पर गांधी परिवार पर निशाना साधते हुए  कहा कि अगस्तावेस्टलैंड सौदे के  बिचौलिये क्रिश्चियन मिशेल और कांग्रेस के शीर्ष नेतृत्व के बीच दोस्ती 'काफी पुरानी और गहरी' है। अपने ट्वीटस में शाह ने यह भी पूछा कि क्या मिशेल जांचकर्ताओं के प्रश्नों का ब्योरा 'श्रीमती गांधी' तक पहुंचाना चाहता है। उन्होंने कहा, पार्टी का कहना है कि बिचैलिये क्रिश्चियन मिशेल द्वारा प्रवर्तन निदेशालय के सामने 'मिसेज गांधी' नाम लिया जाना यह साबित करता है कि इसमें कांग्रेस की पूरी संलिप्तता है। यूपी के मुख्यमंत्री योगी आदित्यनाथ ने लखनऊ , महाराष्ट्र के मुख्यमंत्री देवेन्द्र फडणवीस ने मुंबई , उत्तराखंड के मुख्यमंत्री त्रिवेंद्र सिंह रावत ने देहरादून में प्रेस कांफ्रेस कर लोगों के सामने घोटाले से जुड़े तमाम तथ्य सामने रखे । वहीं बैंगलूरु में पार्टी के राज्य अध्यक्ष बी एस येदियुरप्पा ने प्रेस कांफ्रेस की और गांधी परिवार पर हमला बोला । तमाम और राज्यों में भी प्रेस कांफ्रेस हुई और इस मामले में कांग्रेस पर हमला बोला गया । गौरतलब है प्रवर्तन निदेशालय ने  दावा किया कि उसने एक सवाल के सिलसिले में 'एक इतालवी महिला के बेटे' के बारे बोला था और 'श्रीमती गांधी' का नाम लिया था।   उधर कांग्रेस ने सारे आरोपों को खारिज किया है ।  