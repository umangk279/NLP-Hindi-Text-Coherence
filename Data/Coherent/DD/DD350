सुशांत सिंह राजपूत मामले में मुख्य आरोपी रिया चक्रवर्ती को नारकोटिक्स कंट्रोल ब्यूरो ने किया गिरफ्तार। अदालत ने 14 दिन की न्यायिक हिरासत में भेजा। रिया की ज़मानत याचिका हुई खारिज।    सुशांत सिंह राजपूत केस में ड्रग ऐंगल सामने आने के बाद नारकोटिक्स कंट्रोल ब्यूरो (एनसीबी) ने रिया चक्रवर्ती को गिरफ्तार कर कल कोर्ट में पेश किया। कोर्ट ने रिया को 14 दिन की न्‍यायिक हिरासत में भेज दिया है। रिया के वकील सतीश मानशिंदे ने रिया के लिए जमानत की अर्जी दी थी, जिसे कोर्ट ने खारिज कर दिया है। एनसीबी ने कहा कि रिया ने कई अहम बातें बताई हैं जिन पर जांच जरूरी है। बता दें, एनसीबी ने रिमांड कॉपी में रिया को ड्रग सिंडिकेट का सक्रिय सदस्य बताया है। इसके मुताबिक, रिया ने ड्रग लेने की बात नहीं कबूली है। वह सुशांत सिंह राजपूत के लिए ड्रग्‍स मुहैया करवा रही थीं और पेडलर के संपर्क में थीं। सुशांत के कहने पर पेडलर्स को पैसे रिया ने दिए थे। 