सरकार ने तुर्की जाने वाले भारतीय पर्यटकों के जारी की एडवाइजरी, सावधानी बरतने का किया आग्रह।   तुर्की में भारतीय दूतावास ने तुर्की की यात्रा करने वाले भारतीय नागरिकों के लिए एक सुरक्षा एडवाइजरी जारी की है। तुर्की में रहने वाले भारतीय नागरिकों के साथ कोई अप्रिय घटना की खबर नहीं है लेकिन फिर भी तुर्की की यात्रा करने वाले भारतीय नागरिकों से ज्यादा सावधानी बरतने को कहा है। साथ ही दूतावास ने किसी भी तरह की सहायता के लिए हेल्पलाइन नंबर जारी किया है। अंकारा में भारतीय दूतावास से इन नंबरों 90 312 4408259 और 90 312 4382195 पर एक्सटेंशन 111 की मदद से संपर्क किया जा सकता है। इस्तांबुल में भारतीय महावाणिज्य दूतावास से 90 212 2962131 और 90 212 2962132 पर संपर्क कर सकते है। 