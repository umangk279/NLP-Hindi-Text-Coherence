 2019 के चुनावों  में और बड़ी जीत के संकल्प के साथ खत्म हुई भाजपा की राष्ट्रीय कार्यकारिणी की बैठक, प्रधानमंत्री मोदी ने कार्यकर्ताओं को दिया अजेय भारत, अटल भाजपा का नारा।  2019 आम चुनाव में 2014 से बड़ी जीत के भरोसे के साथ दिल्ली में बीजेपी की दो दिन की राष्ट्रीय कार्यकाऱिणी की बैठक कल खत्म हो गई। बीजेपी कार्यकाऱिणी के समापन सत्र को संबोधित करते हुये पीएम मोदी ने कहा है कि विपक्ष के पास कोई मुद्दा नही है। प्रधानमंत्री मोदी ने कहा कि जो लोग एक दूसरे को सीधे देख नहीं सकते, वे अब महागठबंधन के लिए हाथ मिला रहे हैं। उन्‍होंने कहा कि यह राष्‍ट्रीय जनतांत्रिक गठबंधन सरकार के कार्यों का प्रमाण है। पूर्व पीएम अटल बिहारी वाजपेयी जी को श्रद्धाजंलि देते हुये पीएम मोदी ने अजेय भारत - अटल भाजपा का नारा भी दिया। पीएम मोदी ने राष्ट्रीय कार्यकाऱिणी के समापन सत्र को संबोधित करते हुये साफ कहा है कि 2019 में उन्हें कोई चुनौती नजर नही आ रही है। पीएम ने कहा कि विपक्ष न तो मुद्दो की लड़ाई लड़ता है और  विपक्ष के महागठबंधन के प्रयासों का जिक्र करते हुये पीएम मोदी ने कहा कि ये बीजेपी और सरकार की सफलता है कि जो एक दूसरो को देखना पंसद नही करते थे अब वो गले मिल रहे है। पीएम ने कहा कि महागठबंधन में नेतृत्व का पता नहीं है और उनकी नीति भ्रष्ट है। समापन सत्र के संबोधन की शुरूआत में पीएम मोदी ने पूर्व प्रधानमंत्री अटल बिहारी बाजपेयी को श्र्दधांजलि दी ।पीएम मोदी ने कहा कि अटल जी ने भाजपा को नई उंचाइयों पर पहुंचाया और कई पीढियों का नेतृत्व किया। पीएम के समापन सत्र के संबोधन से पहले बीजेपी अध्यक्ष अमित शाह ने कहा कि पीएम मोदी 2014 में जीत के बाद 300 लोकसभा क्षेत्रों का दौरा कर चुके हैं और वे सभी लोकसभा क्षेत्रों का दौरा चुनावों से पहले पूरा करेंगे। अमित शाह ने कहा कि 2019 के आम चुनाव में जीत के बाद लंबे समय तक भाजपा को विपक्षी दल हरा नहीं पायेंगे।  भाजपा राष्ट्रीय कार्यकारिणी के दूसरे दिन कल पार्टी के वरिष्ठ नेता राजनाथ सिंह ने बैठक में पारित राजनीतिक प्रस्ताव को प्रस्तुत किया। प्रस्ताव के बारे में  जानकारी देते हुए पार्टी नेता प्रकाश जावड़ेकर ने कहा कि प्रस्ताव में पीएम मोदी के 2022 तक नए भारत के विज़न को रखा गया है। प्रस्ताव के तहत, ये कहा गया है कि 2022 तक देश में ना कोई बेघर होगा और ना ही जातिवाद और संप्रदायवाद होगा। प्रस्ताव में जहाँ विपक्ष को मोदी रोको अभियान के लिए आड़े हाथों लिया गया तो वही भाजपा नेतृत्व को विज़न, पैशन और ईमेजिनेशन वाला बताया गया। भाजपा राष्ट्रीय कार्यकारणी की दूसरे दिन राजनीतिक प्रस्ताव पारित किया गया जिसे पार्टी के वरिष्ठ नेता राजनाथ सिंह ने प्रस्तुत किया। इसके बारे में जानकारी देते हुए पार्टी नेता प्रकाश जावड़ेकर ने कहा कि प्रस्ताव में पीएम मोदी के 2022 तक नए भारत के विज़न को रखा गया है। उन्होंने बताया कि प्रस्ताव के तहत, ये कहा गाया कि 2022 तक देश में ना कोई बेघर होगा, ना आतंकवाद होगा और ना ही जातिवाद और संप्रदायवाद होगा। प्रकाश जावड़ेकर ने राजनितिक प्रस्ताव के बारे में बताया कि वर्तमान सरकार सपनों को तेज़ी से पूरा करने की दिशा में आगे बढ़ रही है। आगे प्रकाश जावड़ेकर ने कहा हमारे पास ऐसा नेतृत्व है जिसके पास विज़न, पैशन और ईमेंजीनेशन है । राजनीतिक प्रस्ताव में विपक्ष पर जोरदार ढंग हमला बोलते हुए कहा गया कि विपक्ष के पास न कोई अजेंडा या नीति नहीं है, न ही कोई रणनीति है। विपक्ष केवल 'मोदी रोको अभियान' में विश्वास करता है और देश के लोग उसे अच्छी तरह से जानते हैं। कुल मिलाकर प्रस्ताव में सरकार की तमाम उपलब्धियों का जिक्र किया गया फिर चाहे वो आंतरिक सुरक्षा या आर्थिक मुद्दे हो। ये तमाम मुद्दे भाजपा कायकर्ताओं  के लिए संजीवनी का काम करेगें जिनको लेकर वो 2019 तक लोगों के बीच जाएगे।  