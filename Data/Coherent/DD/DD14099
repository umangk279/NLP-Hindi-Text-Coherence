प्रधानमंत्री नरेंद्र मोदी ने एतिहासिक मुक्तिनाथ मंदिर में की पूजा अर्चना। पीएम आज  पशुपतिनाथ मंदिर का भी करेंगे दौरा। पूर्व प्रधानमंत्री पुष्प कमल दहल प्रचंड औऱ अन्य राजनैतिक दलों के नेताओं के साथ काठमांडू में करेंगे मुलाकात।  नेपाल के दो दिन के दौरे पर गए प्रधानमंत्री नरेंद्र मोदी आज मस्तांग जिले में मुक्तिनाथ मंदिर पहुंचे जहा उन्होंने पूजा अर्चना की। मुक्तिनाथ वैष्‍णवों का पवित्र मंदिर है, जहां पारंपरिक रूप से विष्‍णु शालिग्राम शिला के रूप में पूजे जाते हैं।  नेपाल की खूबसूरत पहाड़ियों के बीच स्थित इस ऐतिहासिक मंदिर का संबंध सृष्टि के आरंभ काल से माना जाता है। कहते हैं, यहां भगवान विष्णु को देवी वृंदा के शाप से मुक्ति मिली थी इसलिए यह मुक्ति धाम के नाम से प्रसिद्ध हुआ।  मुक्तिनाथ मंदिर के मुख्य दरवाजे पर जैसे ही प्रधानमंत्री मोदी पहुंचे, वहां गेट पर खड़ी महिलाओं ने हाथों में फूल लेकर उनक स्वागत किया. पीएम मोदी ने पूरे विधि-विधान के साथ पूजा अर्चना की. उन्होंने भगवान की मूर्ति पर फूल अर्पित किए। 