प्रधानमंत्री नरेन्द्र मोदी  ने भारत में खिलौना निर्माण को बढ़ावा देने के तरीकों पर चर्चा के लिए बुलाई  बैठक। कहा बच्चों के सर्वांगीण विकास के लिए खिलौने हैं ज़रूरी। सभी आंगनवाड़ी केंद्रों और स्कूलों में खिलौनों को शैक्षणिक उपकरणों के रूप में इस्तेमाल करने पर दिया ज़ोर।    भारत में खिलौनों के निर्माण और इस क्षेत्र की वैश्विक छवि को बढ़ावा देने के तरीकों पर चर्चा करने के लिए प्रधानमंत्री नरेंद्र मोदी ने कल वरिष्ठ मंत्रियों और अधिकारियों के साथ बैठक की। पीएम ने कहा कि भारत कई खिलौना समूहों और हजारों कारीगरों का घर है, जो स्वदेशी खिलौने का निर्माण करते हैं, जो न केवल सांस्कृतिक जुड़ाव रखते हैं, बल्कि कम उम्र में बच्चों के बीच जीवन-कौशल और मनोकौशल का निर्माण करने में भी मदद करते हैं।  