कैरेबियाई द्वीप में तूफान इरमा ने मचाई तबाही के कारण अब तक दस लोगों की मौत हो चुकी है। अमेरिका की तरफ बढ़ते इस खतरे को भांपते हुए फ्लोरिडा ने लोगों को घरों को खाली करने के आदेश दिया गया।   कैरिबिया द्वीप में इरमा तूफान ने भारी तबाही मचा दी है जिसमें कम से कम 10 लोगों की मौत हो गयी है। हजारों लोग बेघर हुए हैं इसके अलावा कई मकान क्षतिग्रस्त हुए हैं। इस तूफान के आगे बढ़ने से फ्लोरिडा के लिये खतरा पैदा हो गया है। यूएस नेशनल हरीकेन सेंटर के मुताबिक तूफान इरमा कल सुबह थोड़ा कमजोर पड़ा लेकिन श्रेणी 5 का तूफान बना रहा जिस दौरान 285 किमी प्रति घंटे की रफ्तार से हवाएं चली। तूफान के रविवार को तड़के घनी आबादी वाले दक्षिण फ्लोरिडा पहुंचने की संभावना है। गवर्नर ने आपात स्थिति की घोषणा करते हुए अधिकारियों को मियामी शहर के इलाके के कुछ हिस्सों से लोगों को हटाने का आदेश जारी किया। मौसम विग्यानियों ने अनुमान लगाया है कि यह फ्लोरिडा के समूचे अटलांटिक तट को प्रभावित कर सकता है।  