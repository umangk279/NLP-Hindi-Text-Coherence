स्वीडन के राजा कार्ल सोलहवें गुस्ताफ और रानी सिल्विया भारत के पांच दिवसीय दौरे पर, राष्ट्रपति भवन में दिया गया गार्ड ऑफ ऑनर। शाही जोड़े ने राजघाट पर महात्मा गांधी को दी श्रद्धांजलि। प्रधानमंत्री नरेंद्र मोदी के साथ भी हैदराबाद हाउस में की मुलाकात, द्विपक्षीय और पारस्परिक हितों के बहुपक्षीय मुद्दों पर करेंगे चर्चा.  स्वीडन के राजा कार्ल सोलहवें गुस्ताफ और रानी सिल्विया भारत के पांच दिवसीय दौरे पर दिल्ली पहुंच गए। भारत यात्रा पर आए स्वीडन राजा कार्ल सोलहवें गुस्ताफ का राष्ट्रपति भवन में पारंपरिक स्वागत किया गया। उनको गार्ड ऑफ ऑनर दिया गया। राष्ट्रपति भवन में राष्ट्रपति राम नाथ कोविंद ने उनका स्वागत किया।  स्वीडन के राजा राष्ट्रपति रामनाथ कोविंद और प्रधानमंत्री नरेंद्र मोदी के साथ मुलाकात कर द्विपक्षीय और पारस्परिक हितों के बहुपक्षीय मुद्दों पर चर्चा की। दोनों देश के बीच हैदराबाद हाउस में उच्च स्तरीय वार्ता हुई। इससे पहले उन्होने विदेश मंत्री एस जयशंकर से मुलाकात की। दोनों ने भारत औऱ स्वीडन के संबंधों को और प्रगाढ़ करने पर चर्चा की।  शाही जोड़े ने राजघाट जाकर महात्मा गांधी की समाधि पर श्रद्धांजलि अर्पित की। इसके बाद स्वीडन के राजा ने आगंतुक पुस्तिका में अपने विचार लिखे। दिल्ली के अलावा शाही दंपति के मुंबई और उत्तराखंड जाने का भी कार्यक्रम है। राजा गुस्ताफ का यह तीसरा भारत दौरा है। इस दौरे पर द्विपक्षीय संब‍ंधों को और मजबूती देने वाले दस्तावेजों पर दस्तखत किए जाने की उम्मीद है। 