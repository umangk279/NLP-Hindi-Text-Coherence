पूर्व वित्त मंत्री अरुण जेटली ने बुधवार को अपने स्वास्थ्य कारणों का हवाला देते हुए प्रधानमंत्री नरेंद्र मोदी को पत्र लिखकर उन्हें नए मंत्रीमंडल में शामिल ना करने का आग्रह किया।  पिछली सरकार में वित्त मंत्री का प्रभार संभालने वाले अरुण जेटली ने खुद को कैबिनेट में शामिल नहीं करने का आग्रह पीएम मोदी से किया है। शपथ ग्रहण समारोह से एक दिन पहले जेटली ने पीएम मोदी को चिट्ठी लिखकर खराब सेहत के कारण कैबिनेट में शामिल होने में असमर्थता जताई है। उन्होंने प्रधानमंत्री मोदी को लिखा पत्र अपने ट्विटर अकाउंट पर भी शेयर किया है।   जेटली ने इस पत्र में लिखा है कि -पिछले डेढ़ साल से मैं सेहत की गंभीर चुनौतियों से जूझ रहा हूँ। डॉक्टरों की मदद से मैं अधिकतर बिमारियों से उबर चुका हूँ। चुनाव अभियान के बाद मैंने आपको मौखिक रूप से बता दिया था चुनाव अभियान के दौरान अपना दायित्व निभाने के बावजूद, भविष्य में अपने आपको किसी भी तरह की ज़िम्मेदारी से अलग रखना चाहूँगा। मैं आपसे अब औपचारिक रूप से आग्रह कर रहा हूँ कि मुझे अपने लिए, अपने इलाज के लिए, अपने स्वास्थ्य के लिए समय देने और अभी, नई सरकार में शामिल नहीं होने की अनुमति दी जाए"   