अमेरीकी राष्ट्रपति डॉनल्ड ट्रंप के ख़िलाफ़ महाभियोग जांच में पहली बार सार्वजनिक सुनवाई हुई शुरू। शीर्ष राजनयिक बिल टेलर ने दी गवाही। कहा, ट्रंप ने अपने डेमोक्रेटिक प्रतिद्वंदी जो बाइडेन की जांच को लेकर ली थी जानकारी।  अमेरीकी राष्ट्रपति डॉनल्ड ट्रंप के ख़िलाफ़ महाभियोग जांच में पहली बार वॉशिंगटन में सार्वजनिक सुनवाई हो रही है। सुनवाई शुरु करते हुए शीर्ष राजनयिक बिल टेलर ने कहा कि ट्रंप को यूक्रेन की बजाय बाइडेन की जांच में अधिक दिलचस्पी थी। एक अन्य अमरीकी राजनयिक जॉर्ज केंट ने कहा कि ट्रंप के वकील रूडी गुलियानी ने यूक्रेन में अमरीकी अधिकारियों को बदनाम करने की कोशिश की थी। राष्ट्रपति ट्रंप पर आरोप है कि उन्होंने अपने राजनीतिक प्रतिद्वंद्वी जो बाइडेन पर जांच शुरु करने के लिए यूक्रेन के राष्ट्रपति वोलोदमीर ज़ेलेन्स्की पर दबाव बनाया था। हालांकि ट्रंप इससे लगातार इनकार करते रहे हैं।  