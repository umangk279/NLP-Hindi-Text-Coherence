झारखंड विधानसभा चुनाव के चौथे चरण मेें 15 सीटों के लिए मतदान शुरू हो गया है, जिसमें राज्य के दो प्रमुख मंत्रियों सहित कुल 221 उम्मीदवारों के भाग्य का फैसला होगा।  झारखंड विधानसभा चुनाव के चौथे चरण के लिए आज 15 सीटों पर वोट डाले जा रहे हैं। चौथे चरण में 22 महिला प्रत्याशी सहित कुल 221 उम्मीदवार चुनाव मैदान में हैं। बोकारो सीट पर सबसे ज्यादा 25 उम्मीदवार चुनाव लड़ रहे हैं। जमुआ, बगोदर, गिरिडीह, डुमरी और तुंडी सीटों पर मतदान सुबह सात बजे से दोपहर तीन बजे तक चलेगा, जबकि बाकी सीटों पर शाम पांच बजे तक वोट डाले जा सकेंगे। मतदान के लिए कुल 6101 मतदान केंद्र बनाए गए हैं। कि स्‍वतंत्र और निष्‍पक्ष मतदान के लिए सभी इंतजाम किये गये हैं। पांचवें एवं अंतिम चरण में 16 सीटों के लिए 20 दिसंबर को मतदान होगा। मतगणना 23 दिसंबर को होगी।      