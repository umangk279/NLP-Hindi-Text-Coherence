भारत और पाकिस्तान के बीच जारी राष्ट्रमंडल खेलों के तीसरे दिन शनिवार को खेला गया पूल-बी का पहला मैच 2-2 से ड्रॉ पर ख़त्म हुआ.   गोल्ड कोस्ट राष्ट्रमंडल खेलों के हॉकी मुकाबले में आज भारत और पाकिस्तान के बीच खेला गया मुकाबला 2-2 से ड्रॉ हो गया है। भारतीय खिलाड़ियों ने बेहतरीन प्रदर्शन करते हुए शुरूआत से ही पाकिस्तानी खिलाड़ियों पर दबाव बनाना शुरू किया। भारत के मिडफील्डर दिलप्रीत खेल के तीसरे मिनट में फील्ड गोल कर भारत को मुकाबले में 1-0 से आगे कर दिया। भारत ने लगातार दबाव बनाए रखा जिसका फायदा खेल के 19वें मिनट में मिला जब भारत की तरफ से हरमप्रीत सिंह गोल दागने में कामयाब रहे। इस तरह दूसरा क्वार्टर खत्म होने तक स्कोर 2-0 से भारत के नाम रहा। पाकिस्तान की तरफ से इरफान जूनियर दूसरे क्वार्टर के 8वें मिनट में गोल किया और 2-1 कर दिया। पाकिस्तान की तरफ से खेल के अंतिम मिनट में पेनाल्टी कॉर्नर के जरिए गोल हुआ। इस तरह स्कोर 2-2 हो गया। 