तीन यूरोपीय देशों के दौरे पर पहले चरण में आइसलैंड पहुंचे राष्ट्रपति राम नाथ कोविंद। आइसलैंड, स्विट्जरलैंड और स्लोवेनिया की यात्रा के दौरान व्यापारिक समूह, भारतीय समुदायों और विश्वविद्यालयों के छात्रों के साथ संबंध और मजबूत होने की उम्मीद।   राष्ट्रपति रामनाथ कोविंद आज यूरोप के तीन देशों के दौरे के पहले चरण में आइसलैंड की राजधानी रेक्जाविक पहुंचे। 2005 में राष्ट्रपति डॉ. एपीजे अब्दुल कलाम की यात्रा के बाद ये भारतीय राष्ट्रपति का पहला दौरा है। आज राष्ट्रपति वहां रह रहे भारतीय समुदाय को संबोधित करेंगे साथ ही वे भारतीय व्यापारी प्रतिनिधिमंडल से भी मुलाकात करेंगे। इसके अलावा उनका वहां के राष्ट्रपति गुडनी टी जोहान्सन और प्रधानमंत्री कैट्रिन जैकबस्दोतीर के साथ वार्ता का भी कार्यक्रम है। राष्ट्रपति इस तीन देशों आइसलैंड, स्विट्जरलैंड और स्लोवेनिया की नौ दिन की सरकारी यात्रा पर हैं।  