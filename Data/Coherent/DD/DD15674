राष्‍ट्रीय निशानेबाजी चैम्‍पियनशिप में जीतू राय ने 50 मीटर पिस्‍टल स्‍पर्धा में जीता स्‍वर्ण पदक।  233 अंक बनाकर कायम किया नया रिकॉर्ड ।  भारत के शीर्ष निशानेबाजों में शामिल जीतू राय ने 61वीं राष्ट्रीय निशानेबाजी चैम्पियनशिप में 50 मीटर पिस्टल स्पर्धा में नये रिकार्ड के साथ स्वर्ण पदक जीता। जीतू ने 233 अंक बनाये जो फाइनल में राष्ट्रीय रिकार्ड है। स्पर्धा में नौसेना के ओंकार सिंह 222.4 अंक के साथ दूसरे स्थान पर रहे। सेना के जय सिंह ने 198.4 के स्कोर के साथ कांस्य पदक जीता टीम स्पर्धा में भी जीतू को स्वर्ण मिला। सेना का प्रतिनिधित्व करने वाले जीतू ने जय सिंह और ओमप्रकाश मिथेर्वाल के साथ मिलकर स्वर्ण पदक जीता। इसमें वायुसेना की टीम को रजत और पंजाब 124 को कांस्य मिला। 