ब्रिक्स नेताओं की बैठक के बाद पीएम मोदी ने चीन के राष्ट्रपति शी जिनपिंग के साथ मुलाकात की. बैठक के दौरान दोनों नेताओं ने भारत-चीन संबंधों में हुई प्रगति की समीक्षा की.   पीएम मोदी ने अप्रैल में हुए अनौपचारिक सम्मेलन को मील का पत्थर बताते हुए कहा कि इसकी वजह से रिश्तों में कई नए आयाम जुड़े हैं. पीएम ने कहा कि शीर्ष स्तर पर मुलाकातों के बाद दोनों देशों के रिश्तों में नई ऊर्जा आई है. पीएम ने राष्ट्रपति शी जिनपिंग को अगले साल भारत में होने वाले अनौपचारिक सम्मेलन के लिए आमंत्रित भी किया. 