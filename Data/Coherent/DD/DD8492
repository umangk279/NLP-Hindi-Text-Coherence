भाजपा अध्यक्ष अमित शाह ने शनिवार को देहरादून में त्रिशक्ति रैली और उत्तर प्रदेश के अमरोहा में बूथ अध्यक्ष सम्मेलन को संबोधित किया.  भाजपा अध्यक्ष अमित शाह ने देहरादून में त्रिशक्ति सम्मेलन में पार्टी के बूथ कार्यकर्ताओं को संबोधित किया. इस अवसर पर उन्होंने कहा कि बजट में किसानों के लिए हुई घोषणा के बाद विपक्षी नेताओं के चेहरे उतर गए थे. अमरोहा के गजरौला में भाजपा अध्यक्ष अमित शाह ने भाजपा के बूथ अध्यक्षों के सम्मेलन को संबोधित किया. भाजपा अध्यक्ष ने कहा कि पहले उत्तर प्रदेश की पुलिस गुंडों से डरती थी लेकिन जब से यहां बीजेपी की सरकार बनी है गुंडे पनाह मांग रहे हैं. अमित शाह ने कहा कि 2019 का लोकसभा चुनाव बहुत महत्वपूर्ण है, जो देश की दशा और दिशा तय करेगा. 