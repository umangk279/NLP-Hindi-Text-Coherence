मौसम विभाग ने कहा है कि अरब सागर में गहरे दबाव का क्षेत्र बनने से अगले 24 घंटे के दौरान तमिलनाडु, केरल, पुद्दुचेरी और लक्षद्वीप में वर्षा होने की संभावना है।   मौसम विभाग का कहना है कि अरब सागर के ऊपर हवा का कम दबाव बनने से तमिलनाडु, केरल, पुदुचेरी और लक्षद्वीप समूह में अगले चौबीस घंटों में भारी वर्षा हो सकती है। हवा का यह दबाव गंभीर चक्रवाती तूफान के रूप में ओमान और यमन तट को पार कर सकता है। तट रक्षक बल ने किसी भी स्थिति से निपटने की पूरी तैयारियां कर ली हैं और अपने डोर्नियर विमान और पोतों को केरल, लक्षद्वीप और मिनीकॉय द्वीप समूह तथा तमिलनाडु के दक्षिणी तट पर तैनात किया है। मौसम विभाग ने मछुआरों को अगले 12 घंटों के दौरान समुद्र में न जाने की सलाह दी है।  