नई दिल्ली में केन्द्रीय सूचना आयोग के नए भवन का उद्घाटन करते हुए प्रधानमंत्री ने कहा कि लोकतांत्रिक और जनभागीदारी वाली सरकार के लिए पारदर्शिता और जवाबदेही बहुत जरूरी है।    दिल्ली में केन्द्रीय सूचना आयोग के नए भवन का उद्घाटन प्रधानमंत्री नरेन्द्र मोदी ने किया, इस मौके पर नरेन्द्र मोदी ने कहा कि सूचना आयोग देश में पारदर्शिता लाने में महत्वपूर्ण कार्य करता है उन्होंने लोगों से अपील की कि वो अपने सूचना के अधिकार का इस्तेमाल करें। CIC का गठन करीब 12 साल पहले किया गया था। तब से लेकर आयोग का कार्य किराए की इमारतों में चल रहा था। 2014 में NDA सरकार बनने के बाद सभी प्रक्रियाओं को तेज किया, इस इमारत के लिए 60 करोड़ रुपए स्वीकृत किए और तेजी से काम शुरू करवाया गया. प्रधानमंत्री ने सीआईसी की ओर से बनाया गया एक मोबाइल एप भी लॉंच किया और उन्होंने कहा कि सरकार में पारदर्शिता बहुत जरूरी है। प्रधानमंत्री ने कहा कि लोगों के भले के लिए उनकी सरकार टू वे इन्फोर्मेशन पर ध्यान दे रही है जिससे न सिर्फ सरकार की जानकारी लोगों तक पहुंचे बल्कि लोगों की जानकारी भी सरकार तक पहुंचे। कुल मिलाकर प्रधानमंत्री का जोर सूचना के आदान प्रदान पर था उन्होंने इसके लिए उनकी सरकार की ओर से किए जा रहे प्रयास भी गिनाए, जिसमें माई गॉब, पब्लिक ग्रेवान्स रि़्रैसल एंड मॉनिटरिंग सिस्टम का उदाहरण दिया।   