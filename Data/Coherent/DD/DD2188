पीएम मोदी ने सिंगापुर के प्रधानमंत्री ली सियन लूंग के साथ फोन पर बात की और 'कोविड-19 महामारी पर चर्चा की। वहीं अमेरिकी विदेश मंत्री माइक पोम्पियो ने  विदेश मंत्री  एस जयशंकर के साथ कोविड-19 के खिलाफ जंग में द्विपक्षीय और अंतर्राष्ट्रीय सहयोग पर चर्चा की।    प्रधानमंत्री नरेंद्र मोदी ने सिंगापुर के प्रधानमंत्री ली सियन लूंग के साथ कोरोनावायरस महामारी पर चर्चा की। प्रधानमंत्री ने बातचीत के बारे में बताते हुए ट्वीट किया जिसमें प्रधानमंत्री ने कहा कि,  'कोविड-19 महामारी पर प्रधानमंत्री ली सियन लूंग के साथ विचारों का आदान-प्रदान किया। सिंगापुर में भारतीय नागरिकों का साथ देने और उनकी देखभाल के लिए धन्यवाद दिया। भारत-सिंगापुर रणनीतिक साझेदारी कोविड के बाद दुनिया में स्थिरता और समृद्धि में अहम भूमिका निभा सकती है। 