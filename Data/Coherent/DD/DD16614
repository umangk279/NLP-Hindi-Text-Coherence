राजस्थान में भीलवाड़ा निवासी संगीता देवी प्रजापत को प्रधानमंत्री मुद्रा योजना के तहत 50 हजार का लोन मिला। लोन से संगीता के कारोबार में गति मिली। संगीता का चन्द मटकियों के छोटा सा व्यापार मिट्टी के अनेक उत्पाद बेचने के कारोबार में बदल गया।     राजस्थान में भीलवाड़ा के सांगानेरी गेट क्षेत्र निवासी संगीता देवी प्रजापत का सपना अब हकीकत में तब्दील होता दिख रहा है। ये मुमकिन हो पाया है प्रधानमंत्री मुद्रा योजना के बदौलत। कभी ठेला पर हाथ से बनी वस्तुएं बेचा करती थी जिससे दो जून की रोटी जुटा पाना मुश्किल हो पाता था। प्रधानमंत्री मुद्रा योजना के तहत लिए गए ऋण ने उनके व्यवसाय को गति दे दी। लाभार्थी संगीता की मानें तो लोन लेने से पहले तक उनका व्यवसाय जैसे तैसे खिसक रहा था। उधारी में माल उठाना और फिर बेचने के लिए लंबा इंतज़ार मुनाफे का मज़ा खत्म कर देता था। संगीता इस फिराक़ में थीं कहीं से कुछ पैसे की व्यवसथा हो जाए ताकि कारोबार को गति दी जा सके। तभी पड़ोसी से मुद्रा योजना जिक्र सुना और लगा कि सपनों को पंख लग गए हैं। बैंक जाकर लोन के लिए आवेदन कर दिया और कुछ ही दिनों में 50, 000 की सहायता मंज़ूर भी हो गई। चन्द मटकियों के छोटा सा व्यापार मिट्टी के अनेक उत्पाद बेचने के कारोबार में बदल गया। ज़ाहिर है जिस योजना ने उनके कारोबार की चमक को लौटाई हो...जिस का लाभ उन्होंने खुद महसूस किया हो..अब उस की प्रशंसा करने से वो थकती नहीं है। दूसरों को सलाह दे रही हैं इस योजना के जरिए क्यों न अपने व्यव्साय को गति दें ताकि उनकी ज़िंदगी में भी नई चमक दमक आ सके।  