जयपुर के राष्ट्रीय आयुर्वेद संस्थान में आज चौथे आयुर्वेद दिवस का आयोजन किया गया. इस कार्यक्रम में लोकसभा अध्यक्ष ओम बिड़ला और केंद्रीय आयुष राज्यमंत्री श्रीपाद यशो नायक मौजूद रहे. कार्यक्रम में बड़ी संख्या में दक्षिण-पूर्वी एशियाई देशों के प्रतिनिधि भी मौजूद थे.  इस समारोह में आयुर्वेद के क्षेत्र में योगदान के लिए वैद्य एसआई नागराज, वैद्य राम हर्ष सिंह और पीवी वेंकट आचार्य को धनवंतरी पुरस्कार से सम्मानित किया गया. इस दौरान लोकसभा अध्यक्ष ओम बिड़ला ने कहा कि आयुर्वेद भारत में उपचार की सबसे प्राचीन पद्धति है और दुनिया भर में लोग आयुर्वेद के प्रति आकर्षित हो रहे हैं. आयुर्वेद चिकित्सा के कारण ही भारत सबसे स्वस्थ और दीर्घायु प्राप्त करने वाला देश है. 