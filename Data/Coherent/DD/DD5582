चंद्रयान 2 पहुंचा अपने आखिरी पड़ाव पर . इसरो ने लैंडर विक्रम को आर्बिटर से कराया सफलतापूर्वक अलग, 7 सितंबर को चांद की सतह पर उतरेगा लैंडर विक्रम     इसरो ने चंद्रयान-2 के ऑर्बिटर से ‘विक्रम’ लैंडर को सफलतापूर्वक अलग कर दिया,  भारतीय अंतरिक्ष अनुसंधान संगठन ने कहा कि यह प्रक्रिया अपराह्न 12 बजकर 45 मिनट पर शुरू हुई और एक बजकर 15 मिनट पर ऑर्बिटर से ‘विक्रम’ अलग हो गया। लैंडर अब सात सितंबर को चांद के दक्षिणी ध्रुव क्षेत्र में रात एक बजकर 55 मिनट पर ‘सॉफ्ट लैंडिंग’ करेगा।    