जापान की सत्‍ताधारी लिबरल डेमोक्रेटिक पार्टी (एलडीपी) ने चीफ कैबिनेट सेक्रेटरी 71 वर्षीय योशिहिदे सुगा को अपना नया प्रधानमंत्री चुन लिया है। अब वह पूर्व पीएम शिंजो आबे की जगह लेंगे। बुधवार को आबे ने अपने पद से इस्‍तीफा दिया था।  जापान की संसद ने आज नए प्रधानमंत्री के तौर पर योशिहिदे सुगा को चुन लिया है। करीब 8 सालों बाद सुगा देश के नए प्रधानमंत्री चुने गए। संसद के निचले सदन ने वोट देकर इनका चुनाव किया जहां सत्तारूढ़ लिबरल डेमोक्रेटिक पार्टी का बहुमत है। कोविड संकट से जूझ रही अर्थव्यवस्था को पुनर्जीवित करना सुगा के सामने सबसे बड़ी चुनौती होगी। प्रधानमंत्री शिंजो आबे ने स्वास्थ्य कारणों का हवाला देते हुए पिछले महीने अपने पद से इस्तीफा देने का ऐलान किया था। जापान में अब तक सबसे लंबे कार्यकाल के लिए प्रधानमंत्री रहे शिंजो आबे ने पिछले महीने स्वास्थ्य कारणों से पद छोड़ने की घोषणा की थी। इसके बाद मुख्य कैबिनेट सचिव योशिहिदे सुगा को सत्तारूढ़ लिबरल डेमोक्रेटिक पार्टी का नया अध्यक्ष चुना गया था। सत्तारूढ़ पार्टी प्रधानमंत्री शिंजो आबे के उत्तराधिकारी को चुनने के लिए हुए आंतरिक मतदान में सुगा को सत्तारूढ़ लिबरल डेमाक्रेटिक पार्टी में 377 प्राप्त हुए जबकि अन्य दो दावेदारों को 157 वोट हासिल हुए। 