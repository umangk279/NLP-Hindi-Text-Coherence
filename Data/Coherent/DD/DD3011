वित्‍त मंत्री निर्मला सीतारामण ने कहा कि विदेशी निवेशकों का भारत में भरोसा बना हुआ है। लोकसभा में 2020-21 के आम बजट पर चर्चा का जवाब देते हुए वित्‍तमंत्री ने कहा कि आर्थिक वृद्धि के लिए निवेश के उद्देश्‍य से बैंक अब बेहतर ढंग से सुसज्जित हैं।      सरकार 2024-25 तक ढांचागत विकास पर एक लाख करोड़ रूपये से अधिक निवेश करेगी। वित्‍तमंत्री ने कहा कि देश की अर्थव्‍यवस्‍था आगे बढ़ रही है। वृद्धि को प्रोत्‍साहन देने के रिजर्व बैंक के रचनात्‍मक समाधानों पर प्रसन्‍नता व्‍यक्‍त करते हुए उन्‍होंने कहा कि जीएसटी राजस्‍व संग्रह में स्‍थाई रूप से वृद्धि हो रही है। वित्‍तमंत्री ने कहा कि युवाओं की बेहतरी के लिए सरकार ने अनेक कदम उठाए हैं। लोकसभा में वित्‍तमंत्री का जवाब जारी है। 