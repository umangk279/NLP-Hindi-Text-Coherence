सीबीएसई की 10वीं और 12 वीं की परीक्षा की तारीखें घोषित, दोनों परीक्षाएं 15 फरवरी से होंगी शुरू, दसवीं कक्षा का अंतिम पेपर 20 मार्च को जबकि 12 कक्षा की परीक्षाएं 30 मार्च को होंगी संपन्न.  सेंट्रल बोर्ड ऑफ सेकंडरी एजुकेशन ने दसवीं और बारहवीं की परीक्षा तिथि की घोषणा कर दी है। छात्र परीक्षा की तिथियां सीबीएसई की आधिकारिक वेबसाइट cbse.nic.in पर देख सकते हैं। ऑफिशयल डेटशीट के मुताबिक दसवीं कक्षा की परीक्षाएं 15 फरवरी से शुरू हो रही है 15 फरवरी को दसवीं कक्षा के वोकेशनल विषयों का एग्जाम है। कोर विषयों की पहली परीक्षा 26 फरवरी को इंगलिश विषय की होगी। कोर विषय का अंतिम पेपर 20 मार्च को होगा। इसी तरह बारहवीं कक्षा की परीक्षाएं भी 15 फरवरी से शुरू हो रही हैं। बारहवीं का पहला पेपर भी वोकेशनल विषयों का है वहीं कोर विषय का पहला पेपर 27 फरवरी को आयोजित होगा जो इंग्लिश विषय का है। बारहवीं कक्षा का अंतिम पेपर 30 मार्च को आयोजित होगा जो सोशलॉजी का है। सीबीएसई बोर्ड 2020 परीक्षा का रिज़ल्ट मई के तीसरे हफ्ते में जारी होने की उम्मीद है। 