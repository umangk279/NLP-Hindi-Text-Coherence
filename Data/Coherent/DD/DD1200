केंद्रीय जलशक्ति मंत्री गजेंद्र सिंह शेखावत ने लद्दाख के एक वीडियो को लेकर पूर्व कांग्रेस अध्यक्ष राहुल गांधी पर निशाना साधा है।   दरअसल, प्रधानमंत्री नरेंद्र मोदी के लद्दाख दौरे के बाद राहुल गांधी ने एक वीडियो सोशल मीडिया पर पोस्ट किया था। इस वीडियो में कुछ लद्दाखी दिख रहे हैं। राहुल गांधी ने पीएम पर झूठा होने का आरोप लगाया था, लेकिन वीडियो में दिख रहे अधिकांश लोगों के कांग्रेस कार्यकर्ता होने का खुलासा हुआ है। यहां तक कि कुछ बाहरी कांग्रेस कार्यकर्ताओं को भी लद्दाखी बताकर भ्रम फैलाने की कोशिश की गई है। राहुल गांधी के वीडियो की सच्चाई सामने आने के बाद शेखावत ने तंज कसा कि राहुल गांधी बोले, साधारण लद्दाखी, जबकि सच्चाई में यह कांग्रेस कार्यकर्ता हैं। निश्चित ही कोई एक झूठा है।  केंद्रीय मंत्री शेखावत ने प्रधानमंत्री के लद्दाख पहुंचने पर यह कहते हुए विपक्ष दल पर निशाना साधा था कि दशकों तक राष्ट्रहितों से समझौतें करने वालों और स्वयं के संदेहास्पद कार्यों के बावजूद सवाल उठाने वालों को उत्तर देने के बजाय प्रधानमंत्री ने सीमाओं की रक्षा में तैनात वर्दीधारी सैनिकों से संवाद को चुना। 