केंद्र में नरेंद्र मोदी की सरकार के चार साल पूरा होने के मौके पर देश भर में मंत्री संवाददाता सम्मेलनों के जरिए सरकार की उपलब्धियां जनता के सामने रख रहे हैं। सरकार की कोशिश है कि जनता के कल्याण के लिए जो भी कदम सरकार ने उठाए हैं उनका लाभ सीधे उन तक पहुंच जाए।   बीते चार साल में देश में एक भी बड़ी आतंकी घटना नहीं घटी है। ये दावा किया केन्द्रीय गृह मंत्री राजनाथ सिंह ने। उन्होने कहा कि गुरुदासपुर और पठानकोट में पाकिस्तान प्रायोजित हमले हुए लेकिन सुरक्षा बलों ने उन्हे नाकाम कर दिया। चार साल की एक बड़ी उपलब्धि ये भी है कि देश में नक्सलियों का प्रभाव कम हुआ है। राजनाथ सिंह भोपाल में एक संवाददाता सम्मेलन को संबोधित कर रहे थे। मोदी सरकार के चार साल पूरे होने के मौके पर रेल मंत्री पियूष गोयल ने इंदौर में और आईटी मंत्री रविशंकर प्रसाद ने भी हैदराबाद में प्रेस कांफ्रेस की।  केंद्र में नरेंद्र मोदी की सरकार के चार साल पूरा होने के मौके पर देश भर में मंत्री संवाददाता सम्मेलनों के जरिए सरकार की उपलब्धियां जनता के सामने रख रहे हैं। सरकार की कोशिश है कि जनता के कल्याण के लिए जो भी कदम सरकार ने उठाए हैं उनका लाभ सीधे उन तक पहुंच जाए। इसी कड़ी में केंद्रीय गृह मंत्री राज नाथ सिंह गुरुवार को भोपाल में  थे जहां उन्होंने प्रेस कांफ्रेस के जरिए चार साल के सरकार के कामकाज का लेखा जोखा जनता के सामने रखा । मोदी सरकार की 4 साल की उपलब्धियां गिनाते हुए राजनाथ सिंह ने कहा कि आर्थिक विकास को लेकर देश की छवि बदली है जिसके चलते भारत निवेशकों के लिए पसंदीदा स्थान बन कर उभरा है। उन्होंने कहा कि  भारत आज दुनिया की टाप टेन इकानामी में शामिल हो चुका है।  चार साल में आंतरिक सुरक्षा की हालत में सुधार हुआ है । पिछले चार साल में देश के अंदर कोई बड़ी आतंकी घटना नहीं हुई है।  गुरदासपुर और पठानकोट में पाकिस्तान प्रायोजित आतंकी हमले को सुरक्षा बलों ने नाकाम कर दिया।  नक्सलवाद से निपटने के लिए लगातार प्रयास किये जा रहे हैं ।  नक्सलियों की ज्यादा सक्रियता 10 से 11 जिलों तक रह गई है। मेक इन इंडिया परियोजाना से सरकार ने रक्षा हथियारों के मामले में आत्मनिर्भरता की ओर कदम बढा दिये हैं।  पहले जहां हर दिन बारह किलोमीटर सड़क निर्माण होता था वहीं अब 27 किलोमीटर प्रति दिन की दर से सड़कें बन रही हैं।  कि दिसंबर 2018 तक देश के हर घर में बिजली पहुंचाना हमारा लक्ष्य है।  केंद्रीय वित्त और रेल मंत्री पियूष गोयल इंदौर में थे । उन्होंने भी प्रेस कांफ्रेस के जरिए मोदी सरकार के चार सालों का कामकाज जनता के सामने रखा उन्होंने कहा कि सरकार ने साफ नीयत और सही विकास के जरिए 48 महीने में जो काम किया वो 48 साल में नहीं हुआ । सरकार ने चार सालों में 31 करोड़ से ज्यादा जनधन खाते खोले हैं । पोस्टल पेमेंट बैंक की स्थापना हुई है। दुनिया में चार साल में खुले कुल खातों का 55 फीसदी भारत में खुला। गरीबों के लिए बीमा सुरक्षा योजना आई तो  वरिष्ठ नागरिकों को ज्यादा ब्याज देकर उन्हें मजबूत किया जा रहा है। सभी राज्यों और केंद्र शासित प्रदेशों में खाद्द सुरक्षा योजना लागू की गयी है। 431 योजनाओं के जरिए साढे़ तीन करोड़ लोगों को सीधे खाते में पैसा पहुंचाया जा रहा है। केंद्रीय कानून मंत्री रविशंकर प्रसाद ने  हैदराबाद में प्रेस कॉन्फ्रेंस की और चार साल के एनडीए सरकार के कार्यकाल की रिपोर्ट जनता के सामने रखी। उन्होंने मौजूदा सरकार को बाकी सभी सरकारों की तुलना में ज्यादा पारदर्शी और ईमानदार सरकार बताया।  उन्होंने कहा कि भारत अब डिजिटल इंडिया की तरफ तेजी से बढ़ रहा है।  केंद्रीय मानव संसाधन विकास मंत्री प्रकाश जावड़ेकर ने गुरुवार को अमृतसर में प्रेस कांफ्रेस कर मोदी सरकार की 4 साल उपलब्धियों का लेखा-जोखा पेश किया। उन्होंने कहा कि मोदी के नेतृत्व में देश को भ्रष्टाचार मुक्त और पारदर्शी सरकार मिली है। जावड़ेकर ने कहा कि मोदी सरकार के चार साल के कार्यकाल में भ्रष्टाचार पर काफ़ी हद तक रोक लगी है।   जावडेकर ने कहा कि किसानों के साथ अगर किसी सरकार ने न्याय किया है तो वो मोदी सरकार है। पिछले 4 साल में केन्द्र सरकार ने फसल बीमा योजना से लेकर नीम कोटेड यूरिया देने का काम किया है। 