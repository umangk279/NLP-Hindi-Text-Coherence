नीट की परीक्षाओं के लिए आवेदन-पत्र जमा करने की तारीख आगे बढ़ा दी गई है. पहले नीट परीक्षा के लिए आवेदन की अंतिम तिथि 31 दिसंबर, 2019 तय की गई थी. अब इसे बढ़ाकर 6 जनवरी, 2020 कर दिया गया है.  इच्छुक उम्मीदवार 6 जनवरी की रात 11:50 तक ऑनलाइन अपना फॉर्म भर सकते हैं. मानव संसाधन विकास मंत्रालय के मुताबिक वेबसाइट पर आवेदकों को बढ़ती संख्या को देखते हुए यह फैसला लिया गया है. मंत्रालय का कहना है कि ऑनलाइन फॉर्म भरने में असमर्थ रहे छात्र बढ़ी हुई तारीख का लाभ उठा सकते हैं. ऑनलाइन भरे गए फॉर्म में तब्दीलियां या सुधार की तिथि 15 से 31 जनवरी, 2020 ही रहेगी. इसमें कोई परिवर्तन नहीं किया गया है. 