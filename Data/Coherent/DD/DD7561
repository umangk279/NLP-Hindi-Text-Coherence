आयकर विभाग ने मध्यप्रदेश में छापेमारी के दौरान 281 करोड़ रु. के बेनामी कैश रैकेट का चला पता। सीबीडीटी ने कहा, ज़ब्त राशि का एक हिस्सा एक बड़ी राजनैतिक पार्टी के दिल्ली मुख्यालय को भी किया गया ट्रांसफर।  मध्यप्रदेश में आयकर विभाग की छापेमारी की कार्रवाई में 281 करोड़ रु. के बेनामी कैश रैकेट का पता चला है। सेंट्रल बोर्ड ऑफ डायरेक्ट टैक्सेस की ओर से एक प्रेस रिलीज़ में बताया गया है कि राजनीति, व्यापार और सरकारी सेवाओं से जुड़े लोगों के यहां से छापे के दौरान यह कैश रैकेट सामने आया। सीबीडीटी के मुताबिक, कैश का एक हिस्सा हवाला के ज़रिए दिल्ली स्थित बड़ी राजनीतिक पार्टी को भी ट्रांसफर किया गया। इसमें 20 करोड़ रु. की वह रकम भी शामिल है, जिसे हाल ही में पार्टी के वरिष्ठ पदाधिकारी के तुगलक रोड स्थित आवास से ट्रांसफर किया गया। सीबीडीटी ने बताया कि 14.6 करोड़ रु. की बेनामी नकदी, 252 शराब की बोतलें, हथियार और बाघ की खालें भी बरामद की गई हैं। 