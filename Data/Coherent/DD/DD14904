आई-एस-एस-एफ निशानेबाजी विश्व कप में भारत को मिला तीसरा स्वर्ण। निशानेबाज मनु भाकर और ओमप्रकाश मिथरवाल ने 10 मीटर एयर पिस्टल के मिश्रित टीम वर्ग में देश के लिए साधा गोल्ड पर निशाना।  मैक्सिको के ग्वादलहारा में चल रही आईएसएसएफ निशानेबाजी विश्व कप में सोमवार को भारत को एक और स्वर्ण पदक मिल गय है। भारत की 16 वर्षीय निशानेबाज मनु भाकर और ओमप्रकाश मिथरवाल ने 10 मीटर एयर पिस्टल के मिश्रित टीम वर्ग में देश के लिए स्वर्ण पदक जीता। जर्मनी की टीम को रजत और फ्रांस को कांस्य पद हासिल हुआ। प्रतियोगिता में ये भारत का तीसरा स्वर्ण पदक है। वही मनु भाकर का ये दूसरा स्वर्ण है।  मनु ने इससे पहले महिलाओ की 10 मीटर एयर पिस्टल के व्यक्तिगत वर्ग में भी स्वर्ण पर निशाना साथा था। सोमवार को ही 10 मीटर एयर राइफल के मिश्रित टीम वर्ग में भारत को कांस्य पदक हासिल हुआ। भारत के दीपक कुमार और मेहुली घोष की टीम ने कांस्य पर निशाना साधा। इस स्पर्धा का स्वर्ण चीन ने और रजत पदक रोमानिया ने जीता। 