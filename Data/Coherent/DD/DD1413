वंदे भारत मिशन के तहत मालदीव से मालदीवियन एयरलाइंस से दो सौ भारतीय स्वदेश आये  हैं। पहली उड़ान 118 लोगो को लेकर त्रिवेन्‍द्रम गई, जबकि दूसरी उड़ान 82 नागरिकों को लेकर चेन्‍नई भेजी गई है।   भारतीय लोगों को माले में भारतीय उच्‍चायोग के सहयोग और समन्‍वय से स्‍वदेश भेजा गया है। इसके साथ ही मिशन के तहत अब तक मालदीव से तीन हजार भारतीय लोगों को भारत भेजा गया है। भारतीय उच्‍चायोग मालदीव में कंपनियों और व्‍यक्तिगत समूह के लिए चार्टर्ड उड़ानों का भी प्रबंध करने में मदद कर रहा है। मालदीव में 20 हजार से अधिक भारतीय हैं और पांच हजार से अधिक लोगों में स्‍वदेश वापसी के लिए पंजीकरण कराया है। 