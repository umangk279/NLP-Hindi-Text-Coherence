कर्नाटक में राजराजेश्वरी विधानसभा क्षेत्र में वोटर आईडी कार्ड मिलने के मामले में कांग्रेस के विधायक के खिलाफ मामला दर्ज हो गया है, दूसरी एफआईआर में इलाके के कांग्रेसी विधायक मुनिरत्ना का नाम भी शामिल।  कर्नाटक में चुनाव प्रचार थम गया है, लेकिन इससे पहले बेंगलुरु के फ्लैट में मिले हज़ारों वोटर आईडी कार्ड का मामला बढ़ता जा रहा है। राज राजेश्वरी निर्वाचन क्षेत्र से कांग्रेस के उम्मीदवार और मौजूदा विधायक मुनीरत्न नायडू के खिलाफ मामला दर्ज किया गया है। चुनाव आयोग के मुख्य निर्वाचन अधिकारी संजीव कुमार ने बताया कि बरामद किए गए करीब 9 हजार वोटर आईडी में से 800 आईडी सहीं पाए गए हैं और इन्हें जल्द ही इनके वास्तविक मतदाताओं के पास पहुंचा दिया जाएगा। 