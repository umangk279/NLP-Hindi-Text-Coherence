ऑस्ट्रेलिया में हुए आम चुनाव में प्रधानमंत्री स्कॉट मॉरिसन ने किया जीत का दावा। विपक्षी लेबर पार्टी के नेता बिल शॉर्टन ने हार स्वीकार की।  ऑस्ट्रेलिया में संसदीय चुनाव में प्रधानमंत्री स्कॉट मॉरिसन के नेतृत्व वाली कंजरवेटिव पार्टी की जीत हुई है। जीत से उत्साहित मॉरिसन ने कंजरवेटिव गठबंधन को फिर से चुनने के लिए देश के लोगों को धन्यवाद दिया है। प्रधानमंत्री स्कॉट मॉरिसन के प्रतिद्वंदी और लिबरल-नेशनल गठबंधन के नेता बिल शॉर्टन ने अपनी हार स्वीकारते हुए अपने पद से इस्तीफा दे दिया है। इससे पहले आए एग्जिट पोल में लिबरल-नेशनल गठबंधन की जीत का अनुमान जताया गया था। हालांकि अभी चुनाव का पूर्ण परिणाम आना बाकी है। 70 प्रतिशत वोटों की गिनती पूरी हो चुकी है, जिसमें मॉरीसन के नेतृत्व वाली कंजरवेटिव पार्टी ने जीत हासिल कर ली है या आगे चल रही है। कंजरवेटिव पार्टी के नेतृत्व वाली गठबंधन सरकार को बहुमत के लिए 76 सीटों की ज़रूरत है और वह 74 सीटों पर आगे है। लेबर पार्टी 66 सीटों पर आगे है।   