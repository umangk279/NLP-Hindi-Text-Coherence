आईएमएफ और विश्‍वबैंक के नेताओं ने सभी 189 सदस्‍य देशों से अपील की है कि वे व्‍यापार और अन्‍य मुद्दों को लेकर देशों के बीच बढ़ रहे टकराव को दूर करने का प्रयास करें। उन्‍होंने चेतावनी दी कि इस टकराव के गंभीर परिणाम होंगे। इससे वैश्विक मंदी बढ़ सकती है।     आईएमएफ और विश्‍व बैंक के नेताओं ने आज वॉशिंगटन में हुई बैठक में ये विचार व्‍यक्‍त किए। आईएमएफ की प्रबंध निदेशक क्रिटालीना जॉर्जिवा ने कहा कि कई ऐसे कारण है जिनकी वजह से विश्‍व की दो सबसे बडी अर्थव्‍यवस्‍थाओं अमरीका और चीन के बीच के व्‍यापार की खाई और गहरी हो गई है। इसी वजह से ब्रेग्जिट से संबद्ध यूरोपीय देशों की स्थिति कमजोर हुई हैं और मध्‍य-पूर्व के देशों में भौगोलिक स्‍तर पर तनाव बढ गया है। विश्‍व बैंके अध्‍यक्ष डेविड मालपास ने कहा कि विश्‍व में फैली मंदी की वजह से उन प्रयासों को धक्‍का लगा है जो भंयकर गरीबी में फंसे लगभग 70 करोड़ लोगों की मदद करना चाहते हैं। इन में खास तौर पर वे देश शामिल हैं जो क्षेत्रीय संघर्षों के कारण आई शरणार्थियों की बाढ़ से निपटने के प्रयास कर रहे हैं। 