प्रधानमंत्री अपने उत्तर पूर्व राज्य के दूसरे पड़ाव मेघालय पहुंचे। उन्होने राज्य की राजधानी शिलांग को तुरा से सीधे जोड़ने वाली सड़क का उद्घाटन किया। इस सड़क के ज़रिए अब शिलांग से तुरा जाने के लिए वाया गुवाहटी नहीं जाना पड़ेगा। प्रधानमंत्री ने मेघालय सहित उत्तर पूर्व राज्यों के लिए सड़क बनाऐ जाने पर ज़ोर दिया।     उन्होने इस मौक़े पर केंद्र सरकार के ज़रिए विभिन्न योजनाओं में उत्तर पूर्व में सड़कों के जाल को फैलाने की कोशिशों और परियोजनाओं का हवाला दिया। उन्होने पिछले तीन सालों में मेघालय में ग्रामीण सड़कों के बढ़ते जाल के लिए केंद्र की योजना का ज़िक्र किया । प्रधानमंत्री ने उत्तर पूर्व राज्यों के विकास में संपर्क मार्गों के साथ दूसरे विकल्पों का तलाशने की भी बात कही। उन्होने एयर कनेक्टिविटी के ज़रिए दुर्गम इलाक़ों तक पहुंच बढ़ाने पर ज़ोर दिया.  साथ ही प्रधानमंत्री ने कहा कि केंद्र सरकार ने 2014 के बाद उत्तर पूर्व के विकास पर ख़ासा ज़ोर दिया है। लेकिन साथ ही उन्होने विकास में राज्य सरकार के रवैऐ को बाधक बताया। उन्होने राज्य की कांग्रेस सरकार पर हमला बोलते हुए कहा कि राज्य सरकार का ज़ोर विकास के लिए नहीं है।  