भारत की महिला कुश्ती पहलवान बबीता कुमारी ने यहां जारी 21वें कॉमनवेल्थ गेम्स में आठवें दिन गुरुवार को महिलाओं की फ्रीस्टाइल 53 किलोग्राम स्पर्धा का रजत पदक अपने नाम किया.   21वें कॉमनवेल्थ गेम्स में भारत को कुश्ती में काफी मेडल्स उम्मीद है। बबीता कुमारी, सुशील कुमार और राहुल अवारे ने इन उम्मीदों को और भी पुख्ता कर दिया है। तीनों ने ही फाइनल में जगह बनाकर कम से कम सिल्वर मेडल तो देश के लिए पक्का कर ही लिया है, हालांकि इन तीनों की ही नजर गोल्ड मेडल पर होगी। वहीं किरन ब्रॉन्ज मेडल के लिए दांव लगाएंगीं। कॉमनवेल्थ गेम्स के आठवें दिन की शुरुआत भारत के लिए काफी अच्छी रही। भारत की महिला पहलवान किरन ने 76 किग्रा वर्ग में ब्रॉन्ज मेडल अपने नाम कर लिया है। इस तरह से भारत के खाते में कुश्ती में अभी तक तीन मेडल आ चुके हैं, एक गोल्ड, एक सिल्वर और एक ब्रॉन्ज। कुश्ती में भारत के खाते में पहला गोल्ड मेडल। पुरुषों के 57 किग्रा वर्ग में राहुल अवारे ने स्टीव तकाहाशी को 15-7 से हराकर गोल्ड मेडल जीता। गोल्ड मेडल जीतते ही राहुल ने तिरंगा लिया और 'भारत माता की जय' कहकर दौड़े। बबीता कुमारी को सिल्वर से ही संतोष करना पड़ेगा। महिलाओं के 53 किग्रा वर्ग के फाइनल में बबीता को डियाना वीकर के खिलाफ 2-5 से हार का सामना करना पड़ा। कनाडा की पहलवान बबीता पर काफी भारी पड़ी। गोल्ड मेडल के लिए अब राहुल अवारे और सुशील कुमार पर नजरें टिक गई हैं। 