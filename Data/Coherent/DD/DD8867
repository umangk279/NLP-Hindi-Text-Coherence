इस साल के निचले स्तर पर पेट्रोल के दाम, 4 अक्टूबर को तेल की अब तक की सबसे ज्यादा कीमत दर्ज की गई थी, दिल्ली में अब पेट्रोल के दाम रु. 70 के नीचे  अंतरराष्ट्रीय बाजार में कच्चे तेल की कीमतों में गिरावट के चलते रविवार को पेट्रोल की कीमत में 22 पैसे और डीजल में 23 पैसे की कटौती हुई। कटौती का दौर आज भी जारी है।और साथ ही पेट्रोल की कीमत 2018 के सबसे निचले स्तर पर पहुंच गई। इस साल 4 अक्टूबर को तेल की अब तक की सबसे ज्यादा कीमत दर्ज की गई थी। इस दिन दिल्ली में पेट्रोल 84 रु. और मुंबई में 91.34 रुपए प्रति लीटर पहुंच गया था। दिल्ली में पेट्रोल की कीमत 69.04 रु. और डीजल के दाम  63.09 रु. हो गए। 