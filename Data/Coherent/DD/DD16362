सर्वोच्च न्यायालय ने जजों के नाम पर घूस लेने के कथित आरोपों से संबंधित याचिका को संवैधानिक खंडपीठ के पास भेज दिया है। ये खंडपीठ शीर्ष न्यायालय के 5 वरिष्ठ जजों पर आधारित होगी।   शीर्ष न्यायालय ने याचिका पर केंद्र सरकार और सीबीआई से जवाब मांगा है, जिसमें सुप्रीम कोर्ट के सेवानिवृत न्यायाधीश की अध्यक्षता में जांच दल गठित करने और अदालत द्वारा निगरानी किए जाने की मांग की गई है। अदालत ने सीबीआई को 19 सितंबर को दर्ज की गई एफआईआर से संबंधित प्रासंगिक सामग्री और दस्तावेज़ों को सुरक्षित हाथों में रखने का भी निर्देश दिया है। एफआईआर में ओडिशा हाईकोर्ट के एक पूर्व जज का नाम भी शामिल है। 