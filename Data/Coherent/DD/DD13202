अमरीकी राष्ट्रपति  डोनाल्ड ट्रंप ने पहली बार स्वीकार किया कि उनके पुत्र ने 2016 में उनकी प्रमुख प्रतिद्वंद्वी हिलेरी क्लिंटन के बारे में जानकारी के लिए क्रेमलिन में रुसी अधिकारीयों से चर्चा की थी।  अमेरिका के राष्ट्रपति डोनाल्ड ट्रंप ने माना है कि 2016 के राष्ट्रपति चुनाव में  उनके बेटे और रूसी वकील के बीच ट्रंप टॉवर में बैठक हुई थी, लेकिन उन्होंने इसका बचाव करते हुए इसे पूरी तरह से कानूनी करार दिया है। अमरीकी राष्ट्रपति  डोनाल्ड ट्रंप ने पहली बार सीधे तौर पर इस बात को स्वीकार किया है। इस बैठक का उद्देश्य विरोधियों के बारे में पूर्ण जानकारी प्राप्त करना था। इससे पहले ट्रंप अक्सर यह कहते आए है कि उन्हें इस मुलाकात के बारे में कोई जानकारी नहीं थी। 2016 के अमेरिकी राष्ट्रपति चुनाव के दौरान रूस पर गैरकानूनी तरीके दखल देने और ट्रंप खेमे को इन चुनावों में जीत दिलाने के प्रयासों के आरोप लगे थे जिसकी जांच विशेष जांचकर्ता रॉबर्ट मुलेर द्वारा की जा रही है। 