देश के लोगों जिनमें ख़ास तौर से सिख समुदाय की दशकों पुरानी मांग पूरी होने जा रही है, ऐसा माना जा रहा है कि करतारपुर कॉरिडोर का निर्माण कार्य 31 अक्टूबर तक पूरा कर लिया जाएगा।  करतारपुर कॉरिडोर और इससे जुड़ी बाकी सुविधाओं का निर्माण कार्य 31 अक्टूबर तक पूरा कर लिया जाएगा। प्रकाशोत्सव से ठीक पहले यानी 8 नवंबर को करतारपुर कॉरिडोर का उद्घाटन होने की उम्मीद है, जिसके बाद पहला जत्था कॉरिडोर के जरिए पाकिस्तान स्थित गुरुद्वारा दरबार साहिब के दर्शन के लिए जा सकेगा। गृह मंत्रालय के मुताबिक 20 अक्टूबर से इस यात्रा के लिए वेब पोर्टल पर रजिस्ट्रेशन भी कराया जा सकेगा।  देश के लोगों ख़ास तौर से सिख समुदाय की दशकों पुरानी मांग पूरी होने जा रही है. करतारपुर कॉरिडोर और इससे जुड़ी अन्य सुविधाओं का निर्माण कार्य 31 अक्टूबर तक पूरा कर लिया जाएगा. केंद्र की माने तो बाबा गुरु नानक देव जी के 550 वें प्रकाशोत्सव से ठीक पहले यानी 8 नवंबर को करतारपुर कॉरिडोर का उद्घाटन होने की उम्मीद है, जिसके बाद पहला जत्था कॉरिडोर के जरिए पाकिस्तान स्थित गुरुद्वारा दरबार साहिब के दर्शन के लिए जा सकता है। गृह मंत्रालय के मुताबिक 20 अक्टूबर से इस यात्रा के लिए वेब पोर्टल पर रजिस्ट्रेशन भी कराया जा सकेगा.  गलियारे का निर्माण कार्य 4 जून को शुरू हुआ था. लगभग 5 महीने के रिकॉर्ड समय में इसका 80 फीसदी काम पूरा कर लिया गया है।  अगले महीने से करतारपुर कॉरिडोर की शुरुआत को लेकर स्थानीय लोग और श्रद्धालु ख़ास तौर से बहुत उत्साहित हैं. कॉरिडोर निर्माण के लिए प्रधानमंत्री नरेंद्र मोदी की पहल को यहां के निवासी काफ़ी अहम मानते हैं.  मोदी सरकार ने कैबिनेट के एक फैसले के तहत सिख धर्म के संस्थापक गुरु नानक देवजी की 550वीं जयंती को शानदार तरीके से मनाने की मंजूरी दी थी. इसी सिलसिले में गुरदासपुर जिले में डेरा बाबा नानक से अंतर्राष्ट्रीय सीमा तक करतारपुर गलियारे के निर्माण और उसके विकास को मंजूरी दी ताकि भारत से तीर्थ यात्री आसानी से पाकिस्तान में रावी नदी के तट पर स्थित गुरूद्वारा दरबार साहिब, करतारपुर जा सकें, जहां गुरुनानक देवजी ने अपने जीवन के 18 वर्ष बिताए थे 