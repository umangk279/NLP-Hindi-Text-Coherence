प्रधानमंत्री नरेंद्र मोदी आज दिल्ली में अंतरराष्ट्रीय न्यायिक सम्मेलन (आईजेसी) का उद्घाटन करेंगे। इसके अलावा पीएम मोदी आज वीडियो कांफ्रेंसिंग के जरिए पहली बार खेलो इंडिया यूनिवर्सिटी गेम्स के उद्घाटन समारोह को भी संबोधित करेंगे।   प्रधानमंत्री नरेंद्र मोदी आज से शुरू होने वाली अंतरराष्ट्रीय न्यायिक सम्मेलन 2020 का उद्घाटन करेंगे और कार्यक्रम को संबोधित भी करेंगे। सुप्रीम कोर्ट द्वारा आयोजित इस दो दिवसीय कांफ्रेंस का विषय "न्यायपालिका और बदलता विश्व" रखा गया है। देश के प्रधान न्यायधीश जस्टिस एस ए बोबडे, आस्ट्रेलिया की प्रधान न्यायधीश सुजैन केफेल और ब्रिटेन की शीर्ष अदालत के अध्यक्ष लॉर्ड रॉबर्ट जॉन रीड भी सम्मेलन संबोधित करेंगे। प्रधानमंत्री नरेन्द्र मोदी देश में पहली बार आयोजित हो रहे ‘खेलो इंडिया यूनिवर्सिटी गेम्स’ की आज शुरुआत करेंगे । इन खेलों का आयोजन कटक और भुवनेश्वर में किया जा रहा है। प्रधानमंत्री मोदी वीडियो कॉन्‍फ्रेंसिंग के जरिए ‘खेलो इंडिया यूनिवर्सिटी गेम्‍स’ का शुभारंभ करेंगे जो आज से शुरू होकर एक मार्च तक चलेंगे। देश भर के 150 से भी अधिक विश्‍वविद्यालयों के लगभग 3500 एथलीट इस आयोजन में भाग लेंगे। ओडिशा सरकार के सहयोग से भारत सरकार द्वारा खेलो इंडिया यूनिवर्सिटी गेम्स शुरू किया जा रहा है। यह भारत में विश्वविद्यालय स्तर पर आयोजित सबसे बड़ी प्रतियोगिता है।     