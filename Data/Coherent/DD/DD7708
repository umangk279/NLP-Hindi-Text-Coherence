नेपाल के बारा और परसा ज़िलों में भयंकर तूफान और बिजली गिरने की घटनाओं में करीब 27 लोगों की मौत, लगभग 500 घायल। घायलों का अस्पतालों में चल रहा है इलाज। प्रधानमंत्री के.पी. शर्मा ओली ने जताया शोक। राहत कार्य जारी।  नेपाल के बारा और परसा ज़िलों में रविवार शाम आये भीषण तूफान और बिजली गिरने से 28 लोगों की मौत हो गयी है और 450 से अधिक घायल हो गए हैं। जानकारी के मुताबिक परसा में हताहतों की संख्या बढ़ सकती है। घायलों को विभिन्‍न अस्‍पतालों में भर्ती कराया गया। प्रधानमंत्री केपी शर्मा ओली ने लोगों की मौत पर दुख व्‍यक्‍त किया है। उन्‍होंने एक ट्वीट में शोकसंतप्‍त परिजनों के प्रति गहरी संवेदना व्‍यक्‍त की है। बचाव कार्य चल रहा है। 