 रूस के साईबेरियाई शहर केमेरोफो में एक शॉपिंग सेंटर में भीषण आग में कम से कम 37 लोगों की मौत। हादसे में कई महिलाएं और बच्चों के लापता होने की खबर।  रूस के साईबेरियाई शहर केमेरोफो में कल एक शॉपिंग सेंटर में भीषण आग लग गई। इस हादसे में अब तक कम से कम 37 लोगों के मारे जाने की ख़बर है। रूसी मीडिया का कहना है कि कई लोग अब भी लापता हैं। आशंका जताई जा रही है कि लापता लोगों में बच्चे भी हो सकते हैं. स्थानीय मीडिया के अनुसार आग मॉल के चौथे माले से शुरू हुई जहां एंटरटेन्मेंट कॉम्प्लेक्स और एक सिनेमाघर हैं. बताया जा रहा है कि मारे जाने वाले अधिकतर लोग उस वक्त मॉल के सिनेमाघर में थे। केमेरोफो के डिप्टी गवर्नर ने कहा है कि अब तक 13 शवों को निकाला जा चुका है. मॉल में सिनेमाघर के दो हॉल की छत गिर गई है.आग से निपटने के लिए अग्निशमन कर्मचारी मॉल से लोगों को बाहर निकालने में जुटे हैं. केमेरोफो शहर रूस की राजधानी मॉस्को से 2,200 मील दूर है और कोयला उत्पादन के लिए जाना जाता है. 