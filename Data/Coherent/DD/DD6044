मध्य प्रदेश हाई कोर्ट के मुख्य न्यायाधीश के रूप में जस्टिस अकील कुरैशी की नियुक्ति में देरी का मामला, केंद्र सरकार ने सुप्रीम कोर्ट से कहा- 14 अगस्त तक कॉलेजियम की सिफारिश पर लिया जाएगा फैसला।     जस्टिस अकील कुरैशी को मध्य प्रदेश हाई कोर्ट का मुख्य न्यायाधीश नियुक्त करने को लेकर हो रही देरी पर सरकार की ओर से सॉलिसिटर जनरल तुषार मेहता ने कहा कि संसद का सत्र अभी चल रहा है। सरकार 14 अगस्त तक कॉलिजियम की सिफारिश पर फैसला ले लेगी। गुजरात हाई कोर्ट एडवोकेट एसोसिएशन ने कॉलेजियम की सिफारिश के बावजूद नियुक्ति की फ़ाइल रोकने के सरकार के कदम का विरोध किया है। 10 मई को सुप्रीम कोर्ट कॉलेजियम ने जस्टिस कुरैशी को एमपी हाई कोर्ट का मुख्य न्यायाधीश नियुक्त करने की सिफारिश की थी। फिलहाल जस्टिस कुरैशी बॉम्बे हाईकोर्ट में जज हैं। 