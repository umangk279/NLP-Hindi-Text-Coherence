यदि सभी राजनीतिक पार्टियां एकमत हो तो जरूरी संविधान संशोधन करके देश में एकसाथ लोकसभा और विधानसभाओं के चुनाव कराए जा सकते है।  चुनाव आयोग को ऐसा करने में कोई दिक्कत नहीं है। ये बात कहीं भारत के मुख्य निर्वाचन आयुक्त ओ.पी. रावत ने। ओ.पी. रावत ने आज भारत के 22वें मुख्य चुनाव आयुक्त का पदभार संभाल लिया। नई जिम्मेदारी संभालने के बाद डी.डी. न्यूज से एक्सक्लूसिव बातचीत करते हुए ओ.पी. रावत ने यह बात कहीं। नए मुख्य चुनाव आयुक्त ने कहा कि मतदाता पहचान पत्र को आधार कार्ड से जोड़ दिया जाए तो भविष्य में ऐसा भी संभव है कि मतदाता घर बैठकर ही वोट कर सकेंगे। चुनाव आयोग की निष्पक्षता पर राजनीतिक पार्टियों द्वारा सवाल उठाने पर प्रतिक्रिया व्यक्त करते हुए ओ.पी. रावत ने कहा कि चुनाव आयोग की निष्पक्षता पर सवाल उठाना बेमानी है। नए मुख्य चुनाव आयुक्त ओ.पी. रावत का पहला एक्सक्लूसिव इंटरव्यू आप देख सकते है सिर्फ डी.डी. न्यूज पर बुधवार को दोपहर ढाई बजे। 