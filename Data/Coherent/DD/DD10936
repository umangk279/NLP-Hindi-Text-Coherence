प्रधानमंत्री नरेंद्र मोदी ने किया 'पराक्रम पर्व' प्रदर्शनी का अवलोकन साथ ही कोणार्क कोर के युद्धस्‍मारक पर शहीदों को श्रद्धांजलि करेंगे अर्पित   सशस्त्र बलों के साहस, पराक्रम  और बलिदान को सलाम करते हुए देश भर में आज से 30 सितंबर तक 'पराक्रम पर्व' का आयोजन किया जा रहा है। सर्जिकल स्ट्राइक की दूसरी वर्षगांठ पर प्रधानमंत्री नरेंद्र मोदी जोधपुर के कोणार्क वॉर मेमोरियल पर देश के लिए कुर्बान होने वाले वीर शहीदों को श्रद्धांजलि देंगे। पराक्रम दिवस के रूप आयोजित होने वाले इस कार्यक्रम में रक्षामंत्री निर्मला सीतारमण सहित तीनों सेनाओं जल, थल और वायुसेना के चीफ भी शामिल होंगे। प्रधानमंत्री यहां पर सेना के आधुनिक उपकरणों को दर्शाती एक प्रदर्शनी का भी अवलोकन करेंगे।   