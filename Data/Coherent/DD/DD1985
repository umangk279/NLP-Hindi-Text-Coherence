कोरोना के खिलाफ जंग में दिन-रात जुटे पुलिसकर्मियों के प्रति आभार व्यक्त करने के लिए ही दिल्ली में पुलिस वॉर मेमोरियल पर भारतीय वायुसेना ने पुष्पवर्षा की। एयरफोर्स के हेलिकॉप्टर से नेशनल पुलिस मेमोरियल पर फूल बरसाकर पुलिसकर्मियों को सम्मानित किया। तीनों सेना प्रमुखों के प्रतिनिधियों ने पुलिस मेमोरियल पर पुष्पांजलि अर्पित की।  राजपथ पर कोरोना के योद्धाओं का हौसला बढ़ाने के लिए भारतीय वायुसेना ने हवाई सलामी के जरिए पुष्पवर्षा की। इस परेड में सुखोई-30 एमकेआई, मिग-29 और जगुआर जैसे विमान शामिल हुए। कोविड-19 रोगियों का इलाज करने वाले अस्पतालों पर गुलाब की पंखुड़ियों की बौछार करने से लेकर नौसेना के जहाजों को रोशन कर सशस्त्र बल सैन्य भाव से कोरोना योद्धाओं को सलामी दे रहे हैं। भारतीय वायु सेना ने चिकित्साकर्मियों सहित सभी कोरोनायोद्धाओं को श्रीनगर में डल झील के ऊपर फ्लाईपास्ट कर सलामी दी। कोरोना वॉरियर्स के सम्मान में चंडीगढ़ के सुखना लेक के पास वायुसेना के दो C-130J सुपर हरक्यूलिस स्पेशल ऑपरेशन विमानों ने फ्लाइपास्ट किया। इटानगर में भी डॉक्टरो पर फूलों की वर्षा करके कोरोना के खिलाफ जारी जंग में उनकी अहम भूमिका के लिए आभार व्यक्त किया गया लेह में भी चिकित्साकर्मियों पर पुष्प वर्षा की गयी। और कोरानावायरस के खिलाफ जंग लड़ रहे कोरोना योद्धाओं का आभार व्यक्त किया।  गोवा में भारतीय नौसेना के कर्मियों ने आईएनएस हंसा पर कोरोना के योद्धाओं को सलाम करने के लिए मानव श्रृंखला बनाकर उनका हौसला बढ़ाया।  भारतीय वायु सेना ने चिकित्सा पेशेवरों और अन्य सभी फ्रंटलाइन व कार्यकर्ताओं को सम्मानित करने के लिए मुंबई में मरीन ड्राइव पर फ्लाइपास्ट किया। गुवाहाटी में भी कोरोना योद्धाओं को सम्मानित करने के लिए वायुसेना के हेलीकॉप्टरों ने फ्लाइपास्ट किया। वैश्विक महामारी के बीच अपनी जान की बाजी लगाने वाले कोरोना योद्धाओं को आज देश की तीनों सेना मिलकर सलामी दे रही है।  जम्मू में भी कोरोना वार्यर्स के प्रति आभार व्यक्त किया गया बेंगलुरु के विधान सौध में सेना ने सभी कोरोना योद्धाओं को मधुर धुनों के साथ धन्यवाद दिया। इसके अलावा, विक्टोरिया अस्पताल पर भी हेलीकॉप्टर ने कोरोना योद्धाओं के सम्मान में फूल बरसाए। विशाखापत्तनम में भी सेना ने कोरोना वारियर्स के प्रति आभार व्यक्त किया।  राष्ट्रीय राजधानी दिल्ली और उसके आसपास के सभी इलाकों में वायुसेना के लड़ाकू और मालवाहक विमानों ने फ्लाइपास्ट करके कोरोना योद्धाओं का शुक्रिया किया। 