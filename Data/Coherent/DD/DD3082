कोरोना वायरस से निपटने पर जी-7 देशों ने विचार किया। WHO, EU और चीन के साथ मिलकर काम करने पर सहमति जतायी। जर्मनी स्वास्थ्य मंत्री ब्रिटेन और फ्रांस के स्वास्थ्य मंत्री से मुलाकात करेंगे।  सात बड़े औद्योगिकी देशों के समूह- जी-7 के स्वास्थ्य मंत्रियों ने कोरोना वायरस के प्रकोप से निपटने के लिए आपसी कोशिशों में समन्वय करने पर सहमति जताई है। जर्मनी के स्वास्थ्य मंत्री ने बताया कि जी-7 ने यात्रा विनियमन को लेकर आपस में सहयोग करने और वायरस पर अनुसंधान करने के लिए सहमति जताई है। उन्होंने कहा कि ये वायरस किसी सीमा या देश में नहीं बंधे रह जाते हैं। जी-7 विश्व स्वास्थ्य संगठन, यूरोपीय संघ और चीन के साथ भी आपस में समायोजन करेगा। इस सिलसिले में जर्मनी के स्वास्थ्य मंत्री आज ब्रिटेन और फ्रांस के स्वास्थ्य मंत्रियों से मिलने वाले हैं।    