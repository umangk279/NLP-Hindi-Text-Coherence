भारतीय ओलंपिक संघ (आईओए) ने सोमवार को कहा कि वो 2026 या 2030 राष्ट्रमंडल खेलों की मेजबानी के लिए दावेदारी पेश करेगा। ओलंपिक खेलों की देश में शीर्ष संस्था आईओए अब राष्ट्रमंडल खेलों की मेजबानी की जरूरी स्वीकृति लेने के लिए सरकार से संपर्क करेगा। भारत ने 2010 में इन खेलों की मेजबानी की थी।  भारतीय ओलंपिक संघ ने कहा है कि वो साल 2026 या 2030 में होने वाले राष्ट्रमंडल खेलों की मेजबानी के लिए दावेदारी पेश करेगा।  साथ ही आईओए ने 2022 बर्मिंघम खेलों में हिस्सा लेने में सहमति जता दी है। गौरतलब है कि बर्मिंघम खेलों से निशानेबाजी स्पर्धा के हटाए जाने के बाद भारत के इन खेलो के बहिष्कार की मांग उठ रही थी। ओलंपिक खेलों की देश में शीर्ष संस्था आईओए अब राष्ट्रमंडल खेलों की मेजबानी की जरूरी स्वीकृति लेने के लिए सरकार से संपर्क करेगा। गौरतलब है कि भारत ने 2010 में राष्ट्रमंडल खेलों की मेजबानी की थी। आईओए ने साथ ही भारतीय राष्ट्रीय राइफल संघ (एनआरएआई) के बर्मिंघम खेलों से पहले अलग से राष्ट्रमंडल निशानेबाजी चैंपियनशिप की मेजबानी के प्रस्ताव को भी स्वीकृति दे दी। उम्मीद है कि इससे 2022 खेलों से निशानेबाजी को हटाए जाने की भरपाई हो सकेगी। आईओए जल्द ही एनआरएआई के प्रस्ताव को स्वीकृति के लिए राष्ट्रमंडल खेल महासंघ (सीजीएफ) के पास भेजेगा जिसके बाद सीजीएफ की कार्यकारी समिति इस पर फैसला करेगी। 