प्रधानमंत्री ने नमो एप के ज़रिए 'मेरा बूथ सबसे मज़बूत' के तहत तमिलनाडु के भाजपा कार्यकर्ताओं को संबोधित किया। पीएम मोदी ने महागठबंधन पर निशाना साधते हुए कहा की विपक्ष को जनता आकांक्षाओं से कोई सरोकार नहीं है, व्यक्तिगत हितों के लिए विपक्षी दल एक साथ आ रहे हैं।  मेरा बूथ सबसे मजबूत कार्यक्रम के तहत प्रधानमंत्री मोदी ने नमो एप के जरिए तमिलनाडु के बूथ कार्यकर्ताओं को संबोधित किया। अपने संबोधन में पीएम मोदी ने विपक्षी दलों पर निशाना साधा। उन्होंने कहा कि सिर्फ व्यक्तिगत हितों के लिए सभी विपक्षी दल एक साथ आए हैं जिन्हें जनता के हितों से कोई सरोकार नहीं है। पीएम मोदी ने कहा अलग-अलग दलों के नेता जिनकी विचारधारा भी भिन्न है, वो सभी दल महागठबंधन कर सिर्फ एनडीए से मुकाबले के लिए एक साथ आ गए हैं।  