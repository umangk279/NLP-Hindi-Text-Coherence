पेरिस में माली मूल के एक युवक ने इमारत की चौथी मंजिल की बालकनी से लटक रहे एक बच्चे को बचाकर खूब वाहवाही लूटी।  फ्रांस में एक युवक ने एक बच्चे की जान बचाने के लिए अपनी जिन्दगी को खतरे में डाल दिया. 22 साल के मामौदो एक अपार्टमेंट के पास से गुजर रहे थे तभी उन्होंने देखा कि अपार्टमेंट की बालकनी से एक बच्चा लटक रहा है. बच्चे को बचाने के लिए महज 30 सेकेंड में ही मामौदो बालकनी के सहारे अपार्टमेंट की चार मंजिलों तक चढ़ गए और बच्चे को गिरने से बचा लिया। 