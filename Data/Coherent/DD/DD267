सुशांत सिंह राजपुत की मौत की जांच कर रही सीबीआई की टीम मुंबई से दिल्ली पहुंच गई है। सुशांत की मौत के मामले में 20 सितंबर को दिल्ली में मेडिकल बोर्ड की एक महत्वपूर्ण बैठक होने वाली है। इस बैठक में सेंट्रल फॉरेंसिक साइंस लैबोरेटरीज़ और सीबीआई की एसआईटी द्वारा इस मामले में अभी की तफ्तीश रिपोर्ट को देखा जाएगा।  सुशांत सिंह राजपूत की मौत मामले में जांच कर रही सीबीआई की टीम मुबंई से दिल्ली लौट चुकी है। इस मामले में गठित मेडिकल बोर्ड की महत्वपूर्ण बैठक 20 सितंबर को दिल्ली में होने वाली है। सीबीआई के वरिष्ठ सूत्रों के हवाले से खबर है कि यह बैठक मेडिकल बोर्ड के प्रमुख डॉ सुधीर गुप्ता के नेतृत्व में होगी। सीबीआई की SIT टीम की तफ्तीश रिपोर्ट पर मेडिकल बोर्ड की टीम चर्चा करेगी। बोर्ड के सदस्य सेंट्रल फॉरेंसिक साइंस लैबोरेटरीज़ (CFSL) की जांच रिपोर्ट का भी अध्ययन करेंगे। इन दोनों रिपोर्ट का अध्ययन करने के बाद मेडिकल बोर्ड अपना अंतिम राय देगी।   