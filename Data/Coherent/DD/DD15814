जूनियर वर्ग की शीर्ष वरीयता प्राप्‍त छत्तीसगढ़ की आकर्षि कश्यप ने राष्ट्रीय जूनियर बैडमिंटन चैम्पियनशिप के अंडर-17 और अंडर-19 वर्ग का ख़िताब जीत लिया है.  छत्तीसगढ़ के भिलाई की 16 वर्षीय आकर्षि ने गुवाहाटी में आयोजित प्रतियोगिता के अंडर-17 वर्ग के फ़ाइनल में दूसरी वरीयता प्राप्त महाराष्ट्र की मालविका बानसूद को हराया. मालविका से पहला सेट 21-23 से हारने के बाद आकर्षि ने ज़ोरदार वापसी करते हुए बाकी के दो सेटों में 21-17 और 21-12 से जीत दर्ज कर खिताब अपने नाम किया.   अंडर-19 श्रेणी में आकर्षि ने वैदेही चौधरी को आसानी से महज 38 मिनट के खेल में 22-10, 21-11 से हराकर मुक़ाबला जीत लिया. 