सऊदी अरब में बदलाव का सिलसिला जारी है। सऊदी अरब के लोग अब सिनेमा हॉल में जाकर फिल्म देख सकेंगे।  इसकी शुरुआत रविवार को बच्चों की एनीमेटेड फिल्म के प्रदर्शन से हो गई। इसी के साथ सऊदी अरब में फिल्म प्रदर्शन पर 35 साल से लगा प्रतिबंध खत्म हो गया। फिल्म प्रदर्शन पर प्रतिबंध कट्टरपंथियों के दबाव के चलते लगाया गया था। सरकार ने 2017 में लाइव कंसर्ट से खुलेपन की शुरुआत की। अब यहां पर कॉमेडी शो हो रहे हैं और महिलाएं सड़कों पर कार चलाते नजर आ जाती हैं। पिछले हफ्ते महिलाओं ने जेद्दा के स्टेडियम में जाकर पुरुषों का फुटबॉल मैच भी देखा। 