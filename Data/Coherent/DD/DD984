प्रधानमंत्री नरेन्द्र मोदी ने आज वीडियो कॉन्फ्रेंसिंग के माध्यम से आईबीएम के सीईओ अरविंद कृष्णा के साथ संवाद किया। प्रधानमंत्री ने इस साल वैश्विक प्रमुख बनने के लिए अरविंद कृष्णा को शुभकामनाएं दीं। उन्होंने भारत के साथ आईबीएम के मजबूत जुड़ाव और देश में उसकी व्यापक उपस्थिति का उल्लेख किया। देश के 20 शहरों में कंपनी के एक लाख कर्मचारी काम कर रहे हैं।  प्रधानमंत्री नरेंद्र मोदी ने कहा है की भारत में निवेश के लिए यह बेहतरीन समय है. आईबीएम के सीईओ अरविंद कृष्ण के साथ वीडियो कॉन्फ्रेंसिंग के जरिए हुए संवाद के दौरान प्रधानमंत्री ने कहा कि देश में तकनीकी क्षेत्रों में हो रहे निवेश और समर्थन का स्वागत किया जा रहा है. आत्मनिर्भर भारत अभियान के जरिए उठाए जा रहे हैं कदमों की भी चर्चा करते हुए पीएम मोदी ने कहा कि कोरोना के जहां दुनिया में मंदी देखी जा रही है, वहीं भारत में तेजी से विदेशी निवेश बढ़ रहा है. पीएम मोदी ने कहा कि देश आत्मनिर्भर भारत के विजन के साथ आगे बढ़ रहा है, ताकि यहां वैश्विक स्तर का  सप्लाई चेन विकसित किया जा सके. प्रधानमंत्री ने पिछले 6 वर्षों में लोगों तक स्वास्थ्य सुविधाएं के लिए किए जा रहे प्रयासों को लेकर भी चर्चा की. उन्होंने कहा कि देश एकीकृत, डाटा और तकनीक आधारित स्वास्थ्य तंत्र विकसित कर रहा है, ताकि सब को किफायती दर पर स्वास्थ्य सुविधाएं मिल सकें. ऐसे में इस बात पर भी चर्चा हुई कि कैसे आर्टिफिशियल इंटेलिजेंस पर आधारित एक टूल विकसित किया जाए, जिससे भारत में रोगों को लेकर सटीक भविष्यवाणी और समीक्षा की जा सके. IBM के सीईओ आयुष्मान भारत जैसे कार्यक्रम शुरू करने के लिए पीएम मोदी की सराहना की.  संवाद के दौरान कोरोना संकट के चलते उत्पन्न स्थिति पर भी चर्चा हुई. प्रधानमंत्री ने कहा सरकार देश में वर्क फ्रॉम होम को तेजी से अपना रही है और प्रोत्साहित भी कर रही है. इसके लिए इंफ्रास्ट्रक्चर, कनेक्टिविटी और नियामक वातावरण भी दिया जा रहा है. संवाद के दौरान प्रधानमंत्री ने आईबीएम की इस बात के लिए सराहना की कि वो, सीबीएसई के साथ मिलकर देश के 200 स्कूलों में  आर्टिफिशियल इंटेलिजेंस  का कोर्स चला रहा है. प्रधानमंत्री ने कहा  सरकार  भी आर्टिफिशियल इंटेलिजेंस और  मशीन लर्निंग जैसी चीजों को  स्कूली शिक्षा में शामिल करने के लिए  कई कदम उठा रही है. आईबीएम के सीईओ ने  आत्मनिर्भर भारत अभियान की सराहना करते हुए कहा कि कंपनी आने वाले समय में बड़े पैमाने पर भारत में निवेश करेगी. 