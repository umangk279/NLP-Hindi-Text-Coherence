आंध्र प्रदेश के श्रीकाकुलम जिले में आंधी और बिजली गिरने से 5 लोगों की मौत हो गई है. वहीं दिल्ली और इसके आसपास के इलाकों में भी मौसम में तेजी से बदलाव देखा गया.  तेज़ धूप के बाद दिल्लीवासियों को बादल छा जाने के बाद गर्मी से राहत मिली. लेकिन तेज आंधी के कारण मेट्रो सेवा और हवाई यातायात में बाधा पड़ी. गौरतलब है कि मौसम विभाग ने उत्तर प्रदेश के पश्चिमी और पूर्वी जिलों में अगले 24 घंटों के दौरान तेज हवाओं के साथ तूफान आने की चेतावनी जारी की थी. उत्तर प्रदेश में राज्य सरकार ने जिला प्रशासन से चेतावनी के मद्देनजर एहतियाती कदम उठाने को कहा है. 