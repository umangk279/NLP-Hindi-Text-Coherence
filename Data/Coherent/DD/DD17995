जीत के लिए 227 रन के लक्ष्य का पीछा करने उतरी ऑस्ट्रेलियाई टीम ने  2 विकेट गवाकर  46 ओवर में ही अपनी शानदार जीत हासिल कर ली। ऑस्ट्रेलिया की ओर से लिएमैग लैनिंग ने 76 और एलिस पैरी ने 60 रन की पारी खेली।    बुधवार को आईसीसी महिला विश्व कप के एक अहम मुकाबले में ऑस्ट्रेलिया ने भारत को 8 विकट से हराते हुए, वर्ल्डकप के सेमीफाइनल में अपनी जगह सुनिश्चित कर ली है। इससे पहले ऑस्ट्रेलिया ने टॉस कर पहले गेंदबाजी करने का निर्णय लिया। भारत ने पहले बल्लेबाजी करते हुए ऑस्ट्रेलिया के सामने 226 रनों का एक विशाल स्कोर खड़ा किया। जीत के लिए 227 रन के लक्ष्य का पीछा करने उतरी ऑस्ट्रेलियाई टीम ने  2 विकेट गवाकर  46 ओवर में ही अपनी शानदार जीत हासिल कर ली। ऑस्ट्रेलिया की ओर से लिएमैग लैनिंग ने 76 और एलिस पैरी ने 60 रन की पारी खेली।  भारतीय बल्लेवाजों ने जहां के ओर अपना दमखम दिखाया वहीं मिताली राज ने 34 रन पूरे करने के साथ ही एक नया विश्व रिकार्ड अपने नाम कर लिया। मिताली राज महिला क्रिकेट के वनडे इतिहास में सर्वाधिक रन बनाने वाली पहली भारतीय बल्लेबाज़ बनी। दूसरे छोर पर राउत का बल्ला चलता रहा और उन्होने अपना शतक पूरा किया, राउत ने 106 रन की पारी खेली। पूनम राउत और मिताली राज  के बीच 157 रनों की साझेदारी हुई। तेजी से रन बनाने के चक्कर में भारत अपने विकेट गवांता रहा और निर्धारित 50 ओवर में 7 विकेट के नुकसान पर 226 रन बनाए। ऑस्ट्रेलियाई टीम के बल्लेबाजों ने शुरुआत से ही  मैच में अपनी पकड़ बनाए रखी और अंत तक बिना कोई  गलती किये, एक शानदार जीत हासिल की। जिसकी वजह से वह अब सेमीफाइनल में एंट्री कर चुके हैं। ऑस्ट्रेलिया की तरफ से सलामी बल्लेबाज बोल्टन और मूने ने अपनी शानदार बैटिंग का प्रदर्शन करते हुए 50 रनों से ज्यादा भागीदारी दिखाई।  आस्ट्रेलिया का पहला विकेट पूनम राउत ने लिया, बॉल्टन 48 बॉल पर 36 रन पर कैच आउट हुईं। इसके बाद मूने अर्धशतक से चुकते हुए 45 रन के स्कोर पर  दीप्ति के द्वारा रन आउट होते हुए  अपना विकेट दे बैठी। इसके बाद आस्ट्रेलियाई बल्लेबाजों ने समझदारी के साथ खेलते हुए, यह मैच 8 विकेट से आसानी से जीत लिया। लगतार दो हार के बावजूद भी भारत अंक तालिका में 8अंकों के साथ चौथे स्थान पर है। वहीं भारत के साथ इतने बड़े अंतर से जीत  के बाद ऑस्ट्रेलिया अंक तालिका में 10वें  स्थान पर आ पहुंची है। भारत का अगला मुकाबला शनिवार 15 जुलाई को न्यूज़ीलैण्ड के साथ है।     