कतर में विदेश मंत्री सुषमा स्वराज और कतर के उप प्रधानमंत्री और वित्त मंत्री शेख मोहम्मद बिन अब्दुलरहमान अल थानी ने जॉइंट कमीशन की स्थापना के लिए संयुक्त घोषणापत्र पर हस्ताक्षर किया। दोहा में विदेश मंत्री ने भारतीय समुदाय को संबोधित किया। सुषमा स्वराज ने कहा विदेश मंत्रालय भारतीय समुदाय के कल्याण के कार्यों में लगा हुआ है।  कतर में विदेश मंत्री सुषमा स्वराज और कतर के डेप्युटी पीएम और वित्त मंत्री शेख मोहम्मद बिन अब्दुल रहमान अल थानी ने जॉइंट कमीशन की स्थापना के लिए संयुक्त घोषणापत्र पर हस्ताक्षर किये। इस संयुक्त आयोग का मकसद दोनो देशों के बीच आर्थिक, सांस्कृतिक,विज्ञान और तकनीक, सूचना प्रौद्योगिकी और शिक्षा के क्षेत्र में सहयोग बढ़ाना है। वार्ता के दौरान दोनों नेताओं के बीच द्विपक्षीय संबंधों, क्षेत्रीय और अंतराष्ट्रीय मुद्दों को लेकर विस्तार से बातचीत हुई। विदेश मंत्री सुषमा स्वराज खाड़ी देशों के चार दिवसीय दौर पर हैं। बाद में विदेश मंत्री ने दोहा में मौजूद भारतीय समुदाय को भी संबोधित किया। इस मौके पर उन्होंने कहा कि यह पहली बार हो रहा है कि विदेश मंत्रालय भारतीय समुदाय के कल्याण के कार्यों में लगा हुआ है। 