केरल में मौसम में थोड़े सुधार से राहत और बचाव कार्य हुए तेज , पीडितों के पुनर्वास  और बीमारियों को रोकने पर है सबसे ज्यादा फोकस, लगाए गए 3750  से ज्यादा मेडिकल कैंप कोच्चि नेवल एयर बेस से शुरू हुई हवाई सेवा, दिल्ली में राष्ट्रीय आपदा प्रबंधन समिति की पांच दिन में पांचवी बैंठक में  राहत और बचाव कार्यों की समीक्षा की गयी  लगातार बारिश और बाढ़ की विभीषिका झेल रहे केरल में बारिश का रेड अलर्ट हटा दिया गया है l राज्य के ज़्यादातर हिस्सों में अब रुक -रुक कर हलकी बरसात हो रही हैं। मौसम में सुधर होने से राहत कार्यों में तेज़ी आई है। लेकिन पानी उतरने के साथ महामारी फैलने का खतरा भी खड़ा हो गया है। राज्य के साढ़े तीन लाख लोग ३ हज़ार से ज़्यादा रहत शिविरों में रह रहे हैं।  राहत की बात यह है की पूरा देश ने दिल खोल कर केरल के लिए मदद का हाथ बढ़ाया है। सेना, नौसेना, वायुसेना, तटरक्षक बल और  एनडीआरएफ, के साथ -साथ  तमाम स्वंय सेवी संगठन और  स्थानीय लोग भी मदद के काम में लगे है। राजयसबाह के सभापति  वेंकैया नायडू और  लोकसभा अध्यक्ष सुमित्रा महाजन ने सांसदों से अपील की है की वो अपने सांसद निधि से केरल के पीडितों की अधिक से अधिक मदद करें । बाढ की विभीषिका झेल रहे केरल में मौसम में थोडा़ सुधार होने के बाद एक ओर तमाम एजेंसियों का सारा जोर जहां लोगों को राहत और बचाव पहुंचाने में है तो वहीं केंद्र सरकार भी राज्य के हालात पर पूरी तरह नजर रखे हुए है और केरल को पूरी मदद में जुटी है । केरल के तमाम जिलों में राहत और बचाव कार्य पूरी तेजी पर है  ।सेना, नौसेना, वायुसेना, तटरक्षक, एनडीआरएफ, के साथ ही तमाम स्वंय सेवी संगठन और  स्थानीय लोग भी मदद के काम में लगे हैं ।  राज्य में बारिश का रेड अलर्ट हट गया है लेकिन फिर भी  रुक रुक कर बारिश हो रही है।  मौसम ठीक होने से राहत कार्य तेजी से चल रहा है । करीब 3000 कैंपों में साढे तीन लाख लोग रह रहे हैं ।  इन लोगों के लिए  दवा , खाने के सामान , पीने का पानी और अन्य सामान पहुंचाने के लिए विशेष ट्रेन चलायी गयी है। पानी कम होने के बाद बीमारियों का खतरा बढ गया है इसलिए दवाइयां भी पहुंचायी जा रही हैं।  नौसेना, वायुसेना और थलसेना भी राहत और बचाव कार्यों के साथ ही फंसे हुए लोगों को निकालने के काम में लगे हैं। इस काम में दर्जनों हेलीकॉप्टर, एयरक्राफ्ट और सैकड़ों मोटरबोट को लगाया गया है । हालात सामान्य होने तक ये अभियान चलता रहेगा । बाढ़ के कारण कोच्चि अंतरराष्ट्रीय हवाई अड्डे के बंद होने के बाद सोमवार से  कोच्चि स्थित नौसेना के हवाईअड्डे से व्यावसायिक विमानों का परिचालन  शुरू हो गया। आज ।  उधर राज्य सरकार की तमाम एजेंसियां भी राहत और बचाव के काम में लगी हैं । इस बीच केंद्र सरकार भी राज्य सरकार को पूरी मदद पहुंचा रही है ।   केंद्र की कोशिश है कि बाढ़ में अपना घर बार गंवा चुके लोगों को खाना, दवाएं और पेय जल पहुंचाया जा सके।  स्वास्थ्य मंत्रालय बाढ़ के बाद स्वास्थ्य की समस्या से निपटने के लिए राज्य सरकार को हर संभव मदद कर रही है।   उधर राज्यसभा के सभापति और  उपराष्ट्रपति वेंकैया नायडू तथा लोकसभा  अध्यक्ष सुमित्रा महाजन ने सांसदों से केरल के पीडितों की मदद की अपील करते हुए कहा है कि वो सांसद स्थानीय क्षेत्रीय विकास निधि से अधिक से अधिक मदद करें । साथ ही अपना एक महीने का वेतन देने पर भी विचार करें ।  उधर अरुणाचल प्रदेश  और असम सरकार ने तीन तीन करोड़ की मदद देने का ऐलान किया है । उच्चतम न्यायलय के प्रधान न्यायाधीश दीपक मिश्रा ने  कहा है कि उच्चतम न्यायालय के न्यायाधीजश भी केरल बाढ़ राहत कोष में योगदान करेंगे । केंद्रीय मंत्री के जे अल्फोंस ने भी केरल में बाढ़ की बाद की स्थिति से निपटने के लिए देशावसियों से आगे आने और मदद करने की अपील की।  इससे पहले खुद पीएम मोदी ने राज्य का दौरा करके हालात का जायजा लिया था और केरल को 500 करोड़ की मदद का एलान किया था । राज्य में  मई से लेकर अब तक बारिश और बाढ के कारण 357 लोगों की जान जा चुकी है । लेकिन फिलहाल अब सारा जोर राहत और बचाव कार्यों पर लगा हुआ है । 