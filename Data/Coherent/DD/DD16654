आज छोटी दीवाली यानी नरक चतुर्दशी है। कार्तिक माह के कृष्ण पक्ष की चतुर्दशी को नरक चतुर्दशी के रुप में जाना जाता है।    छोटी दीवाली को कृष्ण चतुर्दशी, छोटी दिवाली के रुप में मनाया जाता है। मान्यताओं के अनुसार इस दिन भगवान श्रीकृष्ण ने नरकासुर की कैद से 16 हजार कन्याओं को छुड़ाकर अपनी शरण दी और नरकासुर को यमपुरी पहुंचाया। नरकासुर को अहंकार का प्रतीक माना जाता है। नरक चतुर्दशी दिवाली के पांच दिनों के त्योहार में से दूसरे दिन का त्योहार है।  इस दिन के लिए मान्यता है कि इस दिन पूजा करने वाले को नरक से मुक्ति मिलती है।  