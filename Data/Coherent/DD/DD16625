पाकिस्तान के बलूचिस्तान में ग्वादर बंदरगाह पर ग्रेनेड हमले में 26 मजदूर गंभीर रुप से घायल हुए। वहीं दूसरा ग्रेनेड हमला मस्तंग में सफर खान चौक के मोबाइल मार्केट पर हुआ जिसमें 15 लोग घायल हुए।      कल रात अज्ञात मोटरसाइकिल सवार हमलावरों ने कैंटीन में खाना खा रहे मजदूरों पर ग्रेनेड फेंक दिया, जिसमें 26 मजदूर घायल हो गए। घायलों को नजदीक के अस्पताल में भर्ती कराया गया। इस हमले में किसी के मरने की सूचना नहीं है। पुलिस के मुताबित ये मजदूर ग्वादर बंदरगाह पर पाकिस्तान और चीन के बीच बन रहे आर्थिक गलियारा परियोजना के लिए काम कर रहे थे। अभी तक किसी भी आतंकी संगठन ने इस हमले की जिम्मेदारी नहीं ली है। वहीं दूसरा ग्रेनेड हमला मस्तंग में सफर खान चौक के मोबाइल मार्केट पर हुआ जिसमें 15 लोग घायल हुए। घायलों को नजदीक के जिला अस्पताल में भर्ती कराया गया।  