विजय गोखले आज संभालेंगे विदेश सचिव का पदभार, एस. जयशंकर का लेंगे स्थान।  राजनयिक विजय केशव गोखले आज विदेश सचिव का पदभार संभालेंगे। वह एस जयशंकर का स्थान लेंगे। भारतीय विदेश सेवा के 1981 बैच के अधिकारी गोखले को चीन का विशेषग्य माना जाता है। उन्होंने पिछले साल भारत और चीनी सेनाओं के बीच डोकलाम में 73 दिन लंबे गतिरोध को हल कराने के लिए बातचीत में अहम भूमिका निभाई थी। वह 20 जनवरी 2016 से 21 अक्तूबर 2017 तक चीन में भारत के राजदूत थे। गोखले का विदेश सचिव के तौर पर दो वर्ष का कार्यकाल होगा। 