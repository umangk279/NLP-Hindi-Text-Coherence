पापुआ न्यू गिनी में भूकंप के बाद हुए भूस्खलन से कम से कम 14 लोगों की मौत हो गई है। सोमवार को यहां आए 7.5 की तीव्रता वाले भूकंप का केंद्र प्रशांत द्वीपीय देश के एंगा प्रांत के पोर्जेरा से लगभग 90 किलोमीटर दक्षिण में था।   ‘‘भीषण’’ तबाही की जानकारी मिलने के बाद एक रिपोर्ट में आज यह दावा किया गया है। कल आए 7.5 की तीव्रता वाले भूकंप का केंद्र प्रशांत द्वीपीय देश के एंगा प्रांत के पोर्जेरा से लगभग 90 किलोमीटर दक्षिण में था। यहां भूकंप के बाद के दो झटके भी महसूस किए गए। दूरभाष सेवाएं ठप हैं लेकिन समाचार पत्र ‘पीएनजी पोस्ट कोरियर’ ने हेला प्रांतीय प्रशासक विलियम बांडो के हवाले से कहा कि वहां लोगों के हताहत होने की खबर है।  अखबार ने अपनी रिपोर्ट में कहा कि दक्षिण हाईलैंड्स की राजधानी मेंदी में कम से कम 13 लोग मारे गए हैं और निकटवर्ती कुतुबु और बोसावे में अन्य 18 लोगों के मारे जाने की आशंका है। रिपोर्ट में कहा गया है कि करीब 300 लोग घायल हुए हैं और संपत्तियां क्षतिग्रस्त हुई हैं। साथ ही भूस्खलन होने और जमीन धंसने की भी खबरें हैं। ‘पापुआ न्यू गिनी टूडे वेबसाइट’ ने कैथोलिक पादरी पियूस हल के हवाले से कहा कि भूकंप से हुए भूस्खलन में चार बच्चों सहित कम से कम 10 लोग मारे गए हैं। मृतकों की संख्या की सही-सही पुष्टि अभी नहीं हो पाई है। 