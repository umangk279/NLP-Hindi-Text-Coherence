बिम्सटेक सम्मेलन से इतर पीएम मोदी ने नेपाल और थाईलैंड के प्रधानमंत्री के साथ ही  म्यांमा के राष्ट्रपति से द्रिपक्षीय मुलाकात की, जिनमें आपसी संबंधों को और मजबूत बनाने पर चर्चा हुई।  प्रधानमंत्री नरेंन्द्र मोदी ने बिम्सटेक शिखर सम्मेलन से इतर नेपाल के प्रधानमंत्री केपी शर्मा ओली से काठमाडू में मुलाकात की। दोनों नेताओं ने द्विपक्षीय संबंधों से जुड़े मुद्दों के पहलुओं पर समीक्षा की। दोनों नेताओं के बीच एक वर्ष के भीतर यह तीसरी मुलाकात थी। इस दौरान दोनों नेताओं की मौजूदगी के बीच रक्सौल और काठमांडू के बीच ब्राड गेज़ रेलवे लाइन पर प्रारंभिक अभियांत्रिकी के साथ यातायात सर्वेक्षण पर समझौता हुआ। प्रधानमंत्री नरेंद्र मोदी ने काठमांडू में म्यांमा के राष्ट्रपति विन मिंत से मुलाकात की। दोनों नेताओं के बीच आपसी और क्षेत्रीय हितों से जुड़े मामले पर चर्चा की गई। काठमांडू में बिम्सटेक शिखर सम्मेलन से इतर थाईलैंड के प्रधानमंत्री प्रयूत चैन-ओचा ने प्रधानमंत्री नरेंद्र मोदी से मुलाकात की। दोनों नेताओं के बीच सार्थक बातचीत हुई। उन्होंने भारत और थाईलैंड के बीच द्विपक्षीय सहयोग को मजबूत करने पर चर्चा की। 