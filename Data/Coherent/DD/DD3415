नागरिकता संशोधित कानून के समर्थन और इसके मिथकों को दूसरे करने के लिए देशभर में हो रहा है रैलियों का आयोजन, गृह मंत्री अमित शाह आज कर्नाटक के हुबली में एक रैली को करेंगे संबोधित।  नागरिकता संशोधन कानून के समर्थन में देशभर में कार्यक्रमों का दौर जारी है। केंद्रीय गृह मंत्री अमित शाह आज कर्नाटक के हुबली में नागरिकता संशोधन अधिनियम के समर्थन में एक रैली करेंगे। इस दौरान वह लोगों को सीएए कानून के प्रति जागरुक करेंगे और कानून के प्रति लोगों में फैली भ्रांतियों को दूर करेंगे।  इससे पहले, इसी क्रम में भारतीय बौद्ध संघ ने भी एक कार्यक्रम का आयोजन किया जिसमें भाजपा के कार्यकारी अध्यक्ष जेपी नड्डा ने हिस्सा लिया। उन्होंने कांग्रेस पर इस मुद्दे पर लोगों को गुमराह करने का आरोप लगाया। उन्होंने कहा कि महात्मा गांधी से लेकर बाबा साहेब भीम राव अंबेडकर तक पाकिस्तान में रहने वाले अल्पसंख्यकों के बारे में चिंता व्यक्त कर चुके हैं।   