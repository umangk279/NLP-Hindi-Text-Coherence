सुप्रीम कोर्ट ने सीबीएसई पेपर लीक मामले से जुड़ी सभी याचिकाओं को किया खारिज, शीर्ष न्यायालय ने मामले हस्तक्षेप से किया इंकार  उच्चतम न्यायालय ने 12 वीं की अर्थशास्त्र के पेपर की परीक्षा दोबारा कराने के सीबीएसई के निर्णय को चुनौती देने वाली पांच याचिकाओं को आज खारिज कर दिया। शीर्ष न्यायालय ने कहा कि दोबारा परीक्षा कराने का विशेषाधिकार सीबीएसई का है और इसे अदालत में चुनौती नहीं दी जा सकती।  न्यायमूर्ति एस ए बोबडे और न्यायमूर्ति एल नागेश्वर राव की पीठ ने सीबीएसई के निर्णय को चुनौती देने वाले छात्रों से कहा कि अगर परीक्षा आयोजित होती है तो वे उसमें शामिल हों। सीबीएसई ने 28 मार्च को कहा था की 10 वीं का गणित का प्रश्नपत्र और 12 वीं का अर्थशास्त्र का प्रश्नपत्र कथित रूप से लीक हो गया है जिसके बाद उच्चतम न्यायालय में अनेक याचिकांए दाखिल की गईं थीं। 