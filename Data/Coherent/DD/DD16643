दीयों से जगमगाती रोशनी का त्यौहार दीपावली  आज देश भर में पूरे उत्साह और श्रद्धा के साथ मनाया जा रहा है।    दीयों से जगमगाती रोशनी का त्यौहार दीपावली आज देश भर में पूरे उत्साह और श्रद्धा के साथ मनाया जा रहा है। मान्यताओं के अनुसार इस दिन प्रभु श्री राम की अयोध्या वापसी पर लोगों ने उनका स्वागत घी के दिये जलाकर किया था। अज्ञानता के अंधकार को खत्म कर ज्ञान का प्रकाश के हर जगह फैलने के कारण दिवाली को प्रकाशोत्सव भी कहा जाता है। आज के दिन मां लक्ष्मी और गणेश की पूजा अर्चना कर सुख-समृद्धि की कामना की जाती है। दीवापली अपने साथ दीपदान, धनतेरस, गोवर्धन पूजा, भैया दूज जैसे त्यौहार लेकर आता है, लिहाज़ा  सांस्कृतिक, सामाजिक, धार्मिक और आर्थिक हर लिहाज से ये बहुत ही महत्वपूर्ण त्योहार है। राष्ट्रपति राम नाथ कोविंद, उपराष्ट्रपति वेंकैया नायडू और प्रधानमंत्री नरेंद्र मोदी ने देशवासियों को इस शुभ पर्व पर शुभकामनाएं दी है।  