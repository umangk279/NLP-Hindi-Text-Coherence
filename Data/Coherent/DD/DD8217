अल्जीरिया के राष्ट्रपति के खिलाफ छात्रों का विरोध प्रदर्शन, राष्ट्रपति के फिर से चुनाव लड़ने की योजना के खिलाफ हो रहा है यह प्रदर्शन  अफ्रीकी देश अल्जीरिया के कई शहरों के विश्वविद्यालयों में सैंकड़ों छात्रों ने बीमार चल रहे राष्ट्रपति अब्दुल अजीज बॉउटेफ्लिका के पांचवें कार्यकाल के लिए फिर से खड़े होने को लेकर विरोध प्रदर्शन किया। पिछले हफ्ते बड़े पैमाने पर सड़क विरोध प्रदर्शन के बाद, छात्रों ने कक्षाओं को छोड़ दिया और सोशल नेटवर्क पर पोस्ट किए गए संदेशों के बाद विश्वविद्यालय परिसर में आयोजित प्रदर्शनों में शामिल हुए। इतने विरोध के बावजूद बॉउटेफ्लिका के कैंपेन मैनेजर ने कहा कि राष्ट्रपति चुनाव से 15 दिन पहले 3 मार्च को फिर से चुनाव के लिए औपचारिक कागजात दाखिल करेंगे। ये प्रदर्शन का पांचवा दिन था। छात्रों की मांग थी कि 81 साल के बॉउटेफ्लिका को 18 अप्रैल के राष्ट्रपति चुनाव में फिर से चुने जाने का इरादा छोड़ देना चाहिए। 