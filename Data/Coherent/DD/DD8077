पीएम मोदी ने वीडियो कांफ्रेसिंग के जरिए उत्तर-पूर्व में स्मार्ट सिटी के एकीकृत कमांड और नियंत्रण केंद्रों का शिलान्यास किया। गंगटोक, नामची, पासीघाट, ईटानगर और अगरतला में केंद्र खुले। पीएम ने कहा उत्तर-पूर्व के शहरों में पूरे क्षेत्र के लिए विकास केंद्र बनने की क्षमता है।   प्रधानमंत्री नरेंद्र मोदी ने आज दिल्ली से वीडियो कांफ्रेंस के जरिए गंगटोक, नामची, पासीघाट, ईटानगर और अगरतला में एकीकृत कमांड और नियंत्रण केंद्रों का उद्घाटन किया। इस मौके पर प्रधानमंत्री ने कहा कि स्मार्ट सिटी मिशन से शहरों को अपनी क्षमता और चुनौतियों को पहचानने में मदद मिलती है। ख़ास बात ये है कि इस पहले से उत्तर-पूर्व अपने कौशलयुक्त मानव संसाधन की मदद से विकास केंद्र बनने की ओर अग्रसर होगा। देश के पूर्वोत्तर भाग में स्मार्ट सिटी मिशन को गति देते हुए प्रधानमंत्री नरेंद्र मोदी ने गुरुवार को नई दिल्ली से वीडियो कॉंफ्रेंसिंग के जरिए पांच क्षेत्र के पांच शहरों में एकीकृत कमांड और नियंत्रण केंद्रों का शिलान्यास किया। सिक्किम के गंगटोक और नामची, अरुणाचल प्रदेश के पासीघाट और ईटानगर एवं त्रिपुरा के अगरतला में बनने वाले इन केंद्रों से स्मार्ट गवर्नेंस को बढ़ावा मिलेगा।   प्रधानमंत्री ने कहा कि उत्तर-पूर्व के शहरों में अपने कौशलयुक्त मानव संसाधन की मदद से इस पूरे क्षेत्र के लिए विकास केंद्र बनने की क्षमता है। उन्होंने कहा कि कमांड एवं नियंत्रण व्यवस्था से पर्यावरण संबंधी मुद्दों से निपटने में भी मदद मिलेगी।  प्रधानमंत्री ने कहा कि इस साल अक्टूबर माह तक पूर्वोत्तर के पहले एकीकृत कमांड एवं नियंत्रण केंद्र का काम पूरा हो जाएगा, जिसके चालू होने के बाद क्षेत्र का तेजी से चहुंमुखी विकास होगा। 