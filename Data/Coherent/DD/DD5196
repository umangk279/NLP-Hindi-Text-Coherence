प्रधानमंत्री नरेंद्र मोदी ने  दुनिया भर की कंपनियों को भारत में निवेश के लिये आमंत्रित करते हुये कहा है कि उनकी सरकार ने कॉरपोरेट कर की दर में कटौती करके उनके लिये सुनहरा अवसर सृजित किया है।  न्यूयार्क में ब्लूमबर्ग ग्लोबल बिजनेस फोरम को संबांधित करते हुये उन्होंने देश में कारोबारी माहौल को सुधारने के लिए और उपाय करने का भी वादा किया।  हफ्ते भर के अमेरिका दौरे पर पहुंचे पीएम मोदी न्यूयार्क में द्विपक्षीय बैठकों के साथ ही व्यापारिक कार्यक्रमों में बढचढ कर हिस्सा ले रहे हैं। बुधवार को पीएम मोदी निवेशकों को लुभाने के लिए ब्लूमबर्ग ग्लोबल बिजनेस फोरम में मुख्य वक्ता के तौर पर शामिलहुए। ब्लूमबर्ग ग्लोबल बिजनेस फोरम में कई बड़ी कंपनियों के सीईओ और सरकार के प्रमुख शामिल हुए। प्रधानमंत्री ने सरकार के आर्थिक सुधारों के बारे में जानकारी दी और कहा कि उऩकी सरकार कारोबार जगत का सम्मान करती है और कारोबार के लिए कडे और फैसले करती है। उन्होंने कहा कि सरकार ने हाल ही में कॉरपोरेट टैक्स कम करने के लिए फैसला लिया है जो निवेश बढ़ाने के लिए क्रांतिकारी और एतिहासिक फैसला है। पीएम ने कहा कि सरकार ने देश को पांच ट्रिलियन डॉलर इकॉनमी बनाने का लक्ष्य रखा है। कारोबारियों को निवेश के लिए आमंत्रित करते हुए पीएम ने कहा कि सरकार ने जो कदम उठाए हैं वो तो अभी शुरुआत है लंबा समय बाकी है।  प्रधानमंत्री ने सरकार के कामों को गिनाते हुए हुए कहा कि - मई में नयी सरकार बनने के बाद विकास में बाधा बन रहे 50 से ज्यादा पुराने कानूनों को समाप्त किया गया। रक्षा क्षेत्र निवेश के लिए खोला गया है। गरीबों के लिए सरकार घर बना रही है जो दुनिया भर में इस तरह की सबसे बड़ी योजना है। आने वाले सालों में 100 लाख करोड़ रुपए आधुनिक बुनियादी ढांचे पर खर्च होंगे। टैक्स जाल को हटाकर एक टैक्स की व्यवस्था जीएसटी लागू की गयी है। इनसालवेंसी और बैंकरप्शी कोड बनाया गया है। हर नागरिक को  बैक खाते दिए गए हैं जिसके पारदर्शिता बढ़ी है। आर्थिक सुधारों की वजह से भारत की वैश्विक रैंकिंग बढी है। भारत में प्रत्यक्ष विदेशी निवेश तेजी से बढ़ा है और बीते 5 सालों में भारत में 286 बिलियन प्रत्यक्ष विदेशी निवेश हुआ है जो बीते 20 साल में भारत के कुल एफ़डीआई का आधा है।  प्रधानमंत्री ने कारोबारियों को भरोसा दिलाया कि भारत के साथ काम करके वो सफलता की नयी कहानी लिख सकते हैं।  प्रधानमंत्री ने कहा कि आज भारत की विकास गाथा के चार अहम तत्व हैं जो एक साथ, दुनिया में मिलने मुश्किल हैं। ये  4 डी है डेमोक्रेसी, डिमांड, डेमोग्राफी और डिसाइसेवनेस। प्रधानमंत्री ने अपनी सरकार के कामों को गिनाकर दुनिया के कारोबारियों को निवेश का न्यौता दिया बव्कि उन्हें भरोसा दिया कि वो खुद उनकी समस्याओं को देखेंगे। 