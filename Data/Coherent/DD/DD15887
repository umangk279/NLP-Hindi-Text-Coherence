रूस ने सीरिया ने आंशिक सैन्य वापसी की घोषणा की, पुतिन ने किया सीरिया का दौरा, पांच साल तक आईएसआईएस की बर्बरता के बाद आतंकी संगठन को नेस्तनाबूद करने का दावा।   सीरिया के दौरे पर अचानक पहुंचे रूसी राष्ट्रपति व्लादिमीर पुतिन ने देश से आंशिक रूप से रूसी सैनिकों की वापसी की घोषणा की है। रूस ने सबसे पहले 2015 में आईएसआईएस के ख़िलाफ़ जंग में शामिल होते हुए अपने सहयोगी दमिश्क के समर्थन में सैन्य शक्ति का इस्तेमाल किया था। रूस ने इस्लामिक स्टेट और अन्य जिहादियों के साथ ही सरकारी बलों से लड़ रहे विद्रोहियों पर हवाई हमले किए थे। सीरिया के हेमिमीम एयर बेस का दौरा करने आए पुतिन ने टेलीविजन पर संबोधित करते हुए कहा, कि उन्होंने रक्षा मंत्री और चीफ ऑफ जनरल स्टाफ को रूसी सैनिकों के समूह की उनके स्थायी बेस से वापसी शुरू करने का आदेश दिया है। सीरिया के राष्ट्रपति बशर अल असद ने पुतिन का स्वागत किया।   