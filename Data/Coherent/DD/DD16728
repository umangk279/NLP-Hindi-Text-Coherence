नोएडा के बहुचर्चित आरुषि-हेमराज हत्याकांड में इलाहाबाद हाई कोर्ट ने नूपुर तलवार और राजेश तलवार को बरी कर दिया है।    देश की सबसे बड़ी मर्डर मिस्ट्री कही जाने वाले आरुषि हत्याकांड में कल इलाहाबाद हाईकोर्ट ने फैसला दे दिया। इलाहाबाद हाईकोर्ट ने तलवार दंपती को संदेह का लाभ देते हुए बरी कर दिया है। फैसले के दौरान हाईकोर्ट ने कहा कि तलवार दंपती को संदेह का लाभ दिया जाना चाहिए। कोर्ट ने कहा कि निचली अदालत का फैसला हालात से उपजे सबूतों के आधार पर था। तलवार दंपत्ति द्वारा उम्रकैद के खिलाफ दायर याचिका पर फैसला सुनाते हुए इलाहाबाद हाईकोर्ट उन्हें रिहा करने का आदेश दिया। इसी के साथ ही तलवार दंपति को आजीवन कारावास की सजा सुनाने का विशेष सीबीआई अदालत का निर्णय भी दरकिनार हो गया। 