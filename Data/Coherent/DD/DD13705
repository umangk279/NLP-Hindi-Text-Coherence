रुस में कल 21वें फीफा विश्व कप का आगाज हुआ, रूस ने फीफा विश्व कप के 21वें संस्करण के पहले मैच में गुरुवार को यहां लुजनिकी स्टेडियम में सऊदी अरब को 5-0 से हराकर जीत के साथ टूर्नमेंट का आगाज किया।  फीफा विश्व कप के 21वें संस्करण में गुरुवार को खेले गए ग्रुप ए के पहले मैच में मेजबान रूस ने सऊदी अरब को 5-0 से हराकर धमाल मचा दिया। लुजिनकी स्टेडियम में खेले गए इस मैच के पहले ही ह़ॉफ से दोनो टीमों ने अपनी ताकत दिखानुा शुरु किय़ा। लेकिन 12वे मिनट में कामयाबी मेजबान टीम के हाथ लगी जब युरी गाजिंस्की ने रुस के लिए पहला गोल कर स्कोर 1-0 कर दिया। डेनिस चेरीशेव ने 43वें मिनट में गोल कर सऊदी अरब को चौंका दिया. रूस ने पहले हाफ में ही दूसरा गोल दागकर स्कोर 2-0 कर दिया. दूसरे हाफ में रुस ने फिर से मूव बनाया और तीसरा गोल कर दिया. इस बार वैकल्पिक खिलाड़ी डालेर कुजयेव ने गेंद को गोल पोस्ट  में पहुंचाया । इस तरह रूस ने अपनी बढ़त को 3-0 कर दिया। इंजुरी टाइम में भी रुस का दबदबा कायम रहा और मेजबान टीम ने दो और गोल कर स्कोर 5-0 कर मुकाबला अपने नाम किया। आज 3 मुकाबले खेले जाएंगे, पहले मैच में मिस्र का सामना उरुग्वे से होगा, वहीं दूसरा मुकाबला मोरक्को और ईरान के बीच खेले जाएगा और दिन के अंतिम मुकाबले में पुर्तगाल और स्पेन की टीमें आमने-सामने होंगी। 