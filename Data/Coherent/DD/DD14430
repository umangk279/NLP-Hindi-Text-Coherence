तीन देशों की यात्रा के पहले चरण में  प्रधानमंत्री नरेन्द्र मोदी पहुंचे स्वीडन की राजधानी स्टॉकहोम, प्रोटोकॉल तोड़ते हुए स्वीडन के प्रधानमंत्री स्टेफान लोफवेन ने एयरपोर्ट पर की पीएम मोदी की अगवानी।   प्रधानमंत्री नरेन्द्र मोदी अपनी विदेश यात्रा के पहले चरण में कल स्वीडन की राजधानी स्टॉकहोम पहुँचे। प्रोटोकॉल तोड़ते हुए हवाई अड्डे पर उनकी अगवानी स्वीडन के प्रधानमंत्री स्टेफान लोफवेन ने की।  प्रधानमंत्री के होटल पहुंचने पर वहां बड़ी संख्या में मौजूद भारतीय समुदाय के लोगों ने उनका बड़ी गर्मजोशी से स्वागत किया। प्रधानमंत्री ने गाड़ी से उतर लोगों के पास पहुंचे तो उनका उत्साह देखने लायक था। पीएम ने लोगों से हाथ मिलाया तो लोगों ने भारत माता और मोदी मोदी के जयकारे लगाए। 