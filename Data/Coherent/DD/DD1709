कोरोना के संक्रमण से स्वास्थ्य कर्मियों को सुरक्षित रखने के लिए उत्तर रेलवे ने एक दिन में रिकॉर्ड 3 हज़ार पीपीई किट बनाया। 12 दिन पहले ही लक्ष्‍य की प्राप्ति कर रेलवे ने अब तक कुल 44 हज़ार पीपीई किट बनायी।    उत्‍तर रेलवे के सभी कारखाने दिन-रात कोविड-19 महामारी के खिलाफ लड़ने के लिए प्रयत्‍नशील हैं । इस महामारी से लड़ने के लिए उत्‍तर रेलवे के कारखाने अग्रिम तौर पर आगे आकर पीपीई किट का उत्‍पादन कर महामारी से लड़ने में अपनी महत्‍वपूर्ण भूमिका निभा रहे हैं । उत्‍तर रेलवे के कारखानों द्वारा अब तक कुल 44 हज़ार पीपीई किट बनाई गयी हैं तथा उत्‍तर रेलवे द्वारा 30 हज़ार किट बनाने का लक्ष्‍य 12 दिन पहले ही प्राप्‍त कर लिया गया है । इसके अलावा उत्‍तर रेल के कारखानों ने एक दिन में रिकॉर्ड 3 हज़ार पीपीई किट बनाकर मई के मई अंत तक 50 हजार पीपीई किट बनाने के लक्ष्‍य हासिल करने के लिए कदम बढ़ा दिए हैं। 