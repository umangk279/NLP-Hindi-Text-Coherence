सीरम इंस्टीट्यूट ऑफ इंडिया (एसआईआई) भारत समेत अन्य कम और मध्यम आय वाले देशों के लिये कोविड-19 टीके की 10 करोड़ खुराक का उत्पादन करेगा। वैक्सीन की एक खुराक की कीमत 225 रुपये होगी।   एसआईआई की वैक्सीन जून 2021 तक आएगी. इंस्टीट्यूट की तरफ से इस संबंध में गावि और बिल एंड मेलिंडा गेट्स फाउंडेशन के साथ पार्टनरशिप की गई है। सीरम इंस्टीट्यूट के अनुसार ये समझौता सीरम इंस्टीट्यूट को विनिर्माण क्षमता बढ़ाने में मदद करने के लिए अग्रिम पूँजी प्रदान करेगी. दरअसल, बिल एंड मेलिंडा गेट्स फाउंडेशन अपने निवेश कोष के जरिए गावि को 15 करोड़ डॉलर मुहैया  करायेगा जिसका उपयोग वैक्सीन बनाने में सीरम इंस्टीट्यूट का समर्थन करने और भविष्य में कम और मध्यम आय वाले देशों के लिये टीके की खरीद में किया जायेगा।  इस फंडिंग के जरिये एस्ट्राजेनेका और नोवावैक्स के संभावित वैक्सीन के तैयार करने में भी मदद मिलेगी. इन दो कंपनियों के वैक्सीन की भी इस समय टेस्टिंग चल रही है।     