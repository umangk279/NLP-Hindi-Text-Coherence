महिलाओं पर हो रहे यौन उत्पीड़न पर लगाम लगाने के उद्देश्य से किया गया है जीओएम का गठन                केन्द्र सरकार ने कार्यस्थल पर यौन उत्पीड़न के मामलों से निपटने और इसे रोकने के लिए कानूनी और संस्थागत ढांचों को मजबूत करने के लिए केन्द्रीय गृहमंत्री राजनाथ सिंह के नेतृत्व में एक मंत्रीसमूह का गठन किया है। मंत्री समूह के सदस्यों में केन्द्रीय सड़क परिवहन मंत्री नितिन गडकरी, रक्षा मंत्री निर्मला सीतारमण और महिला एवं बाल विकास मंत्री मेनका गांधी शामिल हैं। मेनका गांधी ने मंत्रीसमूह के गठन पर प्रधानमंत्री और गृहमंत्री को बधाई दी है। 