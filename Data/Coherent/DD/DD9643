AIADMK के 18 विधायकों की सदस्यता रद्द होने के मामले में मद्रास हाई कोर्ट ने अपना फैसला सुनाते हुए विधानसभा अध्यक्ष के फैसले को बरकरार रखा है। यानी सभी 18 विधायक अयोग्य ही रहेंगे। 18 सितंबर 2017 को तमिलनाडु विधानसभा के अध्यक्ष पी. धनपाल ने 18 एआईएडीएमके विधायकों की सदस्यता रद्द कर दी थी।  तमिलनाडु की के. पलानीस्वामी सरकार को मद्रास उच्च न्यायालय से गुरुवार को उस समय बड़ी राहत मिली जब अदालत ने अन्नाद्रमुक के 18 बागी विधायकों को अयोग्य घोषित करने के विधानसभा अध्यक्ष के फैसले को बरकरार रखा ।  मद्रास उच्च न्यायालय के अलग अलग फैसले के बाद सुप्रीम कोर्ट के आदेश पर न्यायमूर्ति एम. सत्यनारायणन ने मामले की सुनवाई की। न्यायमूर्ति सत्यनारायण ने बृहस्पतिवार को कहा कि विधानसभा अध्यक्ष पी धनपाल के फैसले में कोई खामी नहीं थी।  गौरतलब है कि पिछले साल 18 सितम्बर को अन्नाद्रमुक के 18 विधायकों को दलबदल विरोधी कानून के तहत अयोग्य घोषित कर दिया गया था। इन विधायकों ने राज्यपाल से मुलाकात कर कहा था कि मुख्यमंत्री के. पलानीस्वामी में उनका विश्वास नहीं है।  इस मामले में तत्कालीन मुख्य न्यायाधीश इंदिरा बनर्जी और न्यायमूर्ति एम. सुंदर की खंडपीठ ने 14 जून को जो फैसला सुनाया था उसमें दोनों की राय भिन्न थी।  इसके बाद उच्चतम न्यायालय के आदेश पर न्यायमूर्ति एम. सत्यनारायणन ने मामले की सुनवाई की।  हाईकोर्ट के फैसले के बाद एआईएडीएमके ने जहां फैसले का स्वागत किया है वही दिनाकरन ने फैसले को झटका मानने से इंकार किया है । वहीं राज्य की मुख्य विपक्षी पार्टी डीएमके ने जल्द चुनाव की मांग की है । चुनाव आयोग ने कहा है कि अगर फैसले को ऊपरी अदालत में चुनौती न दी गयी तो वो चुनाव कराए जाएंगे ।  ये सभी 18 विधायक अन्नाद्रमुक से अलग हुए टीटीवी दिनाकरन के खेमे के हैं । अब दिनाकरन अपनी अलग पार्टी एएमएमके बना चुके हैं। कुल मिलाकर अदालत का फैसला राज्य की सियासत में स्थिरता लाने वाले हैं क्योंकि  अगर अदालत का फैसला विपरीत होता तो इससे तमिलनाडु की राजनीति में भूचाल आ सकता था। इसकी वजह ये है कि सत्तारूढ़ पार्टी 232 सदस्यों वाली विधानसभा में बहुमत खो सकती थी  ।  