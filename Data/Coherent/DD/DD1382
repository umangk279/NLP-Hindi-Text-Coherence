भारत का विदेशी मुद्रा भंडार 8 अरब 22 करोड़ डॉलर बढ़कर, पहली बार, पाँच खरब डॉलर से अधिक का हो गया है।   विदेशी मुद्रा परिसम्पत्तियों में भारी बढ़ोत्तरी के कारण, पाँच जून को समाप्त तिमाही में यह भंडार बढ़कर 5खरब 1 अरब 70 करोड़ डॉलर हो गया। रिज़र्व बैंक की प्रेस विज्ञप्ति के अनुसार, विदेशी मुद्रा परिसम्पत्तियां 8 अरब 42 करोड़ डॉलर बढ़कर 4 खरब 63 अरब 63 करोड़ डॉलर हो गईं। समग्र भंडार में एक बड़ा हिस्सा विदेशी मुद्रा परिसम्पत्तियों का होता है। हालांकि, स्वर्ण भंडार के कुल मूल्य में गिरावट जारी रही और यह 32 करोड़ 90 लाख डॉलर घटकर 32 अरब 35 करोड़ डॉलर रह गया। अंतरराष्ट्रीय मुद्रा कोष में भारत का विशेष आहरण अधिकार एक करोड़ डॉलर बढ़कर एक अरब 44 करोड़ डॉलर हो गया। देश का समग्र मुद्रा भंडार भी 12 करोड़ डॉलर बढ़कर चार अरब 28 करोड़ डॉलर हो गया है। 