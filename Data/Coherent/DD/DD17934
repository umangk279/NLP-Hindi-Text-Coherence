जरूरतमंदों को अब रोज फ्री में मिलेगा खाना। नवाबों के शहर के गोमतीनगर और महानगर इलाके में रिट्स रेस्टोरेंट के बाहर 'फूड एटीएम' लगाया गया। इस एटीएम से कोई भी फ्री में खाना ले सकेगा और कोई भी खाना दे सकेगा।   शहर के कुछ व्यवसाइयों की संस्था 'राउंड टेबल इंडिया' की ओर से बचे खाने को फेंकने के बजाय जरूरतमंदों को देने के लिए इसकी शुरुआत की गई है। पिछले एक सप्ताह से ट्रॉयल के तौर पर गोमतीनगर के रिट्ज रेस्तरां में चल रहे ऐसे ही फूड एटीएम से रोजाना 30-40 लोग अपनी भूख मिटा रहे हैं। संस्था की योजना अगले एक महीने में 15और ऐसे फूड एटीएम शुरू करने की है। 'फीडिंग लखनऊ' कैंपेन चला रहे 'राउंड टेबल इंडिया', लखनऊ चैप्टर के चैयरमैन मुदित अग्रवाल ने बताया कई बार बड़े आयोजनों में बचे खाने की बर्बादी को देखकर मन में कुछ नया करने की बात आई। संस्था ने रिट्ज प्रबंधन से इस बारे में बात की, तो प्रबंधक ने संस्था के प्रस्ताव को मान लिया और समाज के उन लोगों के लिए मुहिम में अपना सहयोग दिया जिन्हें दो जून की रोटी नसीब नही होती। अभी कुछ ही दिन हुए है इस पहल की सुरुआत के लेकिन परिणाम अच्छा आने लगा है, होटल के बाहर लगे इस फूड एटीएम से आने जाने वाले गरीब लोग यहां से खाना लेकर अपना पेट भरते हैं। गोमतीनगर और महानगर स्थित रेस्टोरेंट पर ट्रायल के लिए फूड एटीएम लगाया गया। यहां ट्रांसपैरंट फ्रीजर में रेस्तरां का बचा खाना पैक कर रखा गया। अच्छा रिस्पांस मिलने पर शहर के दुसरे रेस्टोरेंट में और एटीएम लगाने की योजना है। इसके लिए कुछ और होटल और रेस्टोरेंट के प्रबंधन से संस्था के लोग संपर्क में हैं अगर समाज मे इसे जागरूकता के रूप में मुहिम चलाया जाय तो कम से कम उन बेसहारा लोगों के लिए एक सकारात्म पहल होगी जिन्हें 2 जून की रोटी नसीब नही होती।  