भारतीय खाद्य निगम के आंकड़ो के अनुसार सभी राज्यों / केंद्र शासित प्रदेशों ने एनएफएसए (राष्ट्रीय खाद्य सुरक्षा अधिनियम) के बीच मुफ्त में अतिरिक्त खाद्यान्न वितरण के लिए एफसीआई डिपो / केंद्रीय पूल से तीन महीने के खाद्यान्न का लगभग 118 एलएमटी (99%) उठा लिया है।   भारतीय खाद्य निगम लाभार्थियों को अप्रैल-जून के दौरान आवंटित अनाज का 93.5% प्राप्त हुआ। इसके अलावा संयुक्त रूप से अप्रैल-जून 2020 की अवधि के लिए आवंटित खाद्यान्न का 111.52 एलएमटी (93.5 प्रतिशत) वितरित करने की रिपोर्ट की है। एफसीआई के अनुसार, अप्रैल एवं मई 2020 के महीनों में 37.5 एलएमटी (94 प्रतिशत) वितरित किया गया जो प्रत्येक महीने में लगभग 75 करोड़ लाभार्थी और जून के महीने में 36.54 एलएमटी (92%) खाद्यान्न मिलाकर लगभग 73 करोड़ लाभार्थी शामिल हैं। वहीं मार्च 2020 में देश में कोविड-19 के प्रकोप द्वारा उत्पन्न आर्थिक आर्थिक व्यवधानों के कारण गरीबों एवं जरुरतमंदों के सामने आने वाली कठिनाइयों को कम करने के लिए प्रधानमंत्री गरीब कल्याण पैकेज (PMGKP) की घोषणा के अनुसार खाद्य एवं सार्वजनिक वितरण विभाग ने तीन महीनों अर्थात अप्रैल, मई एवं जून 2020 के लिए ‘प्रधानमंत्री गरीब कल्याण अन्न योजना' का कार्यान्वयन आरंभ किया था, जिससे कि एनएफएसए के तहत गरीब एवं निर्बल लाभार्थियों को संकट के समय खाद्यान्नों की कठिनाई का सामना न करना पड़े। इस विशेष स्कीम के तहत, एनएफएसए के दोनों वर्गों अर्थात अंत्योदय अन्न योजना (एएवाई) एवं प्राथमिकता परिवार (पीएचएच) के तहत कवर किए गए लगभग 81 करोड़ एनएफएसए लाभार्थियों को उनकी नियमित मासिक हकदारियों के अतिरिक्त प्रति महीने 5 किग्रा प्रति व्यक्ति के परिमाण से निशुल्क खाद्यान्न (चावल/गेहूं) का अतिरिक्त कोटा उपलब्ध कराया जा रहा है।   