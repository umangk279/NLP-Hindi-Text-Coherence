आध्यात्मिक गुरू वासवानी के 99वें जन्म दिवस समारोह पर प्रधानमंत्री नरेंद्र मोदी ने कहा कि आज के युवा को साधु वासवानी के जीवन और आदर्शों से प्रेरणा लेनी चाहिए।    पुणे में दादा वासवानी शताब्दी समारोह को संबोधित करते हुए प्रधानमंत्री नरेंद्र मोदी ने कहा कि तमाम चुनौतियां और दिक्कतों से निपटा जा सकता है अगर आज का युवा सही विकल्प चुने। प्रधानमंत्री नें कहा कि वासवानी ने हमेशा समाज के सशक्तिकरण की बात की है।  प्रधानमंत्री ने कहा कि चंपारण सत्याग्रह के सौ साल पूरे होने पर स्वच्छाग्रही तैयार कर रहे हैं जिससे देश में स्वच्छता को एक अभियान का रूप दिया जा सके। साथ ही प्रधानमंत्री ने कहा कि देश के 2.17 लाख गांव खुले में शौच से मुक्त हुए हैं। ये महिलाओं का सबसे बड़ा सशक्तिकरण है।  