नागर विमानन महानिदेशालय के मंगलवार आधी रात से 31 मार्च तक के लिए सभी घरेलू उड़ानों पर प्रतिबंध लगाने के चलते रात 12 बजे से घरेलू यात्री उड़ानें बंद हो रही हैं.      यह प्रतिबंध मालवाहक उड़ानों, अपतटीय हेलीकॉप्टर ऑपरेशनों, मेडिकल उड़ानों अथवा नागर विमानन महानिदेशालय द्वारा विशेष रूप से अनुमोदित उड़ानों पर लागू नहीं होगा. राज्य सरकार या केन्द्र शासित प्रदेश सरकार के लिए उड़ान भर रहे विमानों या हेलीकॉप्टरों पर भी यह प्रतिबंध लागू नहीं होगा. इस अवधि के दौरान निजी चार्टर्ड फ्लाइट भी उड़ान नहीं भर सकेंगी. देश में रविवार से एक सप्ताह के लिए सभी अंतराष्ट्रीय उड़ानों को भी प्रतिबंधित कर रखा है. नागर विमानन मंत्रालय ने पहले ही सभी एयरलाइन कंपनियों को निर्देश दिया है कि उन्हे अपनी उड़ानों की योजना इस प्रकार बनानी होगी कि वे 23 बजकर 59 मिनट तक अपने गंतव्य तक पहुंच जाएं 