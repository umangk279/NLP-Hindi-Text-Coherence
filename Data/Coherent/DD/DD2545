प्रधानमंत्री ने वीडियो कांफ्रेंसिंग के जरिए अपने संसदीय क्षेत्र वाराणसी में लोगों से संवाद किया, काबुल में गुरुद्वारे में हुए आतंकी हमले की निंदा की. कोरोना से जंग के लिए कई अहम जानकारियां और सुझाव लोगों से किए साझा.   प्रधानमंत्री ने आज वीडियो कांफ्रेंसिंग के जरिए अपने संसदीय क्षेत्र वाराणसी में लोगों से संवाद किया। उन्होंने काबुल में गुरुद्वारे में हुए आतंकी हमले की निंदा की। प्रधानमंत्री ने इस हमले में मारे गए सभी लोगों के परिवारों के प्रति संवेदना व्यक्त की। प्रधानमंत्री ने कहा कि आज कोरोना के खिलाफ जो युद्ध पूरा देश लड़ रहा है, उसमें 21 दिन लगने वाले हैं। हमारा प्रयास है इसे 21 दिन में जीत लिया जाए। प्रधानमंत्री ने बताया कि कोरोना से जुड़ी सही और सटीक जानकारी के लिए सरकार ने Whatsapp के साथ मिलकर एक हेल्पडेस्क भी बनाई है। प्रधानमंत्री ने कहा कि कहीं आपको डॉक्टर, नर्स या मेडिकल स्टाफ के साथ कोई बुरा बर्ताव होता दिख रहा हो तो आप वहां जाकर लोगों को समझाएं। प्रधानमंत्री ने कहा कि संकट की इस घड़ी में, काशी सबका मार्गदर्शन कर सकती है, सबके लिए उदाहरण प्रस्तुत कर सकती है। प्रधानमंत्री ने नवरात्र के मौके पर कम से कम 9 गरीब लोगों को खाने खिलाएं और जानवरों का भी ख्याल रखें।   