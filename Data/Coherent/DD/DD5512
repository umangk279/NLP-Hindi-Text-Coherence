यूएस ओपन में महिलाओं के एकल वर्ग का फाइनल तय हो गया है। ट्राफी के लिए सेरेना विलियम्स और बियांका एंद्रीस्क्यू के बीच टक्कर होगी।  यू एस ओपन का महिला एकल फ़ाइनल सेरेना विलियम्स और बियांका एंद्रीस्क्यू के बीच खेला जाएगा। आज खेले गए पहले सेमीफ़ाइनल में जीत दर्ज कर सेरेना विलियम्स ने दसवीं बार यू एस ओपन के फ़ाइनल में जगह बनाई। सेमीफाइनल में सेरेना ने एलिना स्वितोलिना को 6-3,6-1 से मात दी। ये यू एस ओपन में सेरेना की रिकॉर्ड 101वीं जीत है।  वहीं दूसरे सेमीफ़ाइनल में कनाडा की बियांका एंद्रीस्क्यू ने स्विट्ज़रलैंड की बेलिंडा बेंसिच को मात दी। एक कड़े मुकाबले में बियांका ने 7-6,7-5 से जीत दर्ज की। 