मलेशिया ओपन बैडमिंटन में भारतीय चुनौती समाप्त, पुरुष एकल में किदांबी श्रीकांत को क्वार्टर फाइनल में मिली मात, चीन के चेन लांग ने 21-18 , 21-19 से दी शिकस्त।   मलेशिया ओपन बैडमिंटन प्रतियोगिता में किदांबी श्रीकांत को क्वार्टर फाइनल में हार का सामना करना पड़ा है। श्रीकांत की हार के साथ ही प्रतियोगिता में भारत की चुनौती समाप्त हो गई है। श्रीकांत को चौथी वरीयता प्राप्त चीन के चेन लांग ने शिकस्त दी। चेन ने मुकाबले को सीधे गेम में 21-18 , 21-19 से अपने नाम किया।  स्टार शटलर पी वी सिंधू पहले ही सीधे गेमों में हारकर टूर्नामेंट से बाहर हो गई। प्रणाव जेरी चोपड़ा और एन सिक्की रेड्डी की जोड़ी भी मलेशिया की तान कियान मेंग और लेइ पेइ जिंग से 21 . 15, 17 . 21, 13 . 21 से हारकर बाहर हो गई। पांचवीं वरीयता प्राप्त सिंधू ने 13-10 से बढत बनाने के बाद दुनिया की दसवें नंबर की खिलाड़ी सुंग जि ह्यून को 18-21, 7-21 से मुकाबला गंवा दिया। यह कोरियाई खिलाड़ी के हाथों उसकी लगातार तीसरी हार है। सिंधू को इसी खिलाड़ी ने आल इंग्लैंड चैम्पियनशिप और 2018 हांगकांग ओपन में हराया था। 