रीमा दास की राष्ट्रीय पुरस्कार विजेता फ़िल्म 'विलेज रॉकस्टार्स' को अगले साल दिए जाने वाले 91वें अकादमी पुरस्कारों में विदेशी भाषा की सर्वश्रेष्ठ फिल्म की श्रेणी में भारत का प्रतिनिधित्व करने के लिए चुना गया है.  इसकी घोषणा एफएफआई की ऑस्कर पुरस्कार चयन समिति के अध्यक्ष एसवी राजेंद्र सिंह बाबू ने की. साथ ही उन्होंने कहा कि 'विलेज रॉकस्टार्स' फिल्म का वर्ल्ड प्रीमियर टोरंटो इंटरनेशनल फिल्म फेस्टिवल 2017 में हुआ था और 70 से अधिक प्रतिष्ठित अंतरराष्ट्रीय और राष्ट्रीय फ़िल्म महोत्सवों में यह फ़िल्म दिखाई जा चुकी है. 