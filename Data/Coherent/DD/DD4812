महात्मा गांधी की 150 वीं जयंती के उपलक्ष्य में आज फ्रैंकफर्ट इंटरनेशनल बुक फेयर के इंडिया पवेलियन में मल्टी मीडिया प्रदर्शनी का आयोजन किया गया.  इस मौके पर महात्मा गांधी के जीवन और दर्शन को समझने के लिए दांडी यात्रा का आयोजन किया गया. यात्रा में भारी संख्या में प्रतिभागियों ने हिस्सा लिया. फ्रैंकफर्ट इंटरनेशनल बुक फेयर 16-20 अक्टूबर तक आयोजित किया जा रहा है. इस वर्ष इंडिया पवेलियन मेले का आकर्षण का केंद्र है, जहां लोगों को गांधीजी और अन्य प्रतिष्ठित नेताओं के बारे में प्रासंगिक जानकारी मिलती है. इस अवसर पर फ्रैंकफर्ट में भारत के महावाणिज्य दूत प्रतिभा पारकर ने कहा कि पूरा विश्व गांधी जी की 150 वीं जयंती मना रहा है ताकि उनके सत्य और अहिंसा के संदेश पर फिर से जोर दिया जा सके. 