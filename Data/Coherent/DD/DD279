चीन की चार कंपनियों और एक विनिर्माण इकाई को अपना सामान अमेरिका भेजने से रोक दिया गया है. चीन के इस क्षेत्र में जातीय अल्पसंख्यकों के खिलाफ चलाए जा रहे व्यापक अभियान के तहत लोगों को जबरदस्ती काम पर लगाने की शिकायतों के बाद इन कंपनियों के सामान पर अमेरिका ने रोक लगाई है.  अमेरिका के सीमा-शुल्क और सीमा सुरक्षा विभाग से जारी आदेशों में इन कंपनियों से कपास, कपड़े और कम्प्यूटर उपकरणों के आयात पर रोक लगा दी गई हैं. चीन के आधिकारियों ने कथित रूप से दस लाख से अधिक लोगों को हिरासत शिविरों में रखा हुआ है. अमेरिकी अधिकारियों ने केश उत्पाद बनाने वाली एक कंपनी के सामान के आयात पर भी प्रतिबंध लगा दिया है. आरोप है कि यह कंपनी वीगर और अन्य जातीय अल्पसंख्यकों से जबरदस्ती कार्य कराती है. अमेरिका के गृह विभाग में कार्यवाहक उपमंत्री केन कुसिनेली ने चीन के इन दावों को गलत बताया कि केश उत्पाद बनाने वाली यह कंपनी कौशल प्रशिक्षण केन्द्र है. अमेरिका के 1930 के शुल्क कानून के अंतर्गत उन सभी सामानों के आयात पर प्रतिबंध लगाने का प्रावधान है, जिनके उत्पादन में बंदियों या बंधुआ मजदूरों से काम कराया जाता है. 