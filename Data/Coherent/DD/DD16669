कैटेलोनिया के सबसे बड़े अलगाववादी संगठनों के दो नेताओं को कल मैड्रिड जेल में ले जाया गया।    स्पेन के उच्च न्यायालय ने उनकी नजरबन्दी का आदेश दिया था। उन पर राजद्रोह के आरोप में जांच लम्बित है। कैटलोनिया में 1 अक्तूबर को हुए स्वतंत्रता जनमत संग्रह के बाद यह पहली बार है कि अलगाववादियों के शिविर के वरिष्ठ नेताओं को जेल हुई है। दोनों नेताओं ने कथित तौर पर आजादी समर्थक विरोध में केंद्रीय भूमिका निभाई थी, जिसमें पिछले महीने बार्सिलोना भवन के अंदर राष्ट्रीय पुलिस को फंसाने और उनके वाहनों को नष्ट किया गया था। इस नजरबन्दी आदेश के बाद लगभग 200 लोग बार्सिलोना में कैटलन सरकार के मुख्यालय पहुंचे और शांतिपूर्ण समर्थन को दर्शाते हुए इस समूह ने स्वतंत्रता के नारे लगाये और प्रजातंत्र के बैनर दिखाए।  