खेल मंत्री किरण रिजिजू द्वारा लांच किए गए फिट इंडिया फ्रीडम रन को सरकारी और गैर सरकारी संगठनों से समर्थन मिला है। खेल मंत्रालय ने शुक्रवार को इसकी जानकारी दी। 14 अगस्त को शुरू इस अभियान में 90,000 जवानों के साथ आईटीबीपी ने अगस्त और सितंबर के महीनों में इस अभियान को अपनी सभी लोकेशंस में स्थानीय जनता के साथ मिलकर आयोजित करने का निश्चय किया है।  बॉर्डर गार्डिंग फोर्स आईटीबीपी द्वारा फिट इंडिया अभियान के अंतर्गत फिट इंडिया फ्रीडम रन अभियान आयोजित किया जा रहा है I यह अभियान स्वतंत्रता दिवस के मौके पर खेल मंत्रालय द्वारा लॉन्च किया गया है। इसे आइटीबीपी के सभी फॉरमेशंस देश भर में आयोजित कर रहे हैंI केंद्रीय खेल मंत्री किरेन रिजिजू द्वारा वीडियो कॉन्फ्रेंसिंग के माध्यम से इस विशेष अभियान का शुभारंभ 14 अगस्त को किया गया था I इस मौके पर उन्होंने सुरक्षा बलों को फिट इंडिया मूवमेंट को आगे बढ़ाने के लिए ऐसे आयोजन का सुझाव दिया था I फिट इंडिया फ्रीडम रन अभियान के अंतर्गत प्रत्येक आईटीबीपी लोकेशंस पर 10 किलोमीटर की दौड़ और वाक का आयोजन किया जाएगाI आईटीबीपी की समस्त फॉरमेशंस ने पहले चरण में 15 अगस्त को ऐसे आयोजनों को अपने जवानों के साथ मिलकर पूरा किया है I यह अभियान बल में ज़ारी रहेगा और 2 अक्टूबर को महात्मा गांधी जयंती के अवसर पर समाप्त होगा I आईटीबीपी के प्रमुख एसएस देसवाल  अभियान की शुरुआत के मौके पर 10 किलोमीटर की स्वतंत्रता दिवस फिट इंडिया इंडिपेंडेंस रन एंड वाक में जवानों के साथ पैदल चले और जवानों का नेतृत्व किया I 90,000 जवानों के साथ आईटीबीपी ने अगस्त और सितंबर के महीनों में इस अभियान को अपनी सभी लोकेशंस में स्थानीय जनता के साथ मिलकर आयोजित करने का निश्चय किया हैI इस फिटनेस अभियान के दौरान लोगों को फिट इंडिया मूवमेंट के बारे में जागरूक करने के लिए कई प्रकार की रैलियों और सामुदायिक आयोजनों का भी सोशल डिस्टेंसिंग का पालन करते हुए आयोजन किया जाएगा I   सुधाकर दास, संवाददाता 