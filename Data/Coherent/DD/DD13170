आज भारत छोड़ो आंदोलन को 76 साल पूरे हुए हैं। इस अवसर पर ट्वीट कर राष्ट्रपति ने 'भारत छोड़ो दिवस' की 76वीं वर्षगांठ पर आज़ादी के अनगिनत योद्धाओं को याद किया जिन्होंने हमारी स्वाधीनता के लिए सब कुछ अर्पित कर दिया।   इस मौके पर प्रधानमंत्री नरेंद्र  मोदी ने कई महत्वपूर्ण दस्तावेजों को साझा किया है। प्रधानमंत्री नरेंद्र मोदी ने साल 1942 में 8 अगस्त को महात्मा गांधी द्वारा आह्वाहन किए गए भारत छोड़ों आंदोलन को याद किया। प्रधानमंत्री ने  राष्ट्रीय अभिलेखागार से भारत छोड़ो आंदोलन से संबंधित इतिहास के कुछ आकर्षक दस्तावेजों को भी साझा किया है। इन दस्तावेजों में साल 1946 में मदन मोहन मालविय द्वारा प्रकाशित अखबार "अभ्युद्या" में अटल बिहारी वाजपेयी की भारत छोड़ो आंदोलन पर पहली कविता भी प्रकाशित हुई थी।  प्रधानमंत्री नरेंद्र मोदी ने इस ऐतिहासिक दिन को याद करते हुए औपनिवेशिक प्रशासकों द्वारा फाइल की गई एक रिपोर्ट के पेज शेयर किए हैं। प्रधानमंत्री मोदी द्वारा शेयर किए गए  यह दस्तावेज इस बात को चरितार्थ करते हैं कि भारत छोड़ो आंदोलन के जरिए महात्मा गांधी ने किस तरह से अंग्रेजी हुकूमत की नींव हिला दी थी। देश में इस आंदोलन ने लोगों के बीच आजादी के आंदोलन को और भी तेज कर दिया था। इन दस्तावेजों में 8 अगस्त का ब्योरा सामने रखते सिलसिलेवार  तरीके से बताया गया है कि कहां कौन सी घटना हुई और किसे गिरफ्तार किया गया था। अमेरिका ने कहा है कि वह ब्रिटेन में नर्व गैस हमले में रूस के शामिल होने के मामले में रूस पर नये प्रतिबंध लगा रहा है। अमेरिकी विदेश विभाग ने एक बयान में कहा कि ब्रिटेन के नागरिक सर्गेई स्क्रिपाल और उनकी बेटी यूलिया पर मार्च में हुए हमले में नर्व गैस के इस्‍तेमाल के मामले में यह प्रतिबंध लगाये गये हैं। बयान में कहा गया है कि रूस ने अंतर्राष्‍ट्रीय कानून का उल्‍लंघन करते हुए रासायनिक या जैविक हथियार का प्रयोग किया और इसलिए उस पर प्रतिबंध लगाये जा रहे हैं। स्क्रिपाल और उसकी बेटी यूलिया सैलिसबरी शहर में एक बैंच पर अचेत पड़े पाए गये थे। नर्व गैस के हमले ने उन्‍हें गंभीर रूप से बीमार कर दिया था, लेकिन हफ्तों अस्‍पताल में उपचार के बाद उनका स्‍वास्‍थ्‍य ठीक हो गया था। ब्रिटेन की एक जांच एजेंसी ने इस हमले का आरोप रूस  पर लगाया था, लेकिन रूस ने हमले में अपनी किसी भी भागीदारी से इनकार किया है।    