पाटीदार आंदोलन के नेता हार्दिक पटेल ने कहा, पाटीदार वर्ग को आरक्षण पर कांग्रेस  राज़ी हो गई है। वहीं संवाददाता संम्मेलन में अपनी बात रखते हुए हार्दिक ने कहा कि कांग्रेस को अपने घोषणापत्र में आरक्षण फॉर्मूले का ब्यौरा देना होगा। वहीं भाजपा नेता नितिन पटेल ने कहा, कांग्रेस और हार्दिक पटेल का असल चेहरा सामने आ गया है।      गुजरात विधानससभा चुनाव से पहले पाटीदार आंदोलन के नेता हार्दिक पटेल ने कहा है कि कांग्रेस पाटीदार समुदाय को आरक्षण देने पर राज़ी हो गई है। उन्होंने एक संवाददाता सम्मेलन को संबोधित करते हुए कहा कि उनका कांग्रेस को खुला समर्थन नहीं है लेकिन कांग्रेस ने उनकी सभी मांगें मान ली हैं। हार्दिक पटेल ने कहा कि किसी राज्य में किसी एक समुदाय को पचास प्रतिशत से ज्यादा आरक्षण दिया जा सकता है। उन्होंने कहा नौ राज्यों में पचास प्रतिशत से ज्यादा आरक्षण दिया गया है। वहीं भाजपा नेता नितिन पटेल ने पलटवार करते हुए कहा कि हार्दिक पटेल और कांग्रेस के बीच गुजरात चुनाव से पहले हुए समझौते से दोनों पक्षों का असल चेहरा सामने आ गया है। गुजरात में पाटीदार नेता हार्दिक पटेल द्वारा कांग्रेस को समर्थन देने की घोषणा के बाद भाजपा ने कहा कि गुजरात में कांग्रेस की हार निश्चित है। भाजपा नेता शाहनवाज हुसैन ने कहा कि गुजरात विधान सभा  में भारतीय जनता पार्टी को तीन चौथाई सीटें मिलेगी।  