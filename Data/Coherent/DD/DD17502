आरएसएस ने केरल सरकार के इस निरंकुश प्रयास की  निंदा की है।   केरल में माकपा नीत सरकार के आदेशों का उल्लंघन करते हुए आरएसएस प्रमुख मोहन भागवत ने आज यहां के एक स्कूल में तिरंगा झंडा फहराया। पलक्कड जिले की कलेक्टर पी मेरीकुट्टी ने कल रात आदेश जारी किया था कि चूंकि करनागी अम्मन स्कूल सरकारी सहायता प्राप्त है इसलिए प्रोटोकॉल के मुताबिक केवल निर्वाचित प्रतिनिधि या स्कूल के अधिकारी ही यहां झंडा फहरा सकते हैं। मेमो में कहा गया था कि स्कूल में तिरंगा केवल कोई शिक्षक या लोगों द्वारा चुना गया कोई व्यक्ति ही फहरा सकता है। कलेक्टर के आदेश के बाद भी आरएसएस प्रमुख ने स्कूल में जाकर तिरंगा फहराया। आरएसएस ने केरल सरकार के इस निरंकुश प्रयास की  निंदा की है। गौरतलब है कि हाल के समय में आरएसएस और माकपा कार्यकर्ताओं के बीच संघर्ष में बढ़ोतरी हुई है। 