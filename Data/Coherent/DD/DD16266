भूमि अधिग्रहण के आरोपों का सामना कर रहे केरल के परिवहन मंत्री थॉमस चांडी ने केरल उच्च न्यायालय की सख़्त टिप्पणी के एक दिन बाद इस्तीफ़ा दे दिया। चांडी सरकार बनने के बाद से लेफ्ट सरकार से इस्तीफा देने वाले तीसरे मंत्री हैं।     केरल की राजीनति अपनी सादगी के लिये जानी जाती रही है लेकिन बीते कुछ सालो से राज्य में सत्तारूढ दल भ्रष्ट्राचर जैसी गलत वजहो से सुर्खियों में रहे है। आज भी भारी जबाव के बाद केरल के एक मंत्री को इस्तीफा देना पड़ा तो राज्य की सियासत एक बार फिर से गर्मा गयी। अतिक्रमण के आरोपों का सामना कर रहे केरल के परिवहन मंत्री थॉमस चांडी ने बुधवार को अपने पद से इस्तीफा दे दिया। केरल की माकपा के नेतृत्व बाली एलडीएफ सरकार से इस्तीफा देने बाले थॉमस राज्य के तीसरे मंत्री है जिन्होने भ्रष्ट्राचार के आरोपो के बाद इस्तीफा दिया है। थोमस चांडी ने सीएम पी विजयन से मुलाकात की और उन्हें अपना त्याग पत्र सौंप दिया है केरल उच्च न्यायालय द्वारा अलप्पुझा के जिला क्लेक्टर की एक रिपोर्ट को चुनौती देने वाली चांडी की याचिका खारिज होने के एक दिन बाद थॉमस ने इस्तीफा दिया है। रिपोर्ट में चांडी के स्वामित्व वाली कंपनी पर अतिक्रमण करने का आरोप लगाया गया है। 2016 से केरल की सत्ता में आई लेफ्ट सरकार के तीसरे मंत्री के इस्तीफे के बाद राजनीति एक बार फिर गर्मा गई है। बीजेपी जहां आक्रमक मुद्रा में है वहीं एनसीपी के कोटे से मंत्री के इस्तीफे के बाद सत्तारुढ गठबंधन बचाव की मुद्रा में नज़र आ रहा है। इससे पहले भी केरल में एक महिला के साथ एक ऑडियो क्लिप वायरल होने के बाद एनसीपी के ए.के सशीन्द्रन और भाई-भतीजावाद के आरोपों को लेकर सीपीएम के ई.पी जयराजन को इस्तीफा देना पड़ा था। केरल की सत्ता में शामिल राष्ट्रवादी कांग्रेस पार्टी से 3 बार विधायक रहे थॉमस चांडी केरल के सबसे अमीर विधायक हैं। उनको ए.के सशीन्द्रन के इस्तीफे के बाद 8 महीने पहले ही कैबिनेट में शामिल किया गया था। व्यापारी से राजनेता बने चांडी की कंपनी पर अलप्पुझा जिले में अपने लेक पैलेस रिसोर्ट तक जाने के लिए एक खेत से सड़क बनाने और एक पार्किंग क्षेत्र बना कर नियमों का उल्लंघन करने का आरोप है। जिलाधिकारी मे अपनी रिपोर्ट में रिसोर्ट के कारण बड़े पैमाने पर केरल भूमि संरक्षण कानून और खेत एवं आर्द्र भूमि संरक्षण कानून के उल्लंघन की बात कही थी। जिसके बाद ये मामला केरल हाइकोर्ट तक पहुंचा जहां उन्हें राहत नहीं मिली । थॉमस चांडी ने भले ही इस्तीफा दे दिया है लेकिन देखना ये है कि उनकी पार्टी और सरकार इस पर क्या कदम उठाती हैं ।  