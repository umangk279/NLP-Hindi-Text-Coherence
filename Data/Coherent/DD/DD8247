रेल मंत्री पीयूष गोयल ने सोमवार को रेल दृष्टि डैशबोर्ड पोर्टल का उद्घाटन किया. इस माध्यम से वे अब रेल भवन स्थित अपने कार्यालय में बैठे-बैठे ट्रेनों की आवाजाही, राष्ट्रीय परिवहन की आय और अन्य गतिविधियों सहित पूरे रेल नेटवर्क पर नजर रख सकेंगे.  ये सुविधा जल्द ही आम लोगों के लिए उपलब्ध होगी. इस अवसर पर रेल मंत्री ने कहा कि उनकी सरकार पारदर्शिता को बढ़ावा देने के लिए लगातार काम कर रही है. 