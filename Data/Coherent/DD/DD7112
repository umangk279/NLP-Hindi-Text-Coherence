हमारे देश के लोकतंत्र की यही खासियत है कि यहां देश के राष्ट्रपति से लेकर एक आम नागरिक तक सबको एक सामान ताकत हासिल है।  संसदीय चुनाव के छठे चरण में वोट डालने वाले भी खास रहे। देश के प्रथम नागरिक से लेकर आम आदमी तक लोकतंत्र के इस महापर्व में हर कोई शिरकत करता देखा गया। कहीं क्रिकेट के महानायक अंगूली पर स्याही लगवा रहे थे तो कहीं राज्यपाल पंक्ति में खड़े अपनी बारी का इंतजार करते देखे गए। आइए देखते है लोकतंत्र के महापर्व में खास लोगों की भागीदारी। हमारे देश के लोकतंत्र की यही खासियत है कि यहां देश के राष्ट्रपति से लेकर एक आम नागरिक तक सबको एक सामान ताकत हासिल है। सबका एक वोट। सबकी बराबर ताकत। छठे चरण के मतदान में राष्ट्रपति रामनाथ कोविंद ने अपने मताधिकार का प्रयोग किया। पश्चिम बंगाल के राज्यपाल केसरी नाथ त्रिपाठी ने इलाहाबाद के सिविल लाइंस क्षेत्र में अपने मताधिकार का प्रयोग किया। वहीं दिल्ली के उपराज्यपाल अनिल बैजल ने भी लोकतंत्र के महापर्व में शिरकत की। छठे चरण के मतदान में दिग्गजों ने अपने मतदान का प्रयोग किया। केन्दीय मंत्री और भाजपा की वरिष्ठ नेता सुषमा स्वराज ने दिल्ली में अपने मताधिकार का प्रयोग किया। वहीं यूपी के उप मुख्यमंत्री केशव प्रसाद मौर्य ने भी मताधिकार किया। उत्तर प्रदेश के स्वास्थ्य मंत्री सिद्धार्थनाथ सिंह ने अपने गृह जनपद प्रयागराज में मताधिकार का प्रयोग किया। हरियाणा के मुख्यमंत्री मनोहर लाल खट्टर ने करनाल में अपने मताधिकार का प्रयोग किया। झारखंड के मुख्यमंत्री रघुवर दास अपने पूरे परिवार के साथ जमशेदपुर में अपने मतदान केंद्र पर मतदान किया। दिल्ली के मुख्यमंत्री अरविंद केजरीवाल ने सिविल लाइंस के ट्रांसपोर्ट अथॉरिटी भवन में मतदान किया।  छठे चरण में गांधी परिवार ने भी वोट किया। सोनिया गांधी जब वोट देने पहुंची तो उनके साथ शीला दीक्षित भी साथ थी, कांग्रेस अध्यक्ष राहुल गांधी ने भी लोकतंत्र के महापर्व में शिरकत की। कांग्रेस महासचिव प्रियंका गांधी वाड्रा ने अपने पति राबर्ट वाड्रा के साथ मतदान किया। बात कांग्रेस के दिग्गजों की करें तो दिल्ली की पूर्व मुख्यमंत्री और दिल्ली की उत्तर पूर्वी सीट से कांग्रेस उम्मीदवार ने अपने मताधिकार का प्रयोग किया तो, गुना से सीट से कांग्रेस उम्मीदवार ज्योतिरादित्या सिंधिया ने भी मतदान किया। वहीं हरियाणा के पूर्व मुख्यमंत्री भूपेन्द्र सिंह हुड्डा ने भी लोकतंत्र के पर्व में शिरकत की। नीति आयोग के सीईओ अमिताभ कांत और मुख्य निर्वाचन आयुक्त सुनील अरोड़ा ने भी छठे चरण में किया अपने मताधिकार का प्रयोग। तो वायु सेना अध्यक्ष एयर चीफ मार्शल बीरेंद्र सिंह धनोआ ने भी लोकतंत्र के महापर्व में अपने ताकत का इस्तेमाल किया। दिल्ली बीजेपी अध्यक्ष और दिल्ली की उत्तर पूर्वी सीट से उम्मीदवार मनोज तिवारी ने वोट किया, केन्द्रीय मंत्री नरेंद्र सिंह तोमर ने अपने मतदान के अधिकार का प्रयोग किया। भोपाल की हाई प्रोफाईल सीट से भाजपा उम्मीदवार साध्वी प्रज्ञा ने भी मतदान के महापर्व में अपने शक्ति का प्रयोग किया। भारतीय क्रिकेट टीम के कप्तान विराट कोहली और भारतीय टीम के पूर्व कप्तान कपिल देव ने भी अपने मताधिकार का प्रयोग किया। विराट कोहली ने मतदाने के बाद सेल्फी पाईंट पर जाकर सेल्फी भी ली। 