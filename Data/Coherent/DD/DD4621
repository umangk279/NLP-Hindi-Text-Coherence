उज़्बेकिस्तान के दौरे पर गए रक्षा मंत्री राजनाथ सिहं ने ताशकंद में शास्त्री स्ट्रीट पर भारत के पूर्व प्रधानमंत्री लाल बहादुर शास्त्री की प्रतिमा पर पुष्प अर्पित करते हुए श्रद्धांजलि दी.  रक्षा मंत्री ने साथ ही ताशकंद में शास्त्री स्कूल में लाल बहादुर शास्त्री को पुष्पांजलि अर्पित की और विजिटर्स बुक पर हस्ताक्षर किए. रक्षा मंत्री ने इस दौरान स्कूल का दौरा किया और वहां पढ़ने वाले छात्रों के साथ बातचीत की. रक्षा मंत्री ने इस दौरान कहा कि लाल बहादुर शास्त्री एक कुशल प्रशासक थे और वो जानते थे कि भारत को कैसे सशक्त भारत बनाया जाए, इसी के लिए उन्होंने जय जवान और जय किसान का नारा दिया था. 