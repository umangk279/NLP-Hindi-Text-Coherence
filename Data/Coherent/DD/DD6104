जम्मू-कश्मीर में सुरक्षा बलों को बड़ी कामयाबी, अनंतनाग में सुरक्षाबलों के साथ हुई मुठभेड़ में जैश-ए-मोहम्मद का स्वयंभू 'कमांडर' फयाज पन्नू मारा गया.     जम्मू-कश्मीर के अनंतनाग जिले में सुरक्षाबलों ने बड़ी कामयाबी हासिल करते हुए मंगलवार को जैश-ए-मोहम्मद के दो आतंकी सरगनाओं को मार गिराया। इन आतंकियों में जैश का टॉप कमांडर फयाज पंजू भी शामिल था। मारा गया एक आतंकी 12 जून 2019 को अनंतनाग में सीआरपीएफ के जवानों पर हुए हमले की साजिश में शामिल था।  https://twitter.com/JmuKmrPolice/status/1156176149967335425 आतंकियों को अनंतनाग के बिजबेहड़ा इलाके में सेना, पुलिस और केंद्रीय रिजर्व पुलिस बल के जॉइंट ऑपरेशन के दौरान इन दोनों आतंकियों को ढेर किया गया है। जम्मू-कश्मीर पुलिस के अधिकारियों के अनुसार, सुरक्षाबलों को राज्य के अनंतनाग जिले में जैश के दो आतंकियों के छिपे होने की सूचना मिली थी। इस सूचना पर कार्रवाई करते हुए राष्ट्रीय राइफल्स, जम्मू-कश्मीर पुलिस की एसओजी और सीआरपीएफ ने यहां के बिजबेहड़ा इलाके में बड़ा सर्च ऑपरेशन शुरू किया। इसके बाद आतंकियों ने जब जवानों पर गोलाबारी शुरू की तो सेना ने जवाबी कार्रवाई करते हुए एक मकान में दो दहशतगर्दों को घेर लिया।  