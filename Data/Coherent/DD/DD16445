महिला एशिया कप हॉकी टूर्नामेंट के फाइनल में पहुंची भारतीय महिलाएं , सेमीफाइनल में जापान को 4 -2 से हराकर फाइनल में बनायी जगह , रविवार को होगा चीन से मुकाबला   ड्रैग फ्लिकर गुरजीत कौर के दो गोल और नवजोत कौर और लालरेमसियानी के एक-एक गोल की मदद से भारत ने जापान को 4-2 से हराकर महिला एशिया कप हॉकी टूर्नामेंट के फाइनल में जगह बना ली। गुरजीत कौर ने सातवें मिनट में ही पेनल्टी कॉर्नर के जरिए गोल कर भारत को बढ़त दिला दी। अगले कुछ मिनट में भारतीय टीम ने दो गोल और किए और पहले क्वार्टर के अंत तक 3-0 की बढ़त बना ली। जापान ने वापसी की कोशिश की लेकिन तीसरे क्वार्टर में लालरेमसियानी ने गोल कर भारत की बढ़त को और मज़बूत कर दिया।  फाइनल में भारत का सामना चीन से होगा।  