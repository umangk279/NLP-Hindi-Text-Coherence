कोविड-19 के असर के चलते इस साल किसी भी खिलाड़ी को नहीं मिलेगा प्रतिष्ठित बैलोन डि ओर अवार्ड, लियोनेल मेसी ने पिछले साल रिकॉर्ड छठा बैलोन डि ओर जीता था।  फ्रांस की फुटबॉल पत्रिका द्वारा हर साल दिया जाने वाला प्रतिष्ठित बैलोन डि ओर खिताब इस साल किसी भी खिलाड़ी को नहीं दिया जाएगा। कोरोना महामारी की वजह से बंद पड़े फुटबॉल टूर्नामेंटों की वजह से यह फैसला लिया गया है। 1956 में इस पुरस्कार के शुरू होने के बाद यह पहला मौका होगा जब किसी भी खिलाड़ी को यह खिताब नहीं दिया जाएगा। लियोनेल मेसी ने इसे रिकॉर्ड छह बार जीता है, वहीं उनके प्रतिद्वंद्वी क्रिस्टियानो रोनाल्डो ने भी इस खिताब पर पांच बार कब्ज़ा किया है। 