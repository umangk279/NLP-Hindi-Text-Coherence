इकोनॉमी के लिए आज अच्छी खबर आई, विकास अब रफ्तार पकड़ती नजर आ रही है। वित्तीय वर्ष 2017-18 की तीसरी तिमाही यानि अक्टूबर से दिसंबर के बीच जीडीपी विकास दर 7.2 फीसदी हो गई है। दूसरी तिमाही में जीडीपी की ये दर 6.5 फीसदी थी।  ये वृद्धि कृषि, विनिर्माण, कंस्ट्रक्शन और सेवा क्षेत्र में बेहतरी की वजह से दर्ज की गई है। केंद्रीय सांख्यिकी कार्यालय द्वारा जारी आंकड़ों के मुताबिक 2017-18 वित्तीय वर्ष की तीसरी तिमाही में स्थिर मूल्य पर जीडीपी बढ़कर अब 32.50 करोड़ रुपये हो गई है जो कि पिछले वित्तीय वर्ष की इसी तिमाही में 30.32 करोड़ रुपये थी। ताजा आंकडों के आने के बाद भारत दुनिया की सबसे तेजी से बढती अर्थव्यव्सथा बन गयी है । रेल मंत्री पियूष गोयल ने कहा कि भारत का जीडीपी विकास मजबूत और सतत है। वित्तीय वर्ष 2017-18 की तीसरी तिमाही के जीडीपी के आए आंकड़े जो कि 7.2 फीसदी  है, भारत को पूरे विश्व में सबसे तेज और बड़ी अर्थव्यवस्था बनाते हैं। प्रधानमंत्री नरेंद्र मोदी के नेतृत्व में भारत भविष्य में और भी मजबूत अर्थव्यवस्था बनकर उभरेगी। 