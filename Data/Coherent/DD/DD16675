रक्षामंत्री निर्मला सीतारमण ने सोमवार को रक्षा क्षेत्र में आत्मनिर्भरता और मेक इन इंडिया प्रोजेक्ट के बेहतरीन उदाहरण आईएनएस किलटान को भारतीय नौसेना को समर्पित किया। विशाखापत्तनम बंदरगाह पर हुए कार्यक्रम में रक्षामंत्री, नौसेना प्रमुख, भारतीय शिपयार्ड के सीएमडी सहित तमाम उच्चाधिकारियों की मौजूदगी में इस शानदार युद्धपोत का जलावतरण किया गया।   भारतीय नौसेना को दुनिया की सबसे मजबूत नौसेनाओं में माना जाता है और सोमवार को उसकी ताकत में उस समय और इजाफा हुआ जब पनडुब्बी को मार गिराने में सक्षम अब तक का सबसे घातक युद्धपोत उसके बेड़े में शामिल हुआ। रक्षामंत्री निर्मला सीतारमण ने रक्षा क्षेत्र में आत्मनिर्भरता और मेक इन इंडिया प्रोजेक्ट के बेहतरीन उदाहरण आईएनएस किलटान को भारतीय नौसेना को समर्पित किया। विशाखापत्तनम बंदरगाह पर हुए कार्यक्रम में रक्षामंत्री, नौसेना प्रमुख, भारतीय शिपयार्ड के सीएमडी सहित तमाम उच्चाधिकारियों की मौजूदगी में इस शानदार युद्धपोत का जलावतरण किया गया। इस मौके पर रक्षा मंत्री निर्मला सीतारमण ने इस उपलब्धि की सराहना करते हुए कहा कि ‘आईएनएस किलटान के स्वदेशी निर्माण से नौसेना की आत्मनिर्भरता सराहनीय है। इसने भारतीय नौसेना को खरीदार से आगे बढ़ाकर निर्माता की श्रेणी में बदल दिया है। हमें अपने जहाज निर्माण कार्यों को अंतरराष्ट्रीय सर्वोत्तम अभ्यासों के लिए बेंचमार्क के साथ ही कम समय सीमा में प्रतिस्पर्धी लागतों पर गुणवत्ता वाले जहाजों का उत्पादन करने की आवश्यकता है। सरकार नौसेना के आधुनिकीकरण और विकास योजनाओं के वित्तपोषण के लिये प्रतिबद्ध है।’ 