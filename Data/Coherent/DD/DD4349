भारतीय अंतरराष्ट्रीय फिल्म महोत्सव का आज गोवा में होगा आगाज, सूचना और प्रसारण मंत्री प्रकाश जावडेकर समारोह का करेंगे उद्घाटन, समारोह में 76 देशों के 200 से अधिक फिल्मों का होगा प्रदर्शन।   भारतीय अंतरराष्ट्रीय फिल्म महोत्सव का 50वा संस्करण आज से गोवा में शुरू होने जा रहा है। सूचना और प्रसारण मंत्री प्रकाश जावडेकर समारोह का उद्घाटन करेंगे। अभिनेता अमिताभ बच्चन और सुपर स्टार रजनीकांत को इस अवसर पर सम्मानित किया जाएगा। समारोह में दस हजार से अधिक प्रतिनिधि भाग ले रहें हैं। फिल्म महोत्सव के दौरान 76 देशों के 200 से अधिक फिल्मों का प्रदर्शन किया जाएगा। इनमें से 24 फिल्में ऑस्कर की दौड़ में है। साथ ही 50 महिला निर्देशकों की 50 फिल्में भी प्रदर्शित होंगी। भारतीय अंतरराष्ट्रीय फिल्म महोत्सव 20 नवंबर से 28 नवंबर तक चलेगा। 