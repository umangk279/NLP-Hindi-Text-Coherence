जमानत पर चल रहे भारतीय उद्योगपति विजय माल्या अपने प्रत्यर्पण संबंधी मामले की सुनवाई के लिए आज ब्रिटेन में वेस्टमिंस्टर मजिस्ट्रेट की अदालत में पेश हुए.    धोखाधड़ी और धन शोधन के मामले में उन्हें स्कॉटलैंड यार्ड द्वारा गिरफ्तार किया गया था. माल्या भारत में वांछित हैं. वह खुद ही मार्च 2016 से भारत से भागकर ब्रिटेन में रह रहे हैं. उन पर बंद हो चुकी विमानन कंपनी किंगफिशर के कई भारतीय बैंकों का ऋण जानबूझकर नहीं चुकाने का आरोप है. यह राशि कुल 9,000 करोड़ रुपये के करीब है. सीबीआई इस मामले की जांच कर रही है. 61 वर्षीय माल्या को वापस लाने के लिए भारत के मामले का प्रतिनिधित्व ब्रिटेन सरकार की क्राउन प्रॉसीक्यूशन सर्विस-सीपीएस के माध्यम से किया जा रहा है. 