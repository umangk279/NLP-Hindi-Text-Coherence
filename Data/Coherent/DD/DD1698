प्रधानमंत्री नरेंद्र मोदी ने चक्रवाती तूफान अम्पन से प्रभावित पश्चिम बंगाल के लिए 1 हज़ार करोड़ की तुरंत सहायता का एलान किया है साथ ही चक्रवात की वजह से हुई तबाही में मृत लोगों के परिजनों को 2 लाख रुपये और घायलों के लिए 50 हजार रुपये की राशि देने का एलान। प्रधानमंत्री नरेन्‍द्र मोदी ने ओडि़सा के समुद्री तूफान से तबाह इलाकों के लिए पांच सौ करोड़ रुपये की अग्रिम वित्‍तीय सहायता की घोषणा की .  प्रधानमंत्री नरेंद्र मोदी ने तूफान से प्रभावित पश्चिम बंगाल के लिए 1 हजार करोड़ रुपये की अंतरिम सहायता का एलान किया है। उत्तर 24 परगना जिले के बशीरहाट में राज्यपाल जगदीप धनखड़ और मुख्यमंत्री ममता बनर्जी के साथ स्थिति की समीक्षा करने के बाद पीएम मोदी ने वीडियो मैसेज में यह एलान किया। पीएम मोदी ने साइक्लोन अम्पान की वजह से हुई तबाही में मृत लोगों के परिजनों को 2 लाख रुपये और घायलों के लिए 50 हजार रुपये की राशि देने का भी एलान किया है। पीएम मोदी ने कहा, 'इस तूफान के कारण 80 लोगों की मौत हुई. जिन परिवारों नें अपना स्वजन खोया है, उन सबके प्रति हमारी संवेदनाएं हैं और इस संकट की घड़ी में हम उनके साथ हैं.' पीएम मोदी ने कहा कि अम्पन चक्रवात से निपटने के लिए राज्य सरकार और केंद्र सरकार ने मिलकर भरसक प्रयास किया। लेकिन उसके बावजूद करीब 80 लोगों का जीवन नहीं बचा पाए. इसका हम सभी को दुख है और जिन परिवारों ने अपना स्वजन खोया है उनके प्रति केंद्र और राज्य सरकार की संवेदनाएं हैं। प्रधानमंत्री ने बताया कि एक केन्द्रीय दल जल्द ही नुकसान का जायजा लेने के लिए राज्य में पहुंचेगा। प्रधानमंत्री नरेन्‍द्र मोदी ने ओडि़शा के समुद्री तूफान से तबाह इलाकों के लिए पांच सौ करोड़ रुपये की अग्रिम वित्‍तीय सहायता की घोषणा की है। पीएम मोदी ने तूफान से क्षतिग्रस्‍त इलाकों का हवाई दौरा करने के बाद इसकी घोषणा की। तूफान से हुए विनाश का जायजा लेने के बाद उन्‍होंने राज्‍यपाल गणेशी लाल और मुख्‍यमंत्री नवीन पटनायक के साथ समीक्षा बैठक भी की। प्रधानमंत्री ने मृतकों के परिवारों को दो-दो लाख रुपये और घायलों को पचास-पचास हजार रुपये की अनुग्रह राशि देने की घोषणा की। उन्‍होंने पीडि़तों को तत्‍काल राहत सुनिश्चित करने और के साथ-साथ हर संभव सहायता का भी आश्‍वासन दिया। उन्‍होंने कहा कि राज्‍य सरकार से विस्‍तृत रिपोर्ट मिलने के बाद यह सहायता पुनर्वास उपायों के लिए दी जायेगी। प्रधानमंत्री ने जगतसिंह पुर, केन्‍द्रापाड़ा, भद्रक, बालेश्‍वर, जाजपुर और मयूरभंज जिलों का करीब 90 मिनट तक हवाई दौरा किया। जानमाल के नुकसान पर गहरा दु:ख व्‍य‍क्‍त करते हुए पीएम मोदी ने कहा कि आज जब देश कोरोना वायरस के रूप मे वैश्‍विक महामारी से निपटने में लगा है, तो देश के कुछ भागों में महाचक्रवात कि विनाशलीला सचमुच चिंताजनक है। उन्‍होंने कहा कि प्राकृतिक आपदाओं से निपटने की ओड़िशा की सुस्‍थापित प्रक्रिया ने कई लोगों की जान बचाई है। प्रधानमंत्री के साथ ओड़िशा के राज्‍यपाल प्रोफेसर गणेशी लाल, मुख्‍यमंत्री नवीन पटनायक, केन्‍द्रीय पेट्रोलियम और प्राकृतिक गैस मंत्री धर्मेन्‍द्र प्रधान, राज्‍यमंत्री प्रताप चन्‍द्र सारंगी, बाबुल सुप्रियो और देबाश्री चौधरी तथा अनेक वरिष्‍ठ अधिकारी भी मौजूद थे। 