यूएस हाउस की समिति ने राष्ट्रपति के महाभियोग की बहस के नियमों को किया निर्धारित, सदन में महाभियोग पर आज होगा  मतदान, ट्रंप ने डेमोक्रेट पर तख्तापलट की कोशिश का लगया आरोप.  यूएस हाउस की समिति ने अमेरिका के राष्ट्रपति डोनाल्ड ट्रंप पर महाभियोग की बहस के नियमों को निर्धारित किया है। सदन में आज महाभियोग पर मतदान होगा। ट्रंप पर आरोप है कि उन्‍होंने अपने पद का दुरुपयोग करते हुए दो डेमोक्रेट्स के खिलाफ जांच शुरू करने का यूक्रेन पर दबाव डाला था। ट्रंप पर एक आरोप है कि उन्‍होंने 2020 के अमेरिकी राष्‍ट्रपति चुनाव में अपने प्रतिद्वंद्वी जो बिडेन के खिलाफ जांच शुरू कराने को यूक्रेन पर दबाव डालने के लिए अपनी शक्तियों का गलत इस्‍तेमाल किया। ट्रंप ने डेमोक्रेट पर तख्तापलट की कोशिश का आरोप लगाया है।  