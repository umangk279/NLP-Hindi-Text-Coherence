दक्षिण अफ्रीका ने तीसरे और अंतिम टी20 में भारत को 9 विकेट से हरा कर 3 मैचों की सीरीज को 1-1 की बराबरी पर समाप्त किया।     दक्षिण अफ्रीका ने तीसरे और अंतिम टी20 में भारत को 9 विकेट से हरा दिया है। भारत से जीत के लिए मिले 135 रन के लक्ष्य को अफ्रीकी टीम ने कप्तान क्विंटन डी कॉक के शानदार अर्धशतक की मदद से 16.5 ओवर में 1 विकेट खोकर हासिल कर लिया। इस जीत  के साथ 3 मैच की सीरीज 1-1 की बराबरी पर समाप्त हुई। हेन्ड्रिक्स ने क्विंटन डी कॉक के साथ मिलकर टीम को अच्छी शुरुआत दी। दोनो ने पहले विकेट के लिए 10 ओवर में 76 रन जोड़े। हेन्ड्रिक्स को 28 रन पर कोहली के हाथो कैच कराकर हार्दिक पांड्या ने इस साझेदारी को तोड़ा। दूसरे छोर पर डी कॉक ने अपना अर्धशतक पूरा किया। डीकॉक ने इसके बाद तेम्बा बवुमा के साथ मिलकर टीम तेजी से रन बनाए और टीम को आसानी से जीत दिला दी। डी कॉक 79 और बुवमा 27 रन बनाकर नाबाद रहे। 