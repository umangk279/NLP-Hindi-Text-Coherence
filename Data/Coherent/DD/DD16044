हैदराबाद में चल रहे 3 दिवसीय ग्लोबल आंत्रप्रेन्योरशिप समिट का गुरुवार को समापन हो गया. सम्मेलन के आखिरी दिन मीडिया और एंटरटेनमेंट को लेकर विशेष सत्र का आयोजन किया गया.   सम्मेलन में उद्यमिता, निवेश और नए विश्व और भारत को लेकर विभिन्न देशों के प्रतिनिधियों ने अपने विचार साझा किए. महिला उद्यमियों को खास तवज्जो देते हुए ये सम्मेलन महिलाओं को मज़बूत करने के लिए काफी उपयोगी रहा. वहीं गुरुवार को सम्मेलन में मीडिया और एंटरटेनमेंट को लेकर विशेष सत्र का आयोजन किया गया. प्रतिभागियों का कहना था कि प्रभावी असर के लिए सोशल मीडिया में बने रहना ज़रूरी है, वहीं ब्रांड को मज़बूत करने और उसके प्रचार के लिए पारंपरिक मीडिया का उपयोग भी ज़रूरी है. इस सम्मेलन में प्रसार भारती के सीईओ शशि शेखर वेम्पटि ने विशेषज्ञों के साथ रेडियो, टीवी और सोशल मीडिया की अहमियत पर बात की. सम्मेलन के दौरान एंटरटेनमेंट, मीडिया और सोशल मीडिया के भविष्य को लेकर अच्ची खासी उत्सुकता देखने को मिली. कुल मिलाकर हैदराबाद में आयोजित ये सम्मेलन अपने मकसद में पूरी तरह कामयाब रहा. भारत और अमेरिका के संयुक्त तत्वाधान में आयोजित इस सम्मेलन में अमेरिकी प्रतिनिधिमंडल का नेतृत्व राष्ट्रपति डोनाल्ड ट्रंप की बेटी इवांका ट्रंप ने किया.  