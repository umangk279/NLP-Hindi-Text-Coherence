एके जोति ने देश के 21वें मुख्य चुनाव आयुक्त के रूप में गुरुवार को पदभार ग्रहण कर लिया। अपने संदेश में उन्होंने कहा कि निष्पक्ष और भयमुक्त चुनाव कराने के साथ-साथ  हर वोटर को बूथ तक ले जाना उनकी प्राथमिकता है। वे डॉ. नसीम ज़ैदी के स्थान पर मुख्य चुनाव आयुक्त बने हैं।  अचल कुमार जोति गुजरात कैडर के 1975 बैच के सिविल सेवक रहे हैं। तीन सदस्यों वाले चुनाव आयोग में उनकी नियुक्ति 13 मई, 2015 को हुई थी। इससे पूर्व वे टीम गुजरात के मुख्य सचिव रहे और तकरीबन 40 साल के प्रशासनिक अनुभव में कांडला पोर्ट ट्रस्ट के अध्यक्ष और सरदार सरोवर नर्मदा निगम लिमिटेड के प्रबंध निदेशक जैसे तमाम महत्वपूर्ण पदों पर काम कर चुके हैं। 