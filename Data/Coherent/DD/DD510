भारत ने सोमवार को संयुक्त राष्ट्र में पाकिस्तान की झूठ का पर्दाफाश किया। भारत ने पाकिस्तान के उस बयान को झूठा करार दिया, जिसमें कहा गया था कि उसके दूत मुनीर अकरम ने संयुक्त राष्ट्र सुरक्षा परिषद में बात रखी थी, जबकि सत्र गैर-सदस्यों के लिए खुला नहीं था।  भारत द्वारा जारी बयान में कहा गया है कि पाकिस्तान के पांच बड़े झूठों को उजागर हुआ है। दशकों से पाकिस्तान द्वारा सीमा पार आतंकवाद का निशाना बनाए जाने की बात को खारिज करते हुए, भारतीय मिशन ने अपने बयान में कहा कि एक सौ बार दोहराया गया झूठ सच नहीं होगा। भारत के खिलाफ सीमा पार आतंकवाद का सबसे बड़ा प्रायोजक अब मुखौटे लगाकर और बोल रहा है कि वह भारत द्वारा प्रायोजित आतंकवाद का शिकार है। पाकिस्तान का यह दावा कि उसने क्षेत्र से अल-क़ायदा को खत्म कर दिया है झूठ है। पाकिस्तान के स्थायी सदस्य को यह नहीं मालूम की ओसामा बिन लादेन उनके ही देश में छुपा था और अमेरिकी सेना ने उसे पाकिस्तान से पकड़ा।  पाकिस्तान द्वारा प्रायोजित आतंकवाद से पूरी दुनिया त्रस्त है। ऐसे में उसके द्वारा भारत पर आतंकवाद को बढ़ावा देने का आरोप हास्यास्पद और निर्रथक है। 1276 प्रतिबंध सूची सार्वजनिक है। इसमें कोई भी भारतीय शामिल नहीं है। 1267 कमिटी साक्ष्यों के आधार पर काम करती है, न कि समय और ध्यान भटकाने के लिए किसी के द्वारा लगाए गए बेबुनियाद आरोपों पर। पाकिस्तान ने भारत द्वारा जम्मू कश्मीर को केंद्रशासित प्रदेश बनाने के बाद निजी मामलों में बेहूदा दावे किए। पाकिस्तान ऐसा देश है जहां 1947 के बाद अल्पसंख्यकों की संख्या में भारी गिरावट आई है। सुनियोजित तरीके से अल्पसंख्यकों का सफाया किया गया है।  