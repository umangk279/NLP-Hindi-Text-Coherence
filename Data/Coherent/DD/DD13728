छतीसगढ़ के नक्सल प्रभावित इलाकों में मोबाईल नेटवर्क को बढ़ाने के लिए सरकार तेजी से काम कर रही है। नक्सल प्रभाविक इलाकों में टावरों का जाल बिछाया जा रहा है। केन्द्र सरकार की भारत नेट परियोजना के तहत राज्य की सभी ग्राम पंचायतों तक हाई स्पीड इंटरनेट की सुविधा भी जल्द ही पहुँचाई जायेगी।  ये है जगदलपुर के गांव पखनारचा ....  आज से कुछ समय पहले तक नक्सल प्रभावित इस आदिवासी इलाके में लोग मोबाइल पर बात तक नहीं कर पाते थे क्योंकि आसपास कोई मोबाईल टॉवर नहीं था, लेकिन अब मोबाईल फोन मनोरंजन का पूरा साधन बन चुका है। डिजिटल इंडिया मुहिम के तहत छत्तीसगढ़ में इंटरनेट और मोबाइल कनेक्टिविटी बढ़ाने के लिए बीएसएनल एक खास प्रोजेक्ट पर काम कर रहा है। प्रोजेक्ट के तहत छत्तीसगढ़ के नक्सल प्रभावित दूर दराज के गांवों तक इंटरनेट और मोबाइल कनेक्टिविटी पहुंचाने और इसमें सुधार लाने पर जोर दिया जा रहा है।  प्रोजेक्ट के तहत पूरे बस्तर संभाग के सभी 2जी और 3जी टॉवरों को विस्तार करने का काम शुरू कर दिया गया है। ताकि  मोबाइल कॉलिंग के साथ-साथ बेहतर डाटा कनेक्टिविटी भी मिल सकेगी। इसके साथ ही संभाग में 99 जगहों पर 2जी और 218 जगहों पर 3जी टावर भी लगाए जा रहे है।  केन्द्र सरकार  की भारत नेट  परियोजना के तहत  दूसरे चरण में राज्य में 32 हजार किमी से अधिक ऑप्टिकल फाइवर नेटवर्क (ओएफसी) बिछाई जाएगी। इसके जरिए राज्य के 5987 ग्राम पंचायतों में हाई स्पीड इंटरनेट सुविधा उपलब्ध हो जाएगी। 