संसद की कार्यवाही में कांग्रेस बाधा उत्पन्न करना चाहती है। लीक हुए एक दस्तावेज से इस बात का खुलासा हुआ, भारतीय जनता पार्टी के नेता संबित पात्रा ने कहा कि आतंकवाद नहीं सांप्रदायिक ध्रुवीकरण है कांग्रेस की प्राथमिकता   संसद का मॉनसून सत्र चल रहा है। जहां एक ओर इस सत्र में जहां सरकार जीएसटी समेत देशहित से जुड़े कई अहम मुद्दे उठाना चाहती है, वहीं मुख्य विपक्षी पार्टी कांग्रेस का असल उद्देश्य इस सत्र में सिर्फ हंगामा करना है।  कांग्रेस पार्टी के एक लीक हुए दस्तावेज से पता चला है कि वर्तमान सत्र में कांग्रेस अल्पसंख्यकों, गौरक्षकों और ज़ीका वायरस के मुद्दे पर सदन की कार्रवाई बाधित करने की साज़िश में लगी है।   संबित पात्रा ने कहा कि प्रधानमंत्री पहले ही गौ रक्षा के नाम हो रही हत्याओं की कड़े शब्दों में निंदा कर चुके हैं। संसद की कार्यवाही में विपक्ष की ओर से आज भी हंगामा देखने को मिला। लोकसभा की कार्यवाही शुरु होने पर कांग्रेस समेत विपक्ष द्वारा हंगामे के कारण लोकसभा की कार्यवाही को 12 बजे तक के लिए स्थगित करना पड़ा। 