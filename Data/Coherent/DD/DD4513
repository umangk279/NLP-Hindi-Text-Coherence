  भारतीय जनता पार्टी के वरिष्ठ नेता लालकृष्ण आडवाणी का आज जन्मदिन है। आडवाणी आज 92 साल के हो गए हैं। इस खास मौके पर उन्हें शुभकामनाएं देने के लिए प्रधानमंत्री नरेंद्र मोदी ने उनके घर जाकर उनसे मुलाकात की और उनके स्वस्थ जीवन और लंबी उम्र की कामना की। इससे पहले पीएम ने अपने ट्वीट के जरिए आडवाणी के अपने कुछ विचार जाहिर किए। उन्होंने कहा कि विद्वान, राजनीतिज्ञ, और सम्मानित नेताओं में से एक आडवाणी जी को नागरिकों के सशक्तिकरण में अभूतपूर्व योगदान के लिए हमेशा याद किया जाएगा।  पीएम के साथ उपराष्ट्रपति वेंकैया नायडू, गृह मंत्री अमित शाह और भाजपा के कार्यकारी अध्यक्ष जेपी नड्डा भी थे। भाजपा के वरिष्ठ नेता और केंद्रीय मंत्री प्रकाश जावडेकर ने भी लालकृष्ण अडवाणी को उनके जन्मदिन पर अपनी शुभकामनाएं दी हैं। उन्होंने आडवाणी के अनुशासित जीवन की तारीफ करते हुए उसे अनुकरणीय बताया और उनकी सेहतमंद और लंबी उम्र की कामना की।  