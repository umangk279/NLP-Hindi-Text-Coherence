पूर्व पीएम चंद्रशेखर के बेटे और सपा के राज्यसभा सांसद नीरज शेखर बीजेपी में हुए शामिल , कहा पीएम मोदी के हाथ में देश सुरक्षित , बीजेपी ने यूपी और महाराष्ट्र में नए प्रदेश अध्यक्षों के नाम का किया एलान , स्वतंत्र देव सिंह यूपी तो चंद्रकांत दादा पाटिल को महाराष्ट्र की कमान.  समाजवादी पार्टी के पूर्व सांसद नीरज शेखर और पूर्व प्रधानमंत्री चंद्र शेखर के पुत्र आज भाजपा महासचिव भूपेंद्र यादव की उपस्थिति में भारतीय जनता पार्टी में शामिल हुए। कल उन्होंने राज्यसभा की सदस्यता से इस्तीफा दे दिया था। नीरज शेखर दो बार लोकसभा के सदस्य रह चुके हैं। 2007 में अपने पिता के निधन के बाद बलिया लोकसभा सीट से वह पहली बार सांसद निर्वाचित हुए थे। 2009 में उन्होंने इसी सीट से दोबारा लोकसभा के लिए जीत हासिल की. इसके बाद 2014 में हुए लोकसभा चुनाव में हार जाने के बाद समाजवादी पार्टी ने उन्हें राज्यसभा के लिए नमित किया था। भाजपा में शामिल होने के बाद उन्होने कहा कि देश की जनता ये मान चुकी है कि प्रधानमंत्री मोदी के हाथो में ये देश सुरक्षित है। 