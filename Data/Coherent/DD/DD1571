प्रधानमंत्री नरेन्‍द्र मोदी ने कैबिनेट के आज के फैसलों को ऐतिहासिक बताया है। उन्‍होंने कहा कि इनसे किसानों, मजदूरों और कामगारों के जीवन में सकारात्‍मक बदलाव को प्रोत्‍साहन मिलेगा। सरकार के फैसलों से किसानों, रेहड़ी-पटरी पर कारोबार से आजीविका कमाने वालों और एमएसएमई को अत्‍यधिक लाभ होगा।  प्रधानमंत्री ने कहा कि एमएसएमई की परिभाषा में परिवर्तन से न केवल आत्‍मनिर्भर भारत के अभियान को प्रोत्‍साहन मिलेगा बल्कि देश के उद्यमों को नया जीवन भी मिलेगा। सरकार के सकारात्‍मक सुधारों से अनेक लोगों को रोजगार के अवसर मिलेगें। प्रधानमंत्री ने रेहड़ी-पटरी कारोबार से जुड़े लोगों को ऋण उपलब्‍ध कराने के सरकार के प्रयासों के महत्‍व पर बल दिया। उन्‍होंने कहा कि पीएम स्‍वनिधि स्‍कीम से 50 लाख से अधिक लोगों को लाभ होगा। यह योजना रेहड़ी-पटरी कारोबार से जुड़े लोगों को मौजूदा चुनौती पूर्ण समय में कारोबार फिर शुरू करने के जरिये  प्रधानमंत्री ने कहा कि तीन लाख रुपये तक के लघु अवधि ऋण को चुकाने की अवधि भी इसी उद्देश्‍य से बढ़ाई गई है। 