कर्नाटक का सियासी संकट और गहराया, सुप्रीम कोर्ट के आदेश के बाद बागी विधायकों ने विधानसभा के अध्यक्ष केआर रमेश कुमार से की मुलाकात, रमेश ने कहा सही रूप में दिए गए इस्तीफों को पूरी तरह से संतुष्ट होने पर करुंगा स्वीकार, दोबारा मुंबई वापस लौटे असंतुष्ट विधायक, कल सुप्रीम कोर्ट में फिर से होगी सुनवाई।  पिछले कई दिनों से कर्नाटक में छिड़े सियासी घमासान की गूंज गुरुवार को बेंगलुरू से लेकर दिल्ली तक सुनाई दी। जहां विधानसभा से लेकर संसद तक सियासी आरोप-प्रत्यारोप का दौर चला वहीं सर्वोच्च न्यायालय में कानूनी बारीकियों और पेचीदगियों के सहारे लड़ाई जीतने की कोशिश की गई। सुप्रीम  कोर्ट के आदेश के बाद कर्नाटक के बागी विधायक विधानसभा स्पीकर से मुलाकात करने पहुंचे। सुरक्षा के पुखातबंदोबस्त, विधानसभा परिसर में धारा 144 का राज , मुंबई से दो अलग फ्लाइटों में बंगलुरू पहुंचे बागी विधायक ने स्पीकर चैंबर में उनसे मुलाकात की। सुप्रीम कोर्ट के इस आदेश से बैखलाए कर्नाटक विधानसभा अध्यक्ष केआर रमेश कुमार  उच्चतम न्यायालय का रुख किया। लेकिन रमेश कुमार को कामयाबी मिलती नहीं दिखाई दी।वो अदालत से बागी विधायकों के इस्तीफों पर फैसला करने के लिए और समय चाहते थे। लेकिन सुप्रीम कोर्ट ने तुंरत सुनवाई से इनकार कर दिया।  इससे पहले बागी विधायकों की य़ाचिका पर सुनावई करते हुए सुप्रीम कोर्ट ने राज्य के पुलिस महानिदेशक को सख्त आदेश देते हुए विधायकों को सुरक्षा मुहैया कराने का आदेश दिया  ताकि उन्हें कोई दिक्कत न होने पाए। इसके साथ ही अदालत ने स्पीकर से बागी विधायकों के इस्तीफे पर आदेश जारी करने भी का निर्देश दिया। आदेश की कॉपी जमा होने के बाद शुक्रवार को एक बार फिर मामले पर सुप्रीम कोर्ट सुनवाई करेगा। कर्नाटक के राजनीतिक संकट पर कांग्रेस ने संसद में भी हंगामा हुआ। राज्यसभी की कार्यवाही शुरू होती आनंद शर्मा कर्नाटक गोवा को हंगामा शुरू कर दिया। सदन की कार्यवाही बाधित हुई तो बाहर संसद परिसर में गांधी प्रातिमा के सामने कांग्रेस के संसदों ने विरोध प्रद्रशन  किया। आरोप प्रत्यारोप के तीर चले। भाजपा ने कांग्रेस पर अपना घर न बचा पाने का आरोप लगाया तो वहीं कांग्रेस करनाटक में बचा लेने का दावा ठोंका।  इस बीच मुख्यमंत्री एच डी कुमारस्वामी के नेतृत्व में कर्नाटक मंत्रिमंडल की बैठक हुई। बैठक में 16 विधायकों के इस्तीफे के उपजी स्थित पर चर्चा हुई। बैठक में स्पष्ट कहा गया जो भी स्थिति होगी उससे निपटा जाएगा और सरकार अपना कार्यकाल पूरा करेगी। कर्नाटक विधानसभा से इस्तीफा देने के बाद कांग्रेस, जेडीएस के ये विधायक  मुंबई  के होटल में रुके हुए थे। बुधवार को कर्नाटक के वरिष्ठ मंत्री डीके शिवकुमार इन विधायकों से मिलने की कोशिश पुलिस ने उन्हें रोक दिया। इससे पहले राज्य सरकार में दो बड़े मंत्रियों एम टी बी नागराज और के सुधाकर ने अपनी विधानसभा सदस्यता और पद से त्यागपत्र दे दिया। शुक्रवार को विधानसभा का सत्र शुरू हो रहा है। ऐसे में असंतुष्‍ट विधायकों की संख्‍या 16 हो जाने से गठबंधन सरकार पर संकट के बादल छा गए हैं। राज्‍य में सरकार बचाए रखने के लिए जेडीएस-कांग्रेस गठबंधन को 105 के जादुई आंकड़े की जरूरत है लेकिन अब इनके पास सिर्फ 100 विधायकों का ही समर्थन प्राप्त है। 