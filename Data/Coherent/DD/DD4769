भारत की सामरिक क्षमता को और शक्ति मिली है,.भारतीय वायु सेना ने सतह से सतह पर मार करने वाली दो ब्रह्मोस मिसाइलों का सफल परीक्षण किया, वायुसेना ने 300 किमी दूर लक्ष्य पर निशाना साधा।  भारत ने दो ब्रह्मोस मिसाइलों का सफल परीक्षण किया है। यह परीक्षण 21 और 22 अक्टूबर को अंडमान-निकोबार के ट्राक टापू पर किया गया। दोनों ब्रह्मोस मिसाइलों का यह परीक्षण रुटीन ऑपरेशनल ट्रेनिंग का हिस्सा था। इन दोनों मिसाइलों का परीक्षण भारतीय वायु सेना ने किया है। भारतीय वायुसेना ने बताया कि दोनों मिसाइलों से करीब 300 किलोमीटर दूर के टारगेट पर निशाना साधा गया था और दोनों ने ही  अपने निर्धारित टारगेट पर सटीक वार किया। इन दोनों ब्रह्मोस मिसाइलों के सफल परीक्षण से भारतीय वायु सेना को बल मिला है। इससे वायु सेना की मोबाइल प्लेटफॉर्म से जमीनी निशानों को साधने की क्षमती बढ़ी है। 