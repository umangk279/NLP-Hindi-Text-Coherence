बीजेपी के राष्ट्रीय पदाधिकारियों, विभिन्न विभागों, पार्टी के मोर्चा पदाधिकारियों और प्रवक्ताओं के साथ वित्त मंत्री निर्मला सीतारमण ने बजट पूर्व चर्चा के तहत बैठक की है। दिल्ली में भाजपा के केन्द्रीय कार्यालय में हुई बैठक में बीजेपी के कार्यकारी अध्यक्ष जे पी नड्डा, पार्टी महासचिव भूपेन्द्र यादव, अरूण सिंह तमाम वरिष्ठ नेता ,प्रवक्ता मौजूद रहे।  बैठक के बाद बीजेपी महासचिव और कार्यालय प्रभारी अरूण सिंह ने बताया कि मोदी सरकार पिछले साढे पांच सालों से गरीब किसानों के हित के लिये काम कर रही है। वित्त मंत्री निर्मला सीतारमण को बैठक में मौजूद पार्टी के विभिन्न विभागों और मोर्चो से जुड़े नेताओं ने फीड बैक दिया है। जिस तरह गरीब कल्याण की दिशा में काम हो रहा है उसे लेकर जो फीड बैक मिला है। लोगो की क्या अपेक्षायें और आकांक्षायें है ,गरीब कल्याण को लेकर जो योजनाये चलाई गई है जिससे लोग खुस है वो प्रकिया जारी रहनी चाहिये।प्री बजट को लेकर 19 दिसंबर से 14 जनवरी तक बीजेपी  11 स्टेक होल्टर्स के साथ अलग अलग बैठक कर रही है। इस बैठक को प्री बजट 2020 स्टेक होल्डर डॉयलाग नाम दिया गया है। जो सुझाव इन बैठकों के दौरान सामने आये वो वित्त मंत्री निर्मला सीतारमण को सौंपे जा रहे है। देश भर से जो फीड बैक मिला है वो भी वित्त मंत्री निर्मला सीतारमण से साझा किये गये। अलग अलग सेक्टर को लेकर सुझाव दिये गये। जीएसटी से जुड़े मसलें, कृषि, फूड प्रोसेसिंग, हाउसिंग से जुड़े तमाम अहम मुद्दों पर मिले सुझाव को साझा किया गया।   ~ संवाददाता शैलेन्द्र मिश्र की रिपोर्ट  