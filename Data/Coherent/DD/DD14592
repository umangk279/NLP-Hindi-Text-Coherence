आयकर विभाग ने विडियोकॉन ऋण मामले में कर चोरी की जांच करते हुए दीपक कोचर को नोटिस जारी किया है।   कोचर को नोटिस भेजे जाने की जानकारी संबंधित अधिकारियों ने दी। अधिकारियों ने बताया कि दीपक कोचर को आयकर अधिनियम की धारा 131 के तहत नोटिस जारी किया। नोटिस भेजकर कोचर से निजी वित्तीय जानकारियां, पिछले कुछ साल का आयकर रिटर्न मुहैया कराने को कहा गया है।  अधिकारियों ने बताया कि आयकर विभाग ने विडियोकॉन कंपनी और इससे जुड़े लोगों के वित्तीय मामलों की जांच शुरू की है। बता दें कि दीपक कोचर आईसीआईसीआई बैंक की मुख्य कार्यकारी अधिकारी चंदा कोचर के पति हैं। 