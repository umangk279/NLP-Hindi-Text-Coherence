भारत ने चैंपियंस ट्रॉफी हॉकी प्रतियोगिता में लगातार दूसरी जीत हासिल कर ली है. पहले मुकाबले में पाकिस्तान को 4-0 से हराने के बाद भारत ने रविवार को अर्जेंटीना को 2-1 से हरा दिया है.  पहला क्वार्टर गोलरहित समाप्त होने के बाद भारत के हरमनप्रीत ने दूसरे क्वार्टर में गोल दाग कर भारत को मुकाबले में 1-0 से आगे कर दिया. खेल के 28वें मिनट में दिलप्रीत सिंह ने गोल कर भारत के पक्ष में स्कोर 2-0 कर दिया. हालांकि एक मिनट बाद ही अर्जेंटीना के पेलेट ने गोल कर स्कोर 2-1 कर दिया. इसके बाद मैच में कोई और गोल नहीं हो सका और भारत ने मुकाबले को अपने नाम कर लगातार दूसरी जीत हासिल की. 