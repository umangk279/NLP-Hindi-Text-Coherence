प्रधानमंत्री नरेंद्र मोदी ने ओडिशा के बारीपड़ा में एक जनसभा को संबोधित करते हुए कहा कांग्रेस देश की सुरक्षा से खिलवाड़ कर रही है. रफाल के मुद्दे पर कांग्रेस ने देश से झूठ बोला है. इसका सारा हिसाब-किताब निर्मला सीतरमण ने लोकसभा में दे दिया है. उन्होंने कहा कांग्रेस को उनकी साफगोई और ईमानदारी पसंद नहीं है इसलिए चौकीदार की ही हटाना चाहते हैं.  विदेश से भारत लाए गए अगुस्ता वेस्टलैंड के बिचौलिये क्रिश्चियन मिशेल का ज़िक्र करते हुए प्रधानमंत्री ने कहा यूपीए सरकार के राज़ खुलने वाले हैं. पीएम ने कहा कि मिशेल को हर फाइल की जानकारी होती थी, उन्होंने कहा कि 'समझ नहीं आता कि कांग्रेस ने सरकार चलाई है या अपने मिशेल मामा का दरबार चलाया है.' 