चुनाव आयोग ने मिज़ोरम चुनाव से जुड़े विभिन्न मुद्दों पर चर्चा के लिए एक उच्च स्तरीय दल का किया गठन।  उप चुनाव आयुक्त सुदीप जैन करेंगे दल की अध्यक्षता  चुनाव आयोग ने मिज़ोरम विधानसभा चुनाव से जुड़े विभिन्न मुद्दों पर चर्चा के लिए एक उच्च स्तरीय दल का गठन किया है। इस दल की अध्यक्षता उप चुनाव आयुक्त सुदीप जैन करेंगे। इस से पहले चुनाव आयोग ने कल आईज़ोल में सेन्ट्रल वाईएमए, मिज़ोरम वरिष्ठ नागरिक एसोसिएशन, मिज़ो छात्र संगठन समेत अन्य समूहों के संगठन ऑल एनजीओ कोऑर्डिनेशन कमेटी के नेताओं और प्रतिनिधियों के साथ विस्तृत चर्चा की थी। चुनाव आयोग ने मंगलवार को कोलासिब में हुई हिंसक घटना पर भी गहरी चिंता जताई है। चुनाव आयोग ने उम्मीद जताई है कि मिज़ोरम में शांतिपूर्ण समाज के मूल्यों और परंपराओं को मद्देनज़र सभी पक्ष गंभीरता से साथ मिलकर काम करेंगे ताकि पूरे चुनाव के दौरान ऐसी घटनाओं की पुनरावृत्ति न हो और अधिकतम भागीदारी से मतदान शांतिपूर्ण ढंग से संपन्न हो 