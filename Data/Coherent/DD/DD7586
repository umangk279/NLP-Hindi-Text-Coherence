यमन की राजधानी सना में एक गोदाम में भीषण विस्फोट से लगभग सात बच्चों की मौत हो गई। हाउती विद्रोहियों ने इलाके को सील किया।  यमन की राजधानी सना में एक गोदाम में भीषण विस्फोट हुआ, जिससे पास के एक स्कूल के लगभग सात बच्चों की मौत हो गई। अधिकारियों ने बताया कि सना में विस्फोट से लगभग 54 लोग घायल भी हुए हैं जिसमें स्कूली बच्चे भी शामिल हैं। हालांकि अबतक यह साफ नहीं हुआ है कि विस्फोट कैसे हुआ। साल 2014 से राजधानी पर नियंत्रण करने वाले कुछ हाउती विद्रोहियों ने इलाके को सील कर दिया है। विद्रोहियों का कहना है कि सऊदी की गठबंधन सेना ने गोदाम को निशाना बनाया और पास के स्कूलों को क्षतिग्रस्त कर दिया।    