देश की राजधानी एक बार फिर से गवाह बनी दिल्ली   हाफ मैराथन की । राजधानी दिल्ली  के जवाहर लाल स्टेडियम में इस दौड़ का 15वां संस्करण आयोजित हुआ। पिछले संस्करण की तरह एक बार फिर रेस में इथोपिया के धावको का दबदबा देखने को मिला और महिला और पुरूष दोनों वर्गों में इन धावकों ने ख़िताब अपने नाम किए।  रविवार को राजधानी दिल्ली के जवाहर लाल स्टेडियम में 40 हजार से अधिक लोगो ने दिल्ली हाफ मैराथन के 15वं संस्करण में हिस्सा लिया। खेल मंत्री किरेन रिजिजू ने इंटरनेशनल ईवेंट एम्बैस्डर कार्मेलिटा जेटर और अन्य लोगों की मौजूदगी में हाफ मैराथन की शुरुआत हुई। पिछले संस्करण की तरह एक बार फिर रेस में इथोपिया के धावको का दबदबा देखने को मिला। गत विजेता इथोपिया के एंडमलाक बेलिहु ने एक बार अपना वर्चस्व कायम करते हुए पुरुष वर्ग का खिताब जीतने में सफलता पाई। उन्होने अपने ही देश के साथी धावक को पीछे छोड़ा। बेलिहु ने शुरूआत से ही रेस में बढ़त हासिल करके अंत तक उसे बरकरार रखा। उन्होने 59 मिनट 10 सेकेंड में रेस को पूरा करके पहला स्थान हासिल किया। गेमेछू ने पिछले साल भी खिताब जीतने में सफलता पाई। इथोपिया के ही सोलोमन बेरिहू को दूसरे स्थान मिला। केन्या के किबिवॉट कैंडी ने तीसरा स्थान हासिल करने में सफलता पाई।  महिला वर्ग में भी इथोपियन धावको ने शीर्ष स्थान हासिल करने में सफलता पाई। पुरुष वर्ग की अपेक्षा महिला वर्ग में ज्यादा नजदीकी मामला देखने को मिला। इथोपिया की सहे गेमेछू ने अंतिम समय में बाजी मारते हुए रेस को अपने नाम किया। उन्होने रेस को जीतने में एक घंटे 6 मिनट का समय लिया। इथोपिया की ही येलेमेज़रेफ येहूलाव ने एक घंटे 6 मिनट और एक सेकेंड के साथ दूसरा स्थान प्राप्त किया। ज़ेनेबा यिमेर तीसरे स्थान पर रही।  भारतीय श्रेणी के पुरिष वर्ग में श्रीनू बुगाथा ने अपने शानदार फार्म को जारी रखते हुए पहला स्थान हासिल करने में सफलचता पाई। 2019 में अब तक बेहतरीन प्रदर्शन करने वाले श्रीनू ने एक घंटा 4 मिनट और 33 सेकेंड के साथ पहला स्थान प्राप्त किया। सुरेश पटेल को जहां रजत मिला वहीं पहली बार दिल्ली मैराथन में हिस्सा ले रहे हर्षद म्हात्रे ने कांस्य जीता। महिला वर्ग में लोगानाथन सूर्या ने पहला स्थान प्राप्त किया। वही पारुल चौधरी दूसरे और चिंता यादव तीसरे स्थान पर रही।  