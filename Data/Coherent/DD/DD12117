जकार्ता में हुए एशियन खेलों में विजय पताका फहराने वाले खिलाडियों का मंगलवार को केंद्र सरकार की ओर से सम्मानित किया गया । केंद्रीय खेल एवं युवा कल्याण मंत्रालय की ओर से आयोजित इस कायक्रम में तमाम केंद्रीय मंत्रियों ने पदकवीरों को सम्मानित करने के अलावा चेक भी दिया गया । स्वर्ण पदक हासिल करने वालों को 40 लाख , रजत पदक वालों को 20 लाख और कांस्य पदक विजेताओं को 10 लाख की राशि दी गयी ।   जब मुश्किल सामने आए तो उससे दो दो हाथ कर उसे अवसर बनाने वाले को ही चैम्पियन कहते हैं। इसी संदेश के साथ खेलमंत्री और सारे देश ने अपने पदकवीरों को मंगलवार को सरआँखों पर बैठाया। जकार्ता में हुए एशियन खेल 2018 में अपनी प्रतिभा और लगन से देश के लिए पदक जीतने वाले पदकवीरों को मंगलवार को राजधानी दिल्ली में सम्मानित किया गया।केंद्रीय खेल एवं युवा कल्याण मंत्रालय की ओर से आयोजित इस कायक्रम में र्केंद्रीय खेल मंत्री राज्यवर्धन राठौड़, गृहमंत्री राजनाथ सिंह, केंद्रीय गृह राज्य मंत्री किरण  रिजिजू, केंद्रीय संस्कृति मंत्री महेश शर्मा, केंद्रीय मंत्री धर्मेंद प्रधान, आर के सिंह, जुआल ओराम समेत कई केंद्रीय खेल मंत्री मौजूद, कार्यक्रम में  साई की अध्यक्ष नीलम कपूर , स्पोर्ट्स सचिव राहुल भटनागर , नरेंद्र बत्रा समेत एशियन खेलों के पदक वीर और खेलों और राजनीति से जुड़े कई गणमान्य लोग मौजूद थे। खिलाड़ियों के इस सम्मान समारोह में भारत के लिए पदक जीतने वाले हॉकी, बॉक्सिंग, एथलैटिक्स, बैडमिंटन समेत तमाम पदकवीरों का इस अभिनंदन समारोह में सम्मान किया गया। गृहमंत्री राज नाथ सिंह ने इस मौक़े पर खिलाड़ियों को उनकी उपलब्धि के लिए बधाई दी वहीं खेलमंत्री और उनकी टीम को भी भारत में खेलों को बढ़ावा देने के लिए शुभकामनाएं दीं। भारत ने एशियाई खेलों में अब तक का सर्वश्रेष्ठ प्रदर्शन करते हुए 69 पदक अपने नाम किए जिनमें 15 गोल्ड भी शामिल हैं। भारत ने उन खेलों में भी पदक जीते जिनमें पदक जीतना अब तक सपने सरीखा सा था फिर वो चाहे रोइंग हो. ब्रिज गेम या स्क्वॉश। यही नहीं कुराश जैसे खेल में भारतीय खिलाड़ियों ने पदक जीतकर ओलिंपिक के लिए भारत की पदक जीतने की उम्मीदों को सातवें आसमान पर पहुंचा दिया। केंद्रीय गृह राज्य मंत्री किरण रिजिजू ने कुराश , और रोइंग टीम को सम्मानित करते हुए कहा कि खिलाडियों और खेलमंत्रीकी प्रतिबद्धता ने खेलों से जुड़े मुहावरों को ही बदल दिया है। एशियन खेल 2018 में भारतीय खिलाड़ियों ने अपनी जी जान लगा दी और एशियाई मंच पर भारत का परचम लहरा दिया अब बारी है इस परचम को और ऊंचा उठाने की ताकी खिलाड़ियों के ज़रिए देश के गौरवान्वित होने का ये सिलसिला ओलंपिक 2020 और उसके आगे भी बदस्तूर जारी रहे।  