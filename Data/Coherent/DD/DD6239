कर्नाटक में 14 महीने पुरानी कुमारस्वामी सरकार गिर गई है, मुख्यमंत्री एच डी कुमार स्वामी सदन में विश्वासमत हासिल नहीं कर पाए। जहां विश्वसमत के प्रस्ताव के पक्ष में 99 और जबकि विरोध में 105 मत पड़े। इस नतीजे के बाद बीजेपी में जश्न का माहौल हो गया है।  कर्नाटक की 14 महीने पुरानी एच डी कुमार स्वामी गिर गयी है। चार दिन तक मुख्यमंत्री के विश्वास प्रस्ताव पर चर्चा हुई जिसके बाद आज स्पीकर ने मत विभाजन कराया जिसके बाद गठबंधन सरकार सदन में विश्वास मत प्रस्ताव हार गयी। प्रस्ताव के पक्ष में 99 वोट पड़े जबकि विपक्ष में 105 वोट पड़े। इस तरह विश्वासप प्रस्ताव को सदन की मंजूरी नहीं मिली। इससे पहले सदन में विश्वास मत प्रस्ताव पर हुई चर्चा हुई। इस दौरान कांग्रेस नेता सिद्धरमैया और बीजेपी के नेता येदियुरप्पा के बीच बागी विधायकों को जारी व्हिप को लेकर तर्क-वितर्क हुआ। येदियुरप्पा ने कांग्रेस विधायक दल के नेता सिद्धरमैया से कहा कि बागी विधायकों को उनके द्वारा जारी किए गए व्हिप का कोई मूल्य नहीं है। जवाब में सिद्धरमैया ने कहा कि शीर्ष अदालत ने उनके व्हिप जारी करने पर रोक नहीं लगाई है और विधानसभा अध्यक्ष ने उनके इस अधिकार को बरकरार रखा है। बीजेपी ने एच. डी. कुमारस्वामी के विश्वास प्रस्ताव पर चौथे दिन की चर्चा के दौरान सदन में मौजूद न रहने पर जोरदार हमला बोला। पार्टी ने कहा कि कुमारस्वामी अपने पद का इस्तेमाल करते हुए आखिरी घड़ी तक करदाताओं का पैसा 'बर्बाद' कर रहे हैं। स्पीकर के. आर. रमेश कुमार ने भी चर्चा के दौरान सत्ता पक्ष के विधायकों के गैर हाजिर होने पर खेद प्रकट किया। चर्चा का जवाब देते हुए कुमारस्वामी ने कहा कि वह खुशी से अपने पद का ''बलिदान'' करने को तैयार हैं। इसके बाद तमाम आरोप प्रत्यारोपों के बीच मत विभाजन शुरु हुआ।   