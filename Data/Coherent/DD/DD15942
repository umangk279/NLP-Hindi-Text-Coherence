गुजरात के पहले चरण का चुनाव प्रचार कल खत्म हो गया। प्रचार थमने से पहले राजनीतिक दलों ने अपनी पूरी ताकत झोंक दी। सूरत में अंतिम दौर के प्रचार में प्रधानमंत्री ने कांग्रेस पर निशाना साधा। उन्होंने कांग्रेस पर देश में बंटवारे के साथ एक-दूसरे का अपमान करने की राजनीति का भी आरोप लगाया।    उन्होंने कांग्रेस नेता मणिशंकर के अमर्यादित बयान का भी जवाब दिया।  उन्होने कांग्रेस को घेरते हुए कहा कि आज़ादी के बाद कांग्रेस का शासन रहा फिर भी उसने राष्ट्र हित में समावेशी विकास नहीं किया। उन्होने कहा कि मौजूदा केंद्र सरकार की कार्यशैली में कांग्रेस की तरह परियोजनाओं को अटकाने,लटकाने और भटकाने की परिपाटी नहीं है। सभी के लिए केंद्र सरकार प्रयासरत है। गुजरात में कल विधानसभा चुनाव के लिए पहले दौर का मतदान होना है। 