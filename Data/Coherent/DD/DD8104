हाल के कुछ वर्षों में आतंकवाद के कई रूपों का गवाह बना इंडो-पेसिफिक क्षेत्र, दिल्ली में एक कार्यक्रम में नौसेना प्रमुख ने कहा- भारत कर रहा है प्रायोजित आतंकवाद का सामना।    भारतीय नौसेना प्रमुख एडमिरल सुनील लांबा ने कहा है कि भारतीय-प्रशांत क्षेत्र ने हालिया वर्षों में आतंकवाद के कई रूप देखें हैं और दुनिया के इस हिस्से में कुछ ही देश इसकी चपेट में आने से बच पाए हैं। हाल के समय में आतंकवाद जिस तरह वैश्विक हो गया है, उससे खतरा और भी बढ़ गया है। उन्होंने पुलवामा आतंकी हमले का जिक्र करते हुए कहा कि भारत एक देश द्वारा प्रायोजित इस आतंकवाद का कहीं ज़्यादा गंभीर रूप झेल रहा है।  