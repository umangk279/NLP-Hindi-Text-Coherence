गृहमंत्री राजनाथ सिंह ने जम्मू-कश्मीर की यात्रा के दौरान राज्य की सुरक्षा स्थिति की समीक्षा की, , पंचायत चुनाव से पहले सभी राजनीतिक दलों औऱ जनता से लोकतांत्रिक प्रक्रिया के समर्थन की अपील की  गृह मंत्री राजनाथ सिंह ने कश्‍मीर के लोगों से अपील की है कि वे आगामी पंचायत चुनावों में हिस्‍सा लें।एक दिन के जम्मू कश्मीर दौरे पर पहुंचे गृहमंत्री ने कहा कि बीते 4 महीने में राज्य के सुरक्षा हालात में सुधार हुआ है। साथ ही उन्होंने कुलगांव में हुई एक घटना में मारे गये नागरिको के प्रति शोक वयक्त किया और उनके परिजनो को 5 लाख रूपये की सहायता राशि देने का ऐलान किया। एक दिन के जम्मू कश्मीर के दौरे पर  श्रीनगर पहुंचे गृहमंत्री राजनाथ सिंह ने राज्य में सुरक्षा हालात की समीक्षा की और आगामी पंचायत चुनाव की तैयारियों की जानकारी भी हासिल की। गृह मंत्री ने हाल ही में हुए शांतिपूर्ण स्थानीय निकाय चुनावो के लिये राज्य सरकार की तारीफ की और राज्य की जनता से आगामी पंचायत चुनाव में भी बढ़चढ़ कर हिस्सा लेने की अपील की। राजनाथ सिंह ने राज्य के तमाम राजनीतिक दलो के प्रतिनिधि मंडलों से भी मुलाकात की और राज्य में शांति स्थापित करने के लिये हो रहे प्रयासो में मदद देने की अपील की। राजनाथ सिंह ने कहा है कि जम्मू कश्मीर में जम्हूरियत को मजबूत करने के लिये पंचायत चुनाव बेहद अहम है जो लोग राज्य के प्रतिनिधि होने का दावा करते है उन्हे इस चुनावो में जरूर शिरकत करनी चाहिये । उन्होंने कहा कि  राज्य के विकास में पंचायतो का बेहद महत्वपूर्ण रोल होगा जिसके तहत हर पंचायत को 60 से 70 लाख रूपये मिलेगे जो स्थानीय विकास कार्यो में पंचायत स्तर पर खर्च किये जायेगें।  उन्होंने कहा कि भारत की पहचान दुनिया भर में एक मज़बूत लोकतंत्र की है जो सबसे तेज गति से बढ़ती अर्थव्यवस्था के तौर पर आगे बढ़ रहा है लेकिन कुछ देशो को हमारी तरक्की पसंद नही है इसलिये पाकिस्तान जैसे देश भारत में आंतकवाद को प्रयोजित करते रहते है। गृहमंत्री ने एक बार फिर स्पष्ट किया कि जबतक पाकिस्तान अपनी आतंकी हरकतो से बाज नही आता है तब तक पाकिस्तान के साथ कोई बातचीत नही हो सकती।   जम्मू कश्मीर के  सुरक्षा हालात पर राजनाथ सिंह ने कहा कि बीते 4 महीने में राज्य में पत्थरबाजी की घटनाओं और आतंकियों की भर्ती में कमी आई है। उन्होने कहा कि केन्द्र सरकार के द्दारा राज्य के युवाओं को रोजगार के लिये करीब 2.5 लाख मौके उपलब्ध कराये जा रहे है जिनमें से गृहमंत्रालय ही अकेले 11 हजार नौकरियां उपलब्ध करा रहा है। राजनाथ सिंह ने कहा है कि जम्मू कश्मीर में भ्रष्ट्राचार को खत्म करने के लिये राज्य सरकार ने एक एक्शन प्लान बनाया है जिसकी घोषणा जल्द ही की जायेगी। उन्होने बीते दिनों कुलगांव में हुई एक घटना में मारे गये नागरिको के प्रति शोक वयक्त किया और उनके परिजनो को 5 लाख रूपये की सहायता राशि देने का ऐलान किया। गृहमंत्री ने राज्य की जनता से अपील की है कि सुरक्षा बलो के किसी भी आपरेशन के समय वो उस जगह पर न जाये। उन्होने कहा कि सरकार जम्मू कश्मीर में शांति स्थापित करने के लिये सभी से बातचीत को तैयार है और इस प्रयास में राज्य की आवाम को भी अपना सहयोग देना चाहिये।    