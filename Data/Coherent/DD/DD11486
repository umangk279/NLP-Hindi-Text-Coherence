यूएई की एक अदालत ने अगस्ता वेस्टलैंड के बिचौलिये क्रिश्चियन मिशेल के भारत प्रत्यर्पण की दी अनुमति, 3600 करोड़ रुपये की VVIP  chopper खरीद के इस सौदे को भ्रष्टाचार के आरोपों के चलते 2014 में किया गया था रद्द  अगस्ता वेस्टलैंड वीवीआईपी हेलीकॉप्टर ख़रीद मामले की जांच में भारतीय प्रयासों को बड़ी सफलता मिली है। दुबई की एक अदालत ने घोटाले में भारत में वांछित ब्रिटिश नागरिक क्रिश्चियन मिशेल को प्रत्यर्पित करने का आदेश दिया है। क्रिश्चियन मिशेल पर आरोप है कि उसने वीवीआपी हेलिकॉप्टर घोटाले में बिचौलिए की भूमिका निभाई थी, और भारत में कई लोगों को घूस की रकम दी थी। भारतीय वायुसेना ने फरवरी 2010 में इटली की कंपनी अगस्ता से 3600 करोड़ में 12 वीवीआईपी हेलिकॉप्टरों का सौदा किया था। जब ये सौदा किया गया तब केंद्र में डॉ. मनमोहन सिंह के नेतृत्व में यूपीए की सरकार थी। 