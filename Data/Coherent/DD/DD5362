अमेरिका के राष्ट्रपति डोनाल्ड ट्रंप ने आतंकी संगठन अल-कायदा के संस्थापक ओसामा बिन लादेन के बेटे हमजा बिन लादेन के मारे जाने की पुष्टि की है. ट्रंप ने बताया कि अमेरिकी सेना द्वारा आतंक विरोधी अभियान में अफगानिस्तान-पाकिस्तान सीमा पर हमजा मारा गया.  अमेरिकी सेना द्वारा आतंक विरोधी अभियान में आतंकी संगठन अल-कायदा के संस्थापक ओसामा बिन लादेन का बेटा हमजा बिन लादेन मारा गया है. अमेरिकी राष्ट्रपति डोनाल्ड ट्रंप ने शनिवार को इस बात की पुष्टि की. व्‍हाइट हाउस की ओर से जारी एक बयान में कहा गया है कि हमजा अफगानिस्‍तान-पाकिस्‍तान क्षेत्र में आतंकवाद के खिलाफ अमेरिकी कार्रवाई में मारा गया था. हमजा का अंतिम सार्वजनिक बयान 2018 में अल-कायदा की मीडिया शाखा ने जारी किया. इसमें उसने सऊदी अरब को चेतावनी देते हुए अरब प्रायद्वीप के लोगों से विद्रोह करने का आह्वान किया था. 