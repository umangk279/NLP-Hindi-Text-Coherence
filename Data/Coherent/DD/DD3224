महारानी एलिजाबेथ द्वितीय ने यूरोपीय संघ से ब्रिटेन के बाहर निकलने की व्यवस्था प्रदान करने वाले ऐतिहासिक विधेयक को औपचारिक मंजूरी दे दी है. ब्रिटेन इस महीने के अंत में यूरोपीय संघ से बाहर निकलने वाला है.  ब्रेग्जिट सचिव स्टीव बर्कले ने ट्विटर पर बताया कि महारानी ने ब्रेग्जिट विधेयक को मंजूरी दे दी, जिसके बाद वह ब्रेग्जिट कानून बन गया. यह कानून 31 जनवरी को ब्रिटेन को यूरोपीय संघ से बाहर निकलने में सक्षम बनाता है. 