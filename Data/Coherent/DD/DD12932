संयुक्त राष्ट्र के पूर्व महासचिव कोफी अन्नान नहीं रहे, 80 साल की उम्र में उनका निधन हो गया है.  1 जनवरी, 1997 से 31 दिसम्बर, 2006 तक दो कार्यकालों के लिए अन्नान संयुक्त राष्ट्र के महासचिव रहे थे. उन्हें 2001 में नोबेल शांति पुरस्कार से सम्मानित किया गया था. कोफी अन्नान पहले अश्वेत अफ्रीकी थे, जो संयुक्त राष्ट्र के महासचिव के पद पर पहुंचे थे. अन्नान को सीरिया में संयुक्त राष्ट्र और अरब लीग का विशेष दूत नियुक्त किया गया था. 