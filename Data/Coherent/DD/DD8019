अमेरिका समर्थित सीरियाई बलों का पूर्वी सीरिया में इस्लामिक स्टेट के अंतिम ठिकाने पर हमला, बागूज इलाके में जिहादियों ने खाली किए गए कैंप में किया प्रवेश।   अमेरिका समर्थित सीरियाई लोकतांत्रिक बल एसडीएफ ने सीरिया में इस्लामिक स्टेट ग्रुप के अंतिम ठिकाने पर हमला शुरू कर दिया है। एसडीएफ के मीडिया प्रमुख मुस्तफा बाली ने ट्वीट कर बताया कि उनकी सेना इस्लामिक स्टेट के साथ सीधी भि़ड़ंत में जुट गई है। इस्लामिक स्टेट के आतंकी पूर्वी सीरिया के बाघुज़ शहर में मौजूद हैं। खबर है कि सीरिया में अमेरिका की अगुवाई में सोमवार को आतंकी संगठन इस्लामिक स्टेट पर किये गये हवाई हमले में 50 लोगों की मौत हो गई। डेर-अल–जूर प्रांत के आईएस केन्द्रित बाघुज इलाके में यह हमला किया गया। सीरियन डेमोक्रेटिक फोर्स (एसडीएफ) ने आईएस आतंकियों को  रविवार तक आत्मसमर्पण करने को कहा कहा था। रविवार को समय-सीमा समाप्त होने के बाद उन्होंने अमेरिका की अगुवाई में हमला बोल दिया। यहां से इस्लामिक स्टेट के आतंकियों का खात्मा करने के बाद अमेरिका इसे आतंक मुक्त क्षेत्र घोषित कर देगा। एक समय था जब इस्लामिक स्टेट ने लगभग 88 हजार किलोमीटर क्षेत्र पर कब्जा कर रखा था और तकरीबन 80 लाख लोगों पर अपना शासन चला रहा था। 