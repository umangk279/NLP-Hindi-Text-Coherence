'चंडीगढ़ पहुंचे बीजेपी अध्यक्ष अमित शाह ने की अकाली दल के नेता प्रकाश सिंह बादल और सुखबीर बादल के साथ की मुलाकात। अकाली दल ने कहा दोनों दलों में कोई खटास नहीं है, मिलकर पूरा करेंगे मिशन 2019, समर्थन के लिए संपर्क अभियान के तहत हॉकी खिलाड़ी बलबीर सिंह से की मुलाकात।  बीजेपी के राष्ट्रीय अध्यक्ष अमित शाह गुरुवार को  चंडीगढ़ पहुंचे। सबसे पहले अमित शाह पंजाब के पूर्व मुख्यमंत्री प्रकाश सिंह बादल से उनके निवास पर मिलने पहुंचे।  बैठक में अमित शाह और प्रकाश सिंह बादल के साथ सुखबीर सिह बादल,और बीजेपी के तमाम नेता मौजूद थे ।  बैठक में पंजाब में भाजपा और अकाली दल के अगले लोकसभा चुनाव में गठबंधन व संभावनाओं के बारे में चर्चा की गई।  मुलाकात के बाद सुखबीर बादल ने कहा कि दोनों दलों में कोई खटास नहीं है, हम मिलकर मिशन 2019 पूर करेंगे।   उन्होंने कहा कि हमारा गठबंधन मजबूत है और हमेशा के लिए है। हमारे बीच न कोई विवाद है और न ही हो सकता है। उन्होंने एनडीए के बादी दलों से अपील की कि मिशन 2019 पूरा करने में सहयोग करें। बाद में संपर्क फॉर समर्थन कार्यक्रम के तहत  अमित शाह ने हॉकी खिलाड़ी बलबीर सिंह  से की मुलाकात की । अमित शाह ने उन्हें मोदी सरकार की चार साल की उपलब्धियों के बारे में बताया और एक बुकलेट भी दी ।  