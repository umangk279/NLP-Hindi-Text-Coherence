भाजपा ने कहा- सरकार कठुआ रेप मामले में उठा रही है कड़े कदम, केन्द्रीय मंत्री प्रकाश जावड़ेकर ने कांग्रेस अध्यक्ष राहुल गांधी पर बोला हमला, कहा कांग्रेस आलाकमान करे जम्मू कश्मीर कांग्रेस अध्यक्ष पर करे कड़ी कायवाही, गुलाम नबी आज़ाद से भी माफी की रखी मांग।  कठुआ में हुई शर्मनाक घटना पर भारतीय जनता पार्टी ने कांग्रेस पर हमला बोला है। पार्टी ने जम्मू-कश्मीर के कांग्रेस अध्यक्ष का एक विडियो जारी कर कांग्रेस पार्टी के रवैये पर सवाल उठाये। पार्टी नेता प्रकाश जावड़ेकर ने कहा कि इस मामले में भाजपा के दोनों मंत्रियों ने इस्तीफा दे दिया है, वहीं कांग्रेस को भी जम्मू कश्मीर कांग्रेस अध्यक्ष जी.ए मीर को पार्टी से बाहर करना चाहिए। प्रकाश जावड़ेकर ने कहा कि मामले में कांग्रेस के वरिष्ठ नेता गुलाम नबी आजाद को भी जनता से माफी मांगनी चाहिए। 