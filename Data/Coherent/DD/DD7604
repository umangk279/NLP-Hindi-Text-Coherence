लोकसभा चुनाव: लोकसभा चुनावों का पहला वोट आईटीबीपी के जवानों ने अरुणाचल प्रदेश में डाला। जिसका मतदान लोहितपुर में मतपत्र के ज़रिए हुआ।      2019 लोकसभा मतदान का आगाज़ हो चुका है। उगते सूरज वाले राज्य अरुणाचल प्रदेश में देश की सेवा में जुटे आईटीबीपी के जवानों ने अपने मताधिकार का प्रयोग किया। लोहितपुर में आईटीबीपी की उत्तर-पूर्व की पूर्वी कमान ने गुरुवार को मतदान पत्र के ज़रिए अपने वोट डाले। इसी के साथ 17 वीं लोकसभा के लिए मतदान का आगाज हो गया। जबकि पहले चरण का मतदान 11 अप्रैल को 20 राज्यों की 91 सीटों पर होगा। इस चुनाव में लोकसभा में कुल 90 करोड़ मतदाता हैं।  