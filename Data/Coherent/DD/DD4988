मॉरीशस के प्रधानमंत्री प्रवीण कुमार जुगन्नाथ ने रविवार को संसद भंग कर दी है. अपने एक वीडियो संदेश में जगन्नाथ ने देश में अगले महीने आम चुनाव करवाने की घोषणा की है.  कानून के अनुसार प्रधानमंत्री के संसद भंग करने के बाद चुनाव आयोजित करने के लिए देश के पास 30 से 150 दिन हैं. अपने बयान में उन्होंने कहा, "मैंने गणराज्य के राष्ट्रपति को संसद भंग करने और आम चुनाव के लिए रिट जारी करने की सलाह दी है." 