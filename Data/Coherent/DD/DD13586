किडनी की गंभीर बीमारी से पीड़ित लाखों रोगियों को बड़ी राहत, प्रधानमंत्री राष्ट्रीय डायलिसिस कार्यक्रम के तहत गुजरात के जिला अस्पतालों में मुफ्त में दी जा रही है 'डायलिसिस' की सुविधा।  पहले अगर किसीको किडनी की बीमारी हो तो बड़े शहर का रुख करना लाज़मी था।  ट्रांसप्लांट की बात अगर छोड़ दें , तो नियमित डायलिसिस के लिए भी गांव घर छोड़कर बड़े शहर के बड़े अस्पताल जाना पड़ता था , जहां या तो मुश्किल से नंबर लगता था, और एक बड़ी रकम भरनी पड़ती थी।  लेकिन आज सूरत कुछ और है , ना केवल डायलिसिस की सुविधा लाखों को मुफ्त में मिल रही है , बल्कि ऐसी जगहों पर केंद्र खुले हैं , जहाँ शयद ही किसीने कल्पना की होगी । प्रधानमंत्री राष्ट्रीय डायलिसिस कार्यक्रम के तहत गुजरात के जिला अस्पतालों में मुफ्त में डायलिसिस की सुविधा दी जा रही है जिससे वहां के लोगों में काफी खुशी है। राष्ट्रीय स्वास्थ्य मिशन द्वारा दूर दराज के गाँवों में खुले डायलिसिस केंद्र जो मुफ्त डायलिसिस की सुविधा देते हैं , यहाँ के मरीज़ इसे किसी वरदान से कम नहीं समझते , 4 साल मोदी सरकार की इस योजना से लाखों मरीज़ों ही नहीं , बल्कि उनके परिवारों ने भी चैन की सांस ली है , और अब वो बिना कोई टेंशन अपने इलाज पर ध्यान दे रहे हैं।    