प्रधानमंत्री नरेंद्र मोदी आज योग के संवर्धन और विकास में उल्‍लेखनीय योगदान के लिए विजेताओं को योग पुरस्‍कार से सम्मानित करेंगे, साथ ही आयुष स्‍मारक डाक टिकट भी जारी करेंगे। हरियाणा में 10 आयुष स्वास्थ्य और कल्याण केंद्रों की शुरूआत भी होगी.    प्रधानमंत्री नरेन्द्र मोदी आज योग पुरस्‍कार प्रदान करेंगे और आयुष स्‍मारक डाक टिकट जारी करेंगे। इन स्‍मारक डाक टिकटों पर आयुष प्रणालियों के इन इलाज करने वालों के महान कार्यों पर प्रकाश डाला जाएगा। साथ ही प्रधानमंत्री 10 आयुष स्वास्थ्य और कल्याण केंद्रों की शुरूआत भी करेंगे। योग के संवर्धन और विकास में उल्‍लेखनीय योगदान के लिए प्रधानमंत्री पुरस्‍कार के विजेताओं को पुरस्‍कार प्रदान करेंगे। इन पुरस्‍कारों की घोषणा रांची में अंतर्राष्‍ट्रीय योग दिवस के अवसर पर की गई थी। आयुष मंत्रालय द्वारा आयोजित इस कार्यक्रम में पिछले साल के दो विजेताओं को भी पुरस्‍कार प्रदान किये जायेंगे। प्रधानमंत्री हरियाणा में 10 आयुष स्वास्थ्य और कल्याण केंद्रों  का भी शुभारंभ करेंगे और यह अगले तीन वर्षों में 12,500 आयुष स्वास्थ्य और कल्याण केंद्रों को चालू करने की आयुष मंत्रालय की प्रतिबद्धता के अनुरूप हैं। 