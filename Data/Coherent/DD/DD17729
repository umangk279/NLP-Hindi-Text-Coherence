करदाताओं के लिए अच्छी ख़बर है। वित्त वर्ष 2016-2017 के लिए आयकर रिटर्न भरने की आखिरी तारीख 31 जुलाई थी। लेकिन सरकार ने रिटर्न भरने की तारीख 5 अगस्त तक बढ़ा दी है।   अब तक 2 करोड़ से ज्य़ादा रिटर्न वेबसाइट से फाइल हो चुकी हैं। वहीं दूसरी ओर आयकर विभाग की वेबसाइट पर लोड बहुत ज्यादा है। सोमवार को इनकम टैक्स की वेबसाइट नहीं खुलने की दिक्कतें महसूस की गईं। जैसे ही रिटर्न फाइल करने के लिए लॉग-इन करने की कोशिश करते हैं कई बार सर्वर बिजी होने का मैसेज आ रहा था। लिहाज़ा आयकर रिटर्न फाइल करने की आखिरी तारीख को बढ़ा दिया गया है।  