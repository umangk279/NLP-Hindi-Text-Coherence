महामारी का रूप ले चुके कोरोना वायरस दिल्ली में भी प्रवेश कर चुका है. वहीं तेलंगाना में भी एक शख्स में कोरोना वायरस पाया गया है. पीएम मोदी ने ट्वीट करके कहा कि किसी को भी डरने की जरूरत नहीं है। हमें साथ काम करने की जरूरत है। साथ स्वास्थ्य मंत्रालय ने नई ट्रैवल एडवाईज़री जारी कर, देश में लोगो से एहतिहातन कुछ बातों का ध्यान रखने की सलह दी है। इस बीच भारत ने चार देशो के नागरिकों का रेग्युलर वीज़ा सस्पेंड कर दिया है।  सोमवार को देश में कोरोना के दो नए मामले सामने आने के बाद सरकार पूरी तरह से एलर्ट है और पूरी निगरानी रखी जा रही है। खुद प्रधानमंत्री नरेंद्र मोदी इससे जुड़े मामलों की निगरानी कर रहे हैं और हालात का जायजा ले रहे हैं। मंगलवार को पीएम मोदी ने कोविड 19 से निपटने की तैयारियों का जायजा लिया। बैठक के बाद पीएम मोदी ने खुद ट्वीट किया और कहा -  ''कोविड 19 से निपटने की तैयारी की गहन समीक्षा की । विभिन्न मंत्रालय और राज्य साथ मिलकर काम कर रहे हैं, जो भारत आने वाले लोगों की जांच से लेकर त्वरित चिकित्सा उपचार प्रदान करने के संबंध में है।''  Had an extensive review regarding preparedness on the COVID-19 Novel Coronavirus. Different ministries & states are working together, from screening people arriving in India to providing prompt medical attention. — Narendra Modi (@narendramodi)  घबराने की जरूरत नहीं है। हमें साथ मिलकर काम करने की जरूरत है।  अपनी सुरक्षा के लिए छोटे लेकिन जरुरी कदम उठाएं।  There is no need to panic. We need to work together, take small yet important measures to ensure self-protection.  — Narendra Modi (@narendramodi)     जयपुर में इटली के एक पर्यटक के कोरोना वायरस से संक्रमित होने की पुष्टि होने के साथ ही  देश में कोरोना से संक्रमित होने के अभी तक छह मामले सामने आ चुके हैं। इस बीच कोरोना वायरस ने अब दिल्ली से सटे नोएडा में भी दस्तक दे दी है ।कोरोना वायरस के डर को लेकर नोएडा के दो स्कूल बंद कर दिए गए हैं। नोएडा के निजी स्कूल में मंगलवार को परीक्षाएं टाल दी गईं क्योंकि यहां पढ़ने वाले एक छात्र के पिता कोरोना वायरस से संक्रमित पाए गए। स्कूल में परीक्षाएं टाल दी गयी  हैं, हालांकि बोर्ड परीक्षाएं होंगी। नोएडा के मुख्य स्वास्थ्य अधिकारी के नेतृत्व में स्वास्थ्य विभाग का एक दल सुबह करीब पौने बारह बजे निरीक्षण के लिए स्कूल पहुंचा।  संक्रमित व्यक्ति के परिवार के कुछ सदस्यों में भी इसी तरह के लक्षण नजर आने के बाद उन्हें सफदरजंग अस्पताल में भर्ती कराया गया है। जानकारी के मुताबिक हाल ही में इटली से लौटे दिल्ली निवासी व्यक्ति संक्रमित पाए गए थे। उन्होंने आगरा में तीन दिन पहले एक पार्टी दी थी, जिसमें नोएडा के एक स्कूल के दो छात्रों सहित पांच लोग शामिल हुए थे। उस व्यक्ति के संक्रमित पाए जाने के बाद उनकी पार्टी में शामिल होने वाले दो छात्रों सहित पांच लोगों को ग्रेटर नोएडा के राजकीय आयुर्विज्ञान संस्थान में भर्ती कराया गया है। कोरोना वायरस के खतरे को देखते हुए गौतमबुद्ध नगर जिला प्रशासन ने 1,000 से अधिक देशी-विदेशी कंपनियों को कोरोना वायरस अलर्ट नोटिस दिया गया है। नोटिस में सभी कंपनियों से कहा गया है कि यदि उनका कोई कर्मचारी विदेश गया है तो उसके भारत लौटने पर स्वास्थ्य विभाग को इसकी सूचना दी जाए।  आगरा में नमूना परीक्षण के दौरान 'तेज बुखार' के छह मामलों का पता चला जिसके बाद इन लोगों को पृथक वार्ड में रखा गया है। ये सभी छह लोग दिल्ली के उस 45 वर्षीय मरीज के संपर्क में आये थे जिसका मामला सोमवार को सामने आया था। इन लोगों में उसके परिवार के सदस्य भी हैं।राजस्थान में कोरोना वायरस से उत्पन्न स्थिति की निगरानी और निवारण के उपाय किए जा रहे हैं। दिल्ली से स्वास्थ्य मंत्रालय के अधिकारियों ने वीडियो कांफ्रेंसिंग से राज्य के अधिकारियों ने जानकारी ली । चिकित्सा अधिकारियों को स्थानीय होटल और निजी चिकित्सालय सहित मरीज के संपर्क में आये सभी स्थलों की स्क्रीनिंग करने के निर्देश दिये गये हैं।  वहीं दिल्ली के मुख्यमंत्री अरविन्द केजरीवाल ने कोरोना वायरस से निपटने के लिए सरकार की तैयारियों को लेकर मंगलवार दोपहर स्वास्थ्य मंत्री सत्येन्द्र जैन और वरिष्ठ अधिकारियों के साथ बैठक की और तैयारियों का जायजा लिया । इस बीच वुहान से आए 112 लोगों को आईटीबीपी के छावला स्थित क्वारनटाइन केंद्र में रखा गया है । इन सभी को शुरुआती जांच के बाद निगेटिव पाया गयाहै । कैंप में रहने वालों का कहना है कि उनका पूरा ध्यान रखा जा रहा है । इस बीच स्वास्थ्य मंत्रालय ने मंगलवार को एक यात्रा परामर्श जारी करके तीन मार्च को या उससे पहले इटली, ईरान, दक्षिण कोरिया, जापान के उन नागरिकों को जारी नियमित वीजा या ई..वीजा निलंबित कर दिया जिन्होंने अभी तक भारत में प्रवेश नहीं किया है। इससे पहले चीन के नागरिकों को पांच फरवरी या उससे पहले जारी नियमित  वीजा या ई..वीजा को निलंबित किया गया था। यह अभी भी लागू रहेगा। 