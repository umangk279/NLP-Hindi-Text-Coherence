लोकसभा चुनाव के लिए रविवार को आखिरी चरण का चुनाव होगा और 23 मई को नतीजे आएंगे. इस बीच नई सरकार बनाने को लेकर अभी से विपक्ष की मोर्चेबंदी तेज हो गई है.  इसी कड़ी में आंध्र प्रदेश के मुख्‍यमंत्री चंद्रबाबू नायडू ने शनिवार को नई दिल्‍ली में कांग्रेस अध्‍यक्ष राहुल गांधी के साथ बैठक की. इसके बाद नायडू ने लोकतांत्रिक जनता दल नेता शरद यादव से भी मुलाकात की. शरद यादव से मिलने के बाद नायडू एनसीपी नेता शरद पवार से मिले और चुनाव से जुड़े मुद्दों पर चर्चा की. 