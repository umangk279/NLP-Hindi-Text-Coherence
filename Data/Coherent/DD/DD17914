भारतीय टीम के मुख्य कोच रवि शास्त्री को उनका पसंदीदा स्टाफ मिला, भरत अरुण बने गेंदबाजी कोच, संजय बांगर बल्लेबाजी और आर श्रीधर होंगे फील्डिंग कोच।     भारतीय क्रिकेट टीम के मुख्य कोच रवि शास्त्री की मांग को स्वीकार करते हुए बीसीसीआई ने पूर्व तेज गेंदबाज भरत अरुण को भारतीय क्रिकेट टीम का गेंदबाजी कोच नियुक्त कर दिया है।  इसी के साथ इस पद को लेकर पिछले कई दिनों से चल रहा नाटकीय घटनाक्रम भी समाप्त हो गया। इसके अलावा संजय बांगर को असिस्टेंट कोच के तौर पर उनके कार्यकाल को आगे बढ़ाया गया है।  बांगर के अलावा आर श्रीधर का फील्डिंग कोच के रूप में कार्यकाल भी 2019 तक बढ़ा दिया गया है।  