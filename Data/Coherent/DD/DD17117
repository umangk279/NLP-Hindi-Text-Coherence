झारखंड के तीन दिवसीय दौरे पर भाजपा अध्यक्ष अमित शाह ने रांची में पत्रकारों से संबोधित करते हुए कहा कि यूपीए सरकार के समय में 12 लाख करोड़ रुपये का घोटाला हुआ था। वहीं प्रधानमंत्री नरेंद्र मोदी के नेतृत्व में एनडीए सरकार के तीन साल के कार्यकाल में विपक्ष का सरकार पर एक भी भ्रष्टाचार का आरोप नहीं लगा है।   भाजपा अध्यक्ष ने मोदी सरकार की तारीफ करते हुए कहा कि आर्थिक मोर्चे पर सरकार की बेहतर रणनीति के कारण दुनिया में जहां देश की अर्थव्यवस्था सबसे ऊंचे स्थान पर पहुंची है, वहीं महंगाई भी पिछले 15 सालों की सबसे निचले स्तर पर पहुंची है। 