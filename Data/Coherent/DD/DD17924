जम्मू-कश्मीर के अनंतनाग में सुरक्षा बलों के साथ मुठभेड़ में लश्कर ए तयबा के तीन आतंकी ढेर। भारत ने डीजीएमओ स्तर की वार्ता में पाकिस्तान को भेजा कड़ा संदेश, कहा, लेकिन संघर्षविराम की किसी भी घटना का भरपूर जवाब देने को स्वतंत्र।   जम्मू-कश्मीर के अनंतनांग में सुरक्षाबलों के साथ मुठभेड़ में लश्कर-ए-तयबा के 3 आतंकी मारे गए हैं।  तीनों मारे गये आतंकियों के शव बरामद कर लिए गए हैं और इनकी शिनाख्त लश्कर आतंकियों के रुप में हुई है।  आतंकियों के साथ मुठभेड़ देर रात तक जारी रही। आतंकियों के पास से भारी मात्रा में हथियार और गोलाबारूद भी बरामद हुआ है।  कल सुबह अनंतनाग के बिजबेहारा क्षेत्र में आतंकियों ने सेना के काफिले पर हमला किया था। इसके बाद सुरक्षाबलों ने जिले में तलाशी अभियान शुरू किया। इसी दौरान वनीहामा में छुपे आतंकियों ने सुरक्षाबलों पर फायरिंग शुरू कर दी।  सेना ने हमले का मुंहतोड़ जवाब दिया। जवाबी कार्यवाही में सुरक्षाबलों की संयुक्त टीम ने तीन आतंकियों को मार गिराया।  