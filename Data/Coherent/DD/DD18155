 चुनाव आयोग ने उपराष्ट्रपति चुनाव के लिए तारीख की घोषणा की। उपराष्ट्रपति पद के लिए मतदान 5 अगस्त 2017 को होगा।  आज चुनाव आयोग ने उपराष्ट्रपति चुनाव के लिए तारीख की घोषणा की। उपराष्ट्रपति पद के लिए मतदान 5 अगस्त 2017 को होगा। उपराष्ट्रपति पद के लिए  4 जुलाई से 18 जुलाई के बीच नामांकन भरे जा सकेंगे। 5 अगस्त को देश का नया उपराष्ट्रपति चुना जाएगा।  दिल्ली में आज मुख्य चुनाव आयुक्त नसीम जैदी ने चुनाव की घोषणा  करते हुए  यह बताया कि मतदान का समय सुबह 10 बजे से शाम 5 बजे तक होगा। उपराष्ट्रपति चुनाव की अधिसूचना 4 जुलाई को जारी की जाएगी। नामांकन भरने की आखिरी तारीख 18 जुलाई होगी और जांच का काम 19 जुलाई को होगा। नाम वापसी की आखिरी तारीख 21 जुलाई तय की गई है। मौजूदा उपराष्ट्रपति हामिद अंसारी के कार्यकाल का अंतिम दिन 10 अगस्त 2017 है।  मुख्य चुनाव आयुक्त ने बताया कि उपराष्ट्रपति चुनाव में मतदान के लिए कोई भी पार्टी विप जारी नहीं कर सकती। राज्यसभा और लोकसभा के निर्वाचित और नामांकित सदस्य उपराष्ट्रपति का चुनाव करते हैं। उपराष्ट्रपति राज्यसभा का पदेन सभापति भी होता है। 