जम्मू-कश्मीर के श्रीनगर में एक अस्पताल के अंदर पुलिस दल पर हुआ आतंकी हमला, अस्पताल में चेकअप के लिए आतंकियों को ले जा रहे पुलिसकर्मियों पर हुआ हमला, एक पुलिसकर्मी शहीद।   जम्मू-कश्मीर के श्रीनगर में श्री महाराजा हरिसिंह अस्पताल के अंदर पुलिस दल पर आतंकियों ने हमला कर दिया। पुलिसकर्मी एक कैदी को इलाज के लिए अस्पताल ले जा रहे थे। हमले के दौरान कैदी नवीद फरार हो गया और गोलीबारी में एक पुलिसकर्मी शहीद हो गया है। मध्य कश्मीर रेंज के पुलिस महानिरीक्षक गुलाम हसन भट ने संवाददाताओं को बताया कि नवीद जाट उर्फ अबू हंजला नामक आतंकवादी को उपचार के लिये श्रीनगर के एक अस्पताल में लाया गया था। उन्होंने यह भी बताया कि प्रारम्भिक जांच से पता चला है कि बाहर से किसी व्यक्ति ने पुलिसकर्मियों पर गोली चलाई थी। सुरक्षाबलों ने पूरे इलाके की घेराबंदी कर ली है और तलाशी अभियान जारी है। 