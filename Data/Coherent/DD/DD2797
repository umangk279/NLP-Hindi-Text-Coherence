अमेरिकी राष्ट्रपति डोनाल्ड ट्रम्प के साथ भारत दौरे पर आईं उनकी पत्नी मेलानिया मंगलवार दोपहर दिल्ली के एक सरकारी स्कूल पहुंचीं। मेलानिया के स्वागत के लिए स्कूल को फूलों और रंगोली से सजाया गया था। अमेरिका की प्रथम महिला जैसे ही यहां पहुंचीं बच्चों के बैंड ने स्वागत धुन बजाकर उनका स्वागत किया।  अमेरिकी राष्ट्रपति ट्रंप की पत्नी मेलानिया ने आज दिल्ली के एक सरकारी स्कूल का दौरा किया। यह स्कूल दिल्ली के नानकपुरा में है। मेलानिया के स्वागत में बच्चों ने अपने हाथ में भारत और अमेरिका का झंडा लहराया। भारत की परंपरा अतिथि देवो भव: को चरितार्थ करते हुए मेलानिया की एक बच्ची ने आरती उतारी और उन्हें टीका लगाया और फूलों के साथ उनका स्वागत किया। यहां उन्होंने दीप प्रज्जवलित किया। स्कूल के आसपास सुरक्षा के कड़े इंतजाम किए गए थे। ज्यादातर बच्चियां पारंपरिक घाघरा-चोली पहने थीं। हालांकि, कुछ बच्चे स्कूली यूनिफॉर्म में भी थे। इस दौरान वो बच्चों को वहां के टीचिंग स्टाफ से घुलती-मिलती नजर आईं। गुलाबी लहंगे में स्वागत करने तैयार एक बच्ची से तो मेलानिया काफी देर तक बातचीत करती दिखीं। 