ओडिशा में नवीन पटनायक ने पांचवी बार संभाली राज्य की कमान,11 कैबिनेट मंत्रियों 9 राज्य मंत्रियों ने भी ली पद एवं गोपनीयता की शपथ, उधर भाजपा के पेमा खांडू ने भी ली अरुणाचल प्रदेश के मुख्यमंत्री पद की शपथ।   ओडिशा में नवीन पटनायक ने मुख्यमंत्री के रूप में पद और गोपनियता की शपथ ली। ओडिशा के राज्यपाल गणेशी लाल ने मुख्यमंत्री के अलावा कुल 20 मंत्रियों ने शपथ ली। जिनमें 11 कैबिनेट मंत्री शामिल हैं। नवीन पटनायक के मंत्रिमंडल में कुल 10 नए चेहरे शामिल किए गए हैं। शपथ ग्रहण समारोह एक्जिविशन ग्राउंड में आयोजित किया गया। नवीन पटनायक ने लगातार पांचवी बार मुख्यमंत्री के रूप में शपथ ली। नवीन पटनायक ने सन् 2000 में पहली बार बतौर मुख्यमंत्री पद संभाला था। पटनायक से पहले मात्र दो मुख्यमंत्री पश्चिम बंगाल में ज्योति बसु और सिक्किम में पवन चामलिंग पांच बार मुख्यमंत्री रहे। हाल में ही हुए विधानसभा चुनावो में पटनायक की पार्टी बीजद ने कुल 112 सीटों पर जीत हासिल की। राज्य में विधानसभा की कुल 146 सीटों पर चुनाव हुए। जिनमें से भाजपा ने 23 सीटों पर जीत दर्ज़ की थी।  अरुणाचल प्रदेश के मुख्यमंत्री के रूप में पेमा खांडू ने आज पद और गोपनीयता की शपथ ली। राज्यपाल रि. ब्रिगेडियर बी.डी.मिश्रा ने पेमा खांडू और उनके मंत्रिमंडल को शपथ दिलाई। 60 सदस्यीय विधानसभा में भाजपा ने कुल 41 सीटों पर जीत दर्ज़ की है।    