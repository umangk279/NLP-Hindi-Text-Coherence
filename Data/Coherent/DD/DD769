प्रधानमंत्री नरेंद्र मोदी बुधवार को अयोध्या में 'श्रीराम जन्मभूमि मंदिर' के भूमि-पूजन समारोह में शामिल होंगे.  प्रधानमंत्री समारोह से पहले हनुमानगढ़ी में पूजा और दर्शन करेंगे. इसके बाद प्रधानमंत्री श्री राम जन्मभूमि जाएंगे जहां वह 'भगवान श्री रामलला विराजमान' की पूजा और दर्शन में शामिल होंगे. इसके बाद वे पारिजात का पौधा लगाएंगे और फिर भूमि-पूजन करेंगे. प्रधानमंत्री 'श्रीराम जन्मभूमि मंदिर' की आधारशिला रखने के लिए एक पट्टिका का अनावरण करेंगे और 'श्रीराम जन्मभूमि मंदिर' पर स्मारक डाक टिकट भी जारी करेंगे. 