सु्प्रीम कोर्ट के रिटायर जज पिनाकी चंद्र घोष को लोकपाल का चैयरमैन नियुक्त किया गया है। राष्ट्रपति रामनाथ कोविंद ने राष्ट्रपति भवन में  जस्टिस घोष को शपथ दिलाई। मौके पर उपराष्ट्रपति वेंकैया नायडू,  प्रधानमंत्री नरेन्द्र मोदी, गृह मंत्री, वित्त मंत्री और पूर्व प्रधानमंत्री डॉ. मनमोहन सिंह मौजूद थे। जस्टिस घोष मानवाधिकार मामलों के ख्यातिप्राप्त विशेषज्ञ रहे हैं।  जस्टिस पिनाकी चंद्र घोष देश के पहले लोकपाल बन गए हैं। मानवाधिकार मामलों के विशेषज्ञ की ख्याति पा चुके घोष को राष्ट्रपति रामनाथ कोविंद ने देश का पहला लोकपाल नियुक्त किया। इसके साथ साथ जस्टिस घोष को लोकपाल का अध्यक्ष भी बनाया गया है। जस्टिस पीसी घोष मई 2017 में सुप्रीम कोर्ट से रिटायर हुए थे।  इससे पहले वह कोलकाता और आंध्र प्रदेश हाईकोर्ट के मुख्य न्यायाधीश रह चुके हैं। जस्टिस पीसी घोष ने ही शशिकला और अन्य को भ्रष्टाचार के मामले में दोषी ठहराया था। सुप्रीम कोर्ट से रिटायर होने के बाद जस्टिस घोष जून 2017 से मानवाधिकार आयोग के सदस्य हैं।  प्रधानमंत्री नरेंद्र मोदी के नेतृत्व वाली चुनाव समिति ने इनकी नियुक्ति के सुझाव दिए थे। जिन्हें राष्ट्रपति रामनाथ कोविंद ने अपनी मंजूरी दी थी।  लोकपाल और लोकायुक्त कानून के तहत कुछ श्रेणियों के सरकारी सेवकों के खिलाफ भ्रष्टाचार के आरोपों की जांच के लिए केंद्र में लोकपाल और राज्यों में लोकायुक्त की नियुक्ति का प्रावधान है। यह कानून 2013 में पारित किया गया था। ये नियुक्तियां सात मार्च को सुप्रीम कोर्ट के अटॉर्नी जनरल केके वेणुगोपाल से 10 दिन के भीतर लोकपाल चयन समिति की बैठक की संभावित तारीख के बारे में सूचित करने को कहने के एक पखवाड़े बाद हुई हैं। अदालत के इस आदेश के बाद 15 मार्च को चयन समिति की बैठक हुई थी। नियमों के अनुसार, लोकपाल समिति में एक अध्यक्ष और अधिकतम आठ सदस्य हो सकते हैं. इनमें से चार न्यायिक सदस्य होने चाहिए। इनमें से कम से कम 50 फीसदी सदस्य अनुसूचित जाति, अनुसूचित जनजाति, अन्य पिछड़ा वर्ग, अल्पसंख्यक और महिलाएं होनी चाहिए। 