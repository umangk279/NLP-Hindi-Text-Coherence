अरबों डॉलर के 1एमडीबी घोटाला मामले में गिरफ्तारी के बाद मलेशिया के पूर्व प्रधानमंत्री नजीब रजाक 68.1 करोड़ डॉलर अपने खाते में अंतरण करने के सिलसिले में धन शोधन के 21 आरोपों का सामना कर रहे हैं।  पुलिस ने गुरुवार को बताया कि एक दिन पहले गिरफ्तार किये गये रजाक के खिलाफ अदालत आज दोपहर आरोप तय कर सकती है। गुरुवार की सुबह पुलिस ने नजीब से पूछताछ की। उसके बाद पुलिस विभाग के राष्ट्र उपप्रमुख नूर राशिद इब्राहीम ने एक बयान में कहा कि ‘‘68.1 करोड़ डॉलर के मामले में 21 आरोप लगाये गये हैं।’’  उन्होंने कहा कि अवैध तरीके से धन प्राप्त करने, उसका इस्तेमाल करने और उसके अंतरण के संबंध में धन शोधन के आरोप लगे हैं। रजाक पर पहले से ही धन शोधन, आपराधिक विश्वासघात, पद का दुरूपयोग करने आदि के मामले चल रहे हैं। 