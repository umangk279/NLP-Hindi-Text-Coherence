फेसबुक से डाटा चोरी कर उसका गलत इस्तेमाल करने का आरोप झेल रही कैंब्रिज एनालिटिका ने कारोबार बंद करने का किया ऐलान। सरकार ने कहा, कंपनी बंद होने की घोषणा के बावजूद डाटा लीक मुद्दे की जांच रहेगी जारी।  सरकार ने कहा है कि कैंब्रिज एनालिटिका कंपनी  द्वारा अपना कारोबार बंद करने की घोषणा के बावजूद वह डाटा लीक मामले की जांच का काम जारी रखेगी। ब्रिटेन स्थित डाटा एनालिटिका कंपनी एक राजनीतिक सलाहकार कंपनी भी है। उस पर फेसबुक के आठ करोड़ 70 लाख यूजर्स का डाटा लीक करने का आरोप है। सरकार ने इस मामले में फेसबुक और कैब्रिज एनालिटिका कंपनी दोनों को नोटिस जारी किया है। दोनों कंपनियों को दस मई तक अपना जवाब देना है। कैब्रिज एनालिटिका ने बुधवार को अपना कारोबार बंद करने की घोषणा की थी। कैंब्रिज एनालिटिका पर भारत समेत विश्व के कई देशों के चुनाव अभियान को प्रभावित करने का आरोप लग चुका है. इन देशों में अमेरिका भी शामिल है. कंपनी पर आरोप है कि इसने संबंधित देश के फेसबुक यूजर्स का डाटा चुराकर उसका इस्तेमाल चुनाव के दौरान किया. डेटा लीक के इस मामले के सामने आने के बाद भारत सरकार ने संबंधित कंपनी समेत फेसबुक पर कड़ी कार्रवाई करने की बात कही थी. आपको बता दें कि कैंब्रिज एनालिटिका पर फेसबुक के पांच करोड़ सदस्‍यों से जुड़ी जानकारियों का दुरुपयोग करने आरोप लगा है. 