1 से 22 अप्रैल की अवधि के दौरान किसानों को दस लाख टन से अधिक उर्वरकों की बिक्री की गई। जो पिछले वर्ष की समान अवधि की बिक्री से 32 प्रति‍शत अधिक है।  रसायन और उर्वरक मंत्री डी वी सदानंद गौड़ा ने कहा कि उनका मंत्रालय फसल बुआई से पहले किसानो को उर्वरकों की उपलब्‍धता सुनिश्‍चित करने के लिए प्रतिबद्ध है। लॉकडाउन के कारण आवागमन पर प्रतिबंधों के बावजूद उर्वरक और रेलवे विभाग तथा राज्‍यों और बंदरगाहों के सम्‍म‍िलित प्रयासों से देश में उर्वरकों का उत्‍पादन और आपूर्ति बिना किसी बाधा के जारी है। मंत्रालय ने कहा कि उर्वरकों की कोई कमी नहीं हैं और राज्‍यों में इसका पर्याप्‍त भंडार है।  उर्वरक कारखानों, रेलवे स्‍टेशनों और बंदरगाहों पर उर्वरकों को लादने और उतारने का काम जोरो पर है और इस दौरान सुर‍क्षित दूरी के नियम का पालन किया जा रहा है। श्रमिकों और अन्‍य कर्मियों को मास्‍क तथा सभी जरूरी बचाव उपकरण दिए गए हैं। 