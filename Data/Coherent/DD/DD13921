प्रधानमंत्री नरेंद्र मोदी ने सोमवार को प्रधानमंत्री उज्ज्वला योजना की लाभार्थी महिलाओं के साथ नमो ऐप के जरिए संवाद किया. प्रधानमंत्री ने कहा कि उज्ज्वला योजना ने गरीबों, निचले तबके के लोगों, दलितों, आदिवासियों की जिंदगी को सशक्त बनाया है. यह सामाजिक सशक्तिकरण में एक महत्वपूर्ण भूमिका निभा रही है.  प्रधानमंत्री ने कहा कि देश में एलपीजी गैस की शुरुआत आज़ादी के बाद हो गई थी लेकिन 2014 तक 13 करोड़ परिवारों तक एलपीजी कनेक्शन पहुंचा था. उन्‍होंने कहा कि पिछले चार साल में ही हमारी सरकार ने 10 करोड़ नए एलपीजी कनेक्शन दिए है. जितना काम 60-70 वर्ष में हुआ उतना केंद्र सरकार ने सिर्फ चार वर्षों में कर दिया. प्रधानमंत्री ने ये बात नमो एप के जरिए देश भर के उज्ज्वला लाभार्थियों को संबोधित करते हुए कही. प्रधानमंत्री नरेंद्र मोदी ने कहा है कि उज्ज्वला योजना से गरीबों, वंचितों, दलितों और आदिवासी समुदाय के लोग मजबूत हुए हैं. प्रधानमंत्री उज्ज्वला योजना के देश भर के लाभार्थियों को संबोधित करते हुए प्रधानमंत्री नरेंद्र मोदी ने कहा कि सामाजिक सशक्तिकरण के क्षेत्र में इसने अहम भूमिका निभाई है. उन्होंने कहा कि देश के विकास में यह योजना एक प्रतीक के रूप में सामने आई है. प्रधानमंत्री नरेंद्र मोदी ने कहा कि महिलाओं का विकास और उनका कल्याण सरकार की सर्वोच्च प्राथमिकताओं में से एक है और उज्ज्वला योजना इस दिशा में एक महत्वपूर्ण कदम है. प्रधानमंत्री नरेंद्र मोदी ने इस मौके पर योजना को सफलता मिलने पर सभी की सराहना की. प्रधानमंत्री नरेंद्र मोदी ने कहा कि उज्ज्वला योजना के तहत 10 करोड़ एलपीजी कनेक्शन दिए गए, जिसमें से 4 करोड़ कनेक्शन मुफ्त में बांटे गए. उन्होंने कहा कि योजना के तहत बड़े पैमाने पर गैस कनेक्शन बांटे जा रहे हैं और इस साल 5 करोड़ परिवारों से 8 करोड़ बीपीएल परिवारों को गैस चूल्हा दिए जाने का लक्ष्य है. पीएम मोदी ने कहा कि 2020 तक के लक्ष्य को पूरा करने के लिए 5,000 करोड़ रुपये का अतिरिक्त आवंटन किया गया है. इस योजना से देश भर की महिलाओं के जीवन में बड़ा बदलाव आया है. उनका कहना है कि इससे उनका जीवन पूरी तरह बदल गया है.  नमो ऐप के जरिए लाभार्थियों से संवाद करते हुए प्रधानमंत्री नरेंद्र मोदी ने कहा कि सरकार यह सुनिश्चित करना चाहती है कि देश में सभी के पास एलपीजी कनेक्शन पहुंचे. उन्होंने कहा कि देश भर में एलपीजी पंचायत का आयोजन हो रहा है जिसमें उज्ज्वला योजना, सुरक्षा उपायों पर महत्वपूर्ण जानकारियां साझा की जा रही हैं. 