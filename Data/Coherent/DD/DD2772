महिला क्रिकेट टी 20 वर्ल्ड कप में भारत ने न्यूज़ीलैंड को 4 रन से दी शिकस्त, शेफाली वर्मा में 34 गंद पर जड़े 46 रन, राधा यादव के शानदार छक्कों ने दिलाई जीत में मदद।   भारत ने आईसीसी महिला टी-20 विश्व कप में जीत की हैट्रिक लगाते हुए सेमीफाइनल में स्थान बना लिया है। लीग के अपने तीसरे मुकाबले में भारत ने न्यूज़ीलैंड को रोमांचक मुकाबले में 4 रन से हराया। भारत से जीत के लिए मिले 134 रन के लक्ष्य के जवाब में न्यूज़ीलैंड की टीम निर्धारित 20 ओवर में 6 विकेट पर 129 रन ही बना सकी। मैडी ग्रीन ने 24 और केटी मार्टिन ने 25 रन की पारी खेली। एमिलिया ने शानदार बल्लेबाजी करते हुए नाबाद 34 रन बनाए।  इससे पहले टॉस हार कर पहले बल्लेबाजी करने उतरी भारत की शुरुआत अच्छी नही रही। स्मृति मंधाना 11 रन बनाकर आउट हुई। इसके बाद शेफाली वर्मा के साथ तानिया भाटिया ने तेजी से रन बनाए। तानिया 23 रन बनाकर आउट हुई। जेमिमा 10 रन बनाकर आउट हुई। हरमनप्रीत ने एक बार फिर निराश किया और केवल एक रन बनाकर पवेलियन लौट गई।  संभल कर खेल रही शेफाली वर्मा 46 रन बनाकर आउट हुई। अंत के ओवर में शिखा पांडे के नाबाद 10 और राधा यादव के 14 रन की बदौलत भारत ने 8 विकेट पर 133 रन बनाने में सफलता पाई।  