भारतीय वाणिज्‍य और उद्योग परिसंध-फिक्‍की और भारतीय वाणिज्‍य तथा उद्योग मंडल-एसोचैम ने प्रधानमंत्री नरेन्‍द्र मोदी द्वारा घोषित बीस लाख करोड रूपये के आर्थिक पैकेज का स्‍वागत किया है।  फिक्‍की की अध्‍यक्ष डॉक्‍टर संगीता रेड्डी ने कहा कि फिक्‍की आत्‍मनिर्भर भारत के प्रधानमंत्री के सपने को साकार करने और इसके लिए सभी उपाय सुनिश्चित करने में सहायता करेगा। फिक्‍की के महासचिव दिलीप चिनॉय ने कहा कि यह संगठन भारतीय अर्थव्‍यवस्‍था को पटरी पर लाने के लिए मिलकर काम करेगा।  उन्‍होंने यह भी आश्‍वासन दिया कि जो रिफामर्स हैं, लैंड, लेबर के जो रिफामर्स है उसको भी वो आगे लेकर जाएंगे और भारत को एक आत्‍मनिर्भर देश बनायेंगे और पूरे सप्‍लाई चैन को फोकस करेंगे।   एसोचैम के महासचिव दीपक सूद ने देश के आर्थिक विकास में व्‍यापक योगदान के लिए आर्थिक पैकेज की घोषणा पर प्रधानमंत्री का आभार व्‍यक्‍त किया। 