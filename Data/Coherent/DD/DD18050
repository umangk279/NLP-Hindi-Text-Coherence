जी-20 सम्मेलन में महिला उद्यमियों के सशक्तिकरण पर चर्चा हुई। विकासशील देशों में महिला उद्यमियों की राह में आने वाली बाधाओं को दूर करने के लिए विश्व बैंक काम कर रहा है। इसके साथ ही महिला उद्यमियों को वित्तीय और गैर वित्तीय मदद भी बड़े पैमाने पर दी जा रही है।  विकासशील देशों में महिला उद्यमियों के सशक्तिकरण पर शनिवार को जी-20 शिखर सम्मेलन से इतर ख़ास ज़ोर रहा। धनी अर्थव्यवस्थाओं के अनुदान की मदद से विश्व बैंक ने अरबों रुपये का एक नया कार्यक्रम 'We-fi' शुरू किया है। इस कार्यक्रम के जरिए विकासशील देशों में महिला उद्यमियों को विश्व बैंक के वित्तीय और गैर वित्तीय स्रोत प्रदान किए जाएंगे जिनमें ऋण, तकनीकी सहायता, मार्गदर्शन और महिलाओं के लिए बाधाओं को हटाने के लिए नीतियों में सुधार जैसे विषय शामिल हैं। अमेरिकी राष्ट्रपति डोनॉल्ड ट्रंप की बेटी इवांका ट्रंप जो खुद एक उद्यमी हैं, महिलाओं के लिए सक्रिय रूप से काम करने और सरकारों से उनके लिए निवेश की अपील कर रही हैं। 