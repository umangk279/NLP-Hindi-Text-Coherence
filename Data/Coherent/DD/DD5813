जम्मू कश्मीर में हालात तेजी से सामान्य होने की ओर, राज्य में चरणबद्ध तरीके से पाबंदियां हटाने का काम जारी,  कश्मीर घाटी में 50 हजार लैंड लाईन फोन शुरु, सोमवार से खुलेंगे स्कूल।  कश्मीर घाटी में कड़ी सुरक्षा के बीच लोगों की आवाजाही पर पाबंदियों में शनिवार को ढील दी गई। शहर के कुछ इलाकों में लैंडलाइन सेवा बहाल कर दी गई है। जम्मू के पांच जिलों में 2जी मोबाइल इंटरनेट सेवाएं बहाल करने के साथ ही कश्मीर घाटी में 35 थानाक्षेत्रों में प्रतिबंधों में ढील दी गई है।   सरकारी कर्मचारियों को अपने-अपने कार्यालयों में जाने देने के लिए पाबंदियों में ढील दी गई। कश्मीर घाटी के 100 से अधिक टेलीफोन एक्सचेंज में से 17 एक्सचेंज में लैंडलाइन सेवाएं शनिवार को बहाल कर दी गईं। ये एक्सचेंज अधिकतर सिविल लाइन्स क्षेत्र, छावनी क्षेत्र, श्रीनगर जिले के हवाई अड्डे के पास है। श्रीनगर में 190 विद्यालय सोमवार को खुल जायेंगे। 