न्यूयॉर्क में प्रधानमंत्री मोदी की 40 से अधिक बड़ी कंपनियों के सीईओ के साथ बैठक हुई। भारत में हुए आर्थिक सुधारों पर भी चर्चा संभव।     हफ्ते भर के अमेरिका दौरे पर पहुंचे प्रधानमंत्री नरेंद्र मोदी का आज काफी व्यस्त कार्यक्रम है। पीएम मोदी ने 43 कंपनियों के प्रमुखों या सीईओ के साथ मुलाकात की। इसका उद्देश्य भारत में अपनी व्यावसायिक योजनाओं के बारे में उद्योग से प्रतिक्रिया हासिल  करने के साथ ही भारत में निवेश को आकर्षित करने के लिए सरकार की ओर से उठाए गए कदमों की जानकारी देना है। पीएम मोदी की कोशिश यही होगी हाल के दिनों में भारत की तरफ से आर्थिक सुधार के जो कदम उठाये गये हैं उनके बारे में सीधे तौर पर इन दिग्गज कंपनियों के प्रमुखों को बताया जाए । इन मुलाकातों का महत्व और भी बढ़ जाता है क्योंकि मंगलवार को पीएम मोदी ने संयुक्त राष्ट्र महासभा सत्र के इतर राष्ट्रपति ट्रंप से मुलाकात की और उनके साथ द्विपक्षीय संबंधों पर चर्चा की. ट्रंप ने कहा कि जल्द ही उनका देश भारत के साथ एक व्यापार समझौते पर पहुंच जाएगा. इससे दोनों देशों के बीच आर्थिक संबंधों को और मजबूती मिलेगी 