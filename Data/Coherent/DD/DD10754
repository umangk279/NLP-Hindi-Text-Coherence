राष्ट्रपति राम नाथ कोविन्द ने शनिवार को कानपुर मेडिकल कॉलेज में महिलाओं के स्वास्थ्य और सशक्तिकरण पर अंतर्राष्ट्रीय सेमिनार में बोलते हुए कहा कि सरकार ने विशेष तौर पर महिलाओं के कल्याण और सशक्तिकरण पर काम किया है.  राष्ट्रपति ने कहा कि स्वास्थ्य लाभ से ही महिलाओं का सशक्तिकरण संभव है. उन्होंने कहा कि सरकार ने महिलाओं के सशक्तिकरण के लिए पांच महत्वपूर्ण बिंदुओं पर काम किया है, जिसमें पहला उनकी शिक्षा, दूसरा उनका स्वास्थ्य, तीसरा महिलाओं का स्वावलंबन, चौथा महिलाओं का सामाजिक न्याय एवं संवेदना और पांचवां महिलाओं का समुचित विकास है. 