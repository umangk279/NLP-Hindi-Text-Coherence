वेस्टइंडीज और ऑस्ट्रेलिया के खिलाफ होने वाले टी-20 मैचों की सीरीज के लिए भारतीय टीम का एलान कर दिया गया है.  इन दोनों टीमों में महेंद्र सिंह धोनी को जगह नहीं दी गई है. धोनी पिछले कई मैचों से अपनी फॉर्म से जूझ रहे थे. इंग्लैंड दौरे से अबतक महेंद्र सिंह धोनी ने कोई प्रभावी प्रदर्शन नहीं किया था. चयनकर्ताओं ने ऑस्ट्रेलिया के खिलाफ होने वाले चार टेस्ट मैचों की सीरीज के लिए भी भारतीय टीम का एलान कर दिया है. वेस्टइंडीज के खिलाफ विराट कोहली को आराम दिया गया है, जबकि महेंद्र सिंह धोनी की टीम से छुट्टी कर दी गई है. विराट की गैरमौजूदगी में रोहित शर्मा टीम की कमान संभालेंगे. ऋषभ पंत टीम में विकेट कीपर की भूमिका में होंगे. ऑस्ट्रेलिया के खिलाफ टी-20 सीरीज में कोहली टीम की कमान संभालेंगे. ऑस्ट्रेलिया के खिलाफ टेस्ट सीरीज के लिए एक बार फिर मुरली विजय और रोहित शर्मा की वापसी हो गई है. विजय और रोहित के अलावा भुवनेश्वर कुमार को भी जगह दी गई है. 