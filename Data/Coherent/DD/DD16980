बीएचयू मामले में वहां के कुलपति जीसी त्रिपाठी ने जांच की घोषणा की है। उन्होंने कहा कि हम स्थिति को बेहतर बनाने और भविष्य में ऐसी घटना को रोकने के लिए किसी भी सुझाव का स्वागत करने के लिए तैयार हैं। बनारस हिंदू विश्वविद्यालय (बीएचयू) में शनिवार की रात छात्राओं पर हुए लाठीचार्ज के मामले में इस समय जांच-पड़ताल का सिलसिला जारी है।   बनारस हिंदू विश्वविद्यालय में लड़कियों की पिटाई की घटना के बाद बढ़े तनाव के बीच बीएचयू प्रशासन ने जांच का ऐलान किया है। बनारस हिंदू विश्वविद्यालय के वीसी गिरीश चंद्र त्रिपाठी के मुताबिक लड़कियों से छेड़छाड़ और हिंसा के मामले की जांच इलाहाबाद हाईकोर्ट के पूर्व न्यायाधीश बीएस दीक्षित करेंगे और समिति की सिफारिशों पर कार्रवाई की जाएगी। 