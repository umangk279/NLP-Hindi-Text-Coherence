केंद्रीय पेट्रोलियम एवं प्राकृतिक गैस और कौशल विकास एवं उद्यमिता मंत्री धर्मेंद्र प्रधान ने कहा है कि सरकार चिल्का झील और मंगलाजोडी इलाके को विश्व धरोहर स्थल में तब्दील कराने के लिए निरंतर प्रयास कर रही है।  उन्होंने उम्मीद जताई कि इस दिशा में जल्द सफलता मिलेगी। कल नई दिल्ली में आयोजित एक कार्यक्रम में हिस्सा लेने के बाद धर्मेन्द्र प्रधान मीडिया से बात कर रहे थे। चिल्का झील और उसके पास मंगलाजोड़ी इलाका एक हजार वर्ग किलोमीटर में फैला है जहां करीब 10 लाख से अधिक पक्षी दुनिया भर से आते हैं। 