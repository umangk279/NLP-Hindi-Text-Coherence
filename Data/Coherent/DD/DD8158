प्रधानमंत्री नरेंद्र मोदी कंस्ट्रक्शन टेक्नोलॉजी इंडिया -2019 के दो दिवस सम्मेलन का उद्घाटन किया। देश में हाउसिंग-रियल एस्टेट सेक्टर को गति देने ही और तकनीक को बढ़ावा देने के लिए शहरी विकास मंत्रालय ने इस सम्मेलन का आयोजन किया।   प्रधानमंत्री ने इस मौके पर ग्लोबल हाउसिंग टेक्नोलॉजी चैलेंज के तहत भारतीय एटलस के साथ ही एप लॉन्च किया। इसके तहत देश में भौगोलिक चुनौतियों को ध्यान में रखते हुए घरों का निर्माण करने  में काफी मदद मिलेगी। प्रधानमंत्री ने कहा कि हाउसिंग सेक्टर की शक्ल बदलने के लिए सरकार सात मंत्रों पर काम कर रही है। जिसमें स्वच्छता,अमृत,स्मार्ट सिटी जैसे कई दूसरे भी प्रयास किए हैं। साथ ही इस क्षेत्र के लिए ख़ासतौर पर लोगों को कुशल बनाया जा रहा है। प्रधानमंत्री ने कहा कि आने वाले दिनों में ग्रामीण क्षेत्र की महिलाएं और युवा काफी संख्या में निर्माण क्षेत्र में जुड़ने के लिए कुशल बनाए जा चुके हैं। प्रधानमंत्री ने कहा कि जीएसटी ने भी रियल एस्टेट के कारोबार को ग्राहकों और खरीदारों दोनों के लिए आसान किया है। ग्लोबल चुनौतियों और मानकों के मुताबिक़ घरों के निर्माण को गति देने के लिए कनस्ट्रक्शन वर्ष घोषित किया है।  प्रधानमंत्री ने कहा कि ग्राहकों और हाउसिंग निर्माण से जुड़े कारोबारियों के लिए सहूलियत देने की दिशा में भी सरकार ने प्रयास किए हैं। उन्होने कहा कि टैक्स से जुड़े नियमों में बदलाव किए गए हैं और होम लोन पर लोगों को काफी फायदा भी होगा।  