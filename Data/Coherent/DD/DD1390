रियो डी जनेरियो और साओ पाउलो सहित ब्राजील के सबसे बड़े शहरों में  महीनों बाद शॉपिंग मॉल फिर से खुल गए। फिर भी देश में प्रकोप की एक और लहर की चिंता बढ़ गई है।  ब्राजील के दूसरे सबसे बड़े शहर रियो डी जनेरियो में मॉलों को दिन में 12 से 8 बजे के बीच आठ घंटे खोलने की अनुमति है। मॉल में प्रवेश करने से पहले दुकानदारों को अपने तापमान की जांच करवानी होगी। पहले दिन शहर के प्रमुख मॉलों के प्रवेश द्वारों पर लंबी कतारें देखी गईं। व्यवसायों को महामारी विरोधी नियमों के एक सेट का पालन करना होगा। शॉपिंग मॉल के सभी रेस्तरां केवल टेक-आउट और कूरियर सेवाएं संचालित कर सकते हैं, और सभी मनोरंजन क्षेत्रों को बंद रखा जाएगा। ब्राजील शॉपिंग सेंटर एसोसिएशन के अनुसार, 577 शॉपिंग सेंटरों में से 298 या 50 प्रतिशत से अधिक शॉपिंग सेंटरों ने बुधवार तक परिचालन फिर से शुरू कर दिया है। संगठन ने अगले कुछ दिनों में अधिक शॉपिंग सेंटरों के संचालन फिर से शुरू होने की उम्मीद जताई है।  देश के स्वास्थ्य मंत्रालय के अनुसार, ब्राजील में कुल 800,000 मामले हैं और अबतक 40,000 से ज्यादा लोगों की मृत्यु हो गई है। दुनिया में संयुक्त राज्य अमेरिका के बाद ब्राजील में सबसे अधिक पुष्ट मामले हैं, और संयुक्त राज्य अमेरिका और ब्रिटेन के बाद मौत के आंकड़ों में ब्राजील का तीसरा स्थान है। 