काला हिरण शिकार मामले में जोधपुर सत्र न्यायालय से ज़मानत मिलने के बाद अभिनेता सलमान ख़ान जोधपुर केंद्रीय कारागार से रिहा हो गए हैं.  सत्र न्यायाधीश आरके जोशी ने सलमान खान को ज़मानत दी. सलमान को 50 हजार के निजी मुचलके पर जमानत दी गई है. इससे पहले निचली अदालत ने साल 1998 में काले हिरण का शिकार करने के जुर्म में दोषी करार देते हुए सलमान खान को 5 साल की सज़ा सुनाई थी. बिश्नोई समाज के वकील ने मामले को ऊपरी अदालत में चुनौती देने की बात कही है.   