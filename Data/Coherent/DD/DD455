देश में सरकार के प्रयासों से कोविड-19 की स्थिति में सुधार हो रहा है। स्वास्थ्य मंत्रालय के अनुसार देश में कोविड-19 से रिकवर होने की दर 76.61 प्रतिशत हो गई है। जबकि कोविड-19 से मृत्यु दर में लगातार गिरावट जारी है, जो 1.79 प्रतिशत हो गई है।  बीते 24 घंटों में देश में कुल 64 हज़ार 935 लोग कोरोना संक्रमित स्वस्थ्य हो चुके हैं। देश में अब तक कुल 27 लाख 13 हजार 933 लोग कोरोना को मात दे चुके हैं। इसके साथ ही पिछले 24 घंटों में 10 लाख 55 हज़ार से ज्यादा लोगों का टेस्ट किया गया है। 