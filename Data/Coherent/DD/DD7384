लोकसभा के तीसरे चरण के चुनाव के लिए प्रचार अभियान आज शाम हो जाएगा समाप्त। 13 राज्‍यों और दो केन्‍द्रशासित प्रदेशों की 116 लोकसभा सीटों पर 23 अप्रैल को होगा मतदान।   लोकसभा के तीसरे चरण के चुनाव के लिए प्रचार अभियान आज शाम समाप्त हो जाएगा। विभिन्‍न राजनीतिक दल मतदाताओं का समर्थन हासिल करने के लिए एड़ी-चोटी का जोर लगा रहे हैं। 13 राज्‍यों और दो केन्‍द्रशासित प्रदेशों से लोकसभा के 116 क्षेत्रों में मंगलवार को वोट डाले जाएंगे। गुजरात के सभी 26, केरल के 20, महाराष्‍ट्र और कर्नाटक के 14-14, उत्‍तर प्रदेश के 10, छत्‍तीसगढ़ के सात, ओडिसा के छह, बिहार और पश्चिम बंगाल के पांच-पांच, असम के चार, गोवा के सभी दो, जम्‍मू-कश्‍मीर, दादरा-नगर हवेली, दमण और दीव तथा त्रिपुरा की लोकसभा की एक-एक सीट के लिए मतदान कराया जाएगा। 