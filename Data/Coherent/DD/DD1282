जम्मू-कश्मीर में आज तड़के बारामूला जिले में सोपोर के हार्दशिवा क्षेत्र में सुरक्षाबलों के साथमुठभेड़ में दो आतंकवादी मारे गए। आतंकवादियों के छिपे होने की खुफिया जानकारी मिलनेके बाद पुलिस, सेना और सीआरपीएफ की संयुक्‍त टीम ने इलाके की घेराबंदी कर तलाशी अभियान चलाया।  इस दौरान आतंकवादियों की गोलीबारी का सुरक्षाबलों ने कड़ा जवाब दिया और इसकार्रवाई में दो आतंकवादी मारे गए। ये दोनों आतंकवादी स्‍थानीय थे जिनकी पहचान बहराम पोरा शोपोर के वलीद बशीर मीर और यमबर जालवाडा शोपोर के बिलाल अहमद पारे केरूप में हुई है। ये दोनों लश्‍कर-ए-तैयबा से जुड़े थे। मुठभेड़ स्‍थल से दो एके-47राइफल मिली हैं। उधर, बड़गाम में पुलिस और सेना की टीम ने पुख्ता सूचना के आधार पर नरबल क्षेत्र से आतंकवादियों के पांच सहयोगियों को गिरफ्तार किया। इन लोगों के पास से हथियार और गोली बरामद की गईहै। इस बीच, पुलिस और सेना की संयुक्‍त टीम नेशोपियां के यरवान गांव में आतंकवादियों के ठिकाने से हथियार और गोली बरामद की। एक दूसरे घटनाक्रम में दक्षिण कश्‍मीर के पुलवामा जिले में त्राल के चेवा उल्‍लर क्षेत्र में आज शाम सुरक्षाबलों और आतंकवादियों के बीच मुठभेड की खबर है। सूत्रों के अनुसार पुलिस, सेना और सी आर पी एफ की संयुक्‍त टीम ने क्षेत्र में आतंकवादियों की मौजूदगी के बारे में सुराग मिलने पर घेराबंदी और छानबीन शुरू की। जैसे ही संयुक्‍त टीम संदिग्‍ध ठिकाने के निकट पहुंची, वहां छिपे आतंकवादियों ने गोलीबारी शुरू कर दी। सुरक्षाबलों ने भी जवाब में गोलीबारी की। सुरक्षाबलों की कार्रवाई जारी है और ब्‍यौरे की प्रतीक्षा है। 