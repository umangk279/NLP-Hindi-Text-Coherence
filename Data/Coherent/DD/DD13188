करूणानिधि के समाधि स्थल को लेकर सुनवाई खत्म मद्रास हाईकोर्ट ने सुनाया फैसला,मरीना बीच पर ही होगा करूणानिधि का अंतिम संस्कार   करूणानिधि के समाधि स्थल को लेकर सुनवाई खत्म करते हुए अदालत ने फैसला सुनाया और मरीना बीच पर ही अंतिम संस्कार के आदेश दिए है।  इस मामले में कल रात हाईकोर्ट के मुख्य न्यायाधीश के घर पर सुनवाई शुरू हुई थी, जिसे सुबह तक के लिए स्थगित कर दिया गया। अदालत ने राज्य सरकार से इस पर जवाब मांगा है। दरअसल डीएमके चाहती है कि उनके नेता के शव को मरीना बीच पर स्थान मिले, जहां तमिलनाडु की राजनीति के दिग्गजों के शव दफ़नाए गए थे। लेकिन प्रदेश की एआईएडीएमके सरकार ने इसकी अनुमति नहीं दी। सरकार के फैसले के बाद डीएमके ने अदालत में याचिका दाखिल कर मामले की जल्द सुनवाई करने का अनुरोध किया था। इससे पहले एमके स्टालिन ने सीएम को पत्र लिखकर मरीना बीच पर अन्नादुराई की समाधि स्थल के पास ही करुणानिधि को दफनाने की जगह मांगी थी।  