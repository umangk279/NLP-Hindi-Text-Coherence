हॉकी में चला मनप्रीत सिंह की सेना का जादू मलेशिया को 2-1 से  मात देकर भारत ने तीसरी बार जमाया एशिया कप हॉकी टूर्नामेंट के ख़िताब पर कब्ज़ा, वही कोरिया को हराकर पाकिस्तान रहा तीसरे स्थान पर।     भारतीय हॉकी टीम ने एशिया कप का ख़िताब अपने नाम कर लिया है। भारत ने ढाका में खेले गए फाइनल मुक़ाबले में मलेशिया को 2-1 से शिकस्त दी और तीसरी बार एशिया कप का खिताब अपने नाम किया। भारतीय टीम ने इस मैच में भी अपना शानदार फार्म जारी रखते हुए पहले क्वार्टर में ही बढ़त बना ली। एसके उथप्पा ने दाएं फ्लैंक से हमला किया और एसवी सुनील ने पास दिया जिस पर रमनदीप ने पहली कोशिश की और गेंद पोस्ट पर लगी, लेकिन दूसरी कोशिश के लिए उनके पास पूरा मौका था. उन्होंने आराम से गेंद को गोल में डाल दिया  और भारत को 1-0 की बढ़त दिला दी। हालंकि भारत को कई मौको पर पेनाल्टी कार्नर मिले लेकिन टीम इसे भुना नहीं पाई और मलेशियाई गोलकीपर ने शानदार बचाव कर भारत के हमले को बेकार कर दिया। दूसरे क्वार्टर में भारत को एक और सफलता हाथ लगी। आकाशदीप के मूव पर गेंद सुमित के पास पहुंची जो डी के टॉप पर थे, उनके क्रॉस पर ललित उपाध्याय ने गोल किया. दूसरा क्वार्टर खत्म होने से करीब डेढ़ मिनट पहले भारत ने बढ़त दोगुना कर दिया। तीसरे क्वार्टर में भारत का हमला जारी रहा. ललित के मूव पर रमनदीप को गेंद मिली लेकिन उन्होंने गेंद को गोल पोस्ट से बाहर हिट कर दिया इस तरह ये क्वार्टर बना गोल के खत्म हुआ और भारत 2-0 से बढ़त बनाने में कामयाब रहा। मलेशिया की तरफ से शाहरिल सबा ने गोल कर स्कोर 2-1 कर दिया।   