आईसीसी महिला विश्व कप में जब आज भारतीय टीम ऑस्ट्रेलिया के सामने होगी तो उसकी नज़र सेमीफ़ाइनल में जगह पक्की करने की होगी।   भारत के मजबूत इरादों से ऑस्ट्रेलिया काफी अच्छे से रूबरू है, सन 2009 में भारत ने ऑस्ट्रेलिया को उसी के देश में दो बार हराया था, वहीं दूसरी तरफ ऑस्ट्रेलिया ने भारत को विश्वकप में कुल 8 बार हरा चुका है। दोनों देशों के मध्य यह मुकाबला काउंटी ग्राउंड में खेला जाएगा। ऑस्ट्रेलिया और भारत दोनों को पिछले मुकाबलों में हार झेलनी पड़ी थी। दक्षिण अफ्रीका ने पिछले मैच में भारत को 115 रन से हराया था लेकिन इससे पहले भारत का प्रदर्शन काफी अच्छा रहा है, अब तक खेले गये सभी मैचों में भारतीय टीम चार मैच  जीतने में कामयाब रहा था।  पिछले मैच में ऑस्ट्रेलियाई को इंग्लैंड के खिलाफ बेहद रोमांचक मैच में तीन रन से हार का सामना करना पड़ा था।   