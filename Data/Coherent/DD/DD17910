गठबंधन की दीवार पर पड़ी दरार को पाटने की कोशिशों का कोई ठोस हल निकलता नहीं दिख रहा है। दोनों पार्टियों के बीच जब कांग्रेस ने मान-मनव्वल की कोशिश की तो आरजेडी ने उस पर ही सवाल खड़े कर दिए। हिमाचल प्रदेश के मुख्यमंत्री की याद दिलाते हुए आरजेडी ने कहा कि कांग्रेस पहले वीरभद्र सिंह का इस्तीफा करवाए तब तेजस्वी यादव का इस्तीफा मांगे।   बिहार कैबिनेट की बैठक हुई जिसमें सिर्फ तेजस्वी यादव ही नहीं बल्कि उनके भाई तेज प्रताप भी पहुंचे। अटकलें थी कि सुशासन और भ्रष्टाचार के प्रति जीरो टॉलरेंस की नीति का दावा करने वाले नीतीश कुमार तेजस्वी यादव को मंत्रिमंडल से बर्खास्त करेंगे लेकिन ऐसा कुछ भी नहीं हुआ।  हालांकि गठबंधन की दीवार पर पड़ी दरार को पाटने के लिए कई दिनों से कोशिश भी होती रही हैं लेकिन इसका कोई ठोस हल निकलता नहीं दिख रहा है। जेडीयू तेजस्वी का इस्तीफा चाहती लेकिन लालू इसके लिए तैयार नहीं हैं। लालू का फार्मूला भी जेडीयू का पसंद नहीं है। लालू चाहते हैं कि तेजस्वी के साथ आरजेडी कोटे के सभी मंत्री इस्तीफा दें और बाहर से नीतीश को समर्थन दिया जाए नीतीश को कतई नामंज़ूर है। लोगों को इंतेज़ार था बिहार के उपमुख्यमंत्री को लेकर 'सुशासन बाबू' यानी मुख्यमंत्री की बंद ज़ुबान खुलने की। शाम में हुई बहुप्रतीक्षित कैबिनेट बैठक में सिर्फ तेजस्वी यादव ही नहीं बल्कि उनके भाई तेज प्रताप भी पहुंचे। अटकलें थी कि सुशासन और भ्रष्टाचार के प्रति जीरो टॉलरेंस की नीति का दावा करने वाले नीतीश कुमार तेजस्वी यादव को मंत्रिमंडल से बर्खास्त करेंगे लेकिन ऐसा कुछ भी नहीं हुआ। भाजपा नेता सुशील मोदी ने एक बार फिर तेजस्वी यादव को घेरने की कोशिश की और कहा वो 26 साल में 26 संपत्तियों के मालिक बने हैं। उन्होंने कहा कि इन 26 संपत्तियों में 13 संपत्तियां उनके दाढ़ी-मूछ आने से पहले की और 13 संपत्तियां बाद की हैं। सिर्फ इतना ही ये तजस्वी का तेज था कि वो महज़ 3 साल की उम्र में 2 संपत्तियों के मालिक बन गए थे।  बेनामी संपत्ति अर्जित करने के मामले में सीबीआई ने लालू, राबड़ी देवी के अलावा तेजस्वी यादव के खिलाफ FIR दर्ज की है। सीबीआई ने रेलवे होटल टेंडर केस में लालू और उनके परिवार के 12 ठिकानों पर छापेमारी कर चुकी है। लालू समेत 8 लोगों के खिलाफ FIR दर्ज हो चुकी है। लालू परिवार से लंबी पूछताछ का दौर भी चला। घोटालों के दलदल में आरजेडी अध्यक्ष लालू प्रसाद यादव 21 साल से धंसे हैं। तब चारा घोटाला था, अब लारा घोटाले का आरोप लगा रहा है। बेनामी संपत्ति के तार लालू के बेटी मीसा और दामाद के ठिकानों पर छापेमारी के साथ पूछताछ भी चुकी है। भाजपा अब नीतीश से सवाल पूछ रही है किस आधार पर सुशासन बाबू अपनी कैबिनेट में इतने बड़े दागी को बिठा रहे है। आखिर वो मजबूरी है क्या।  