सीबीआई ने व्यापम घोटाले में 592 नामों के साथ दाखिल की चार्जशीट। चार्जशीट में निजी कालेजों के 4 प्रोमोटर्स और 334 उम्मीदवारों के नाम भी शामिल।    सीबीआई ने व्यापम घोटाले में एक और चार्जशीट दाखिल की है। इसमें 592 लोगों के नाम हैं, जिनमें चार पूर्व व्यापम अधिकारी भी शामिल हैं। अधिकारियों के अतिरिक्त सीबीआई ने कई प्राइवेट कॉलेजों के चेयरमैन के खिलाफ भी चार्जशीट दाखिल की है। इसमें चिरायु मेडिकल कॉलेज के अजय गोयनका, पीपल्स मेडिकल कॉलेज के एसएन विजयवर्गीय, मेडिकल कॉलेज भोपाल के सुरेश सिंह भदौरिया और एलएन मेडिकल कॉलेज के जेएन चौकसी का नाम शामिल है।  एजेंसी पहले ही इस मामले में राज्य के मुख्यमंत्री शिवराज सिंह चौहान को क्लीनचिट दे चुकी है। इससे पहले दाखिल की गई चार्जशीट में एजेंसी ने 490 लोगों का नाम लिया था।  