उत्तर किवु और इटुरी प्रांतों में एक मई तक इबोला के 1,510 मामले सामने आये थे और इससे 994 लोगों की मौत हुई थी  विश्व स्वास्थ्य संगठन ने कहा है कि लोकतांत्रिक कांगो गणराज्य में इबोला महामारी से लगभग एक हजार से अधिक लोगों की मौत हो चुकी है। डब्ल्यूएचओ के स्वास्थ्य आपात कार्यक्रम के कार्यकारी निदेशक माइकल रयान ने जिनेवा में पत्रकारों से कहा कि, ‘‘हम एक कठिन और अस्थिर स्थिति से निपट रहे हैं।’’ उत्तर किवु और इटुरी प्रांतों में एक मई तक इबोला के 1,510 मामले सामने आये थे और इससे 994 लोगों की मौत हुई थी। रयान ने कहा कि डब्ल्यूएचओ को शुक्रवार को ताजा जानकारी मिलने के बाद मृतकों की संख्या बढ़कर एक हजार के पार होने की ‘‘आशंका’’ है।  