जर्मनी की चांसलर एंगेला मर्केल ने नई दिल्ली में प्रधानमंत्री नरेंद्र मोदी से की मुलाकात, दोनों नेताओं ने की संयुक्त रूप से 5वीं द्विवार्षिक अंतर-सरकारी परामर्श बैठक की अध्यक्षता। दोनो देशों के होंगे अहम समझौते।  जर्मनी का चांसलर एंगेला मर्केल भारत के दौरे पर हैं। उन्होंने  नई दिल्ली के हैदराबाद हाउस में प्रधानमंत्री नरेन्द्र मोदी से मुलाकात की। दोनों नेताओं ने संयुक्‍त रूप से 5वीं द्विवार्षिक अंतर सरकारी परामर्श बैठक की अध्यक्षता की। इस दौरान दोनों देशों के बीच समझौतों का आदान प्रदान भी होगा। जर्मन चांसलर और भारतीय नेताओं के बीच वार्ता के दौरान आर्थिक भागीदारी, व्‍यापार, निवेश और कृषि मुख्‍य बिंदु रहेंगे। इस दौरान विज्ञान, शिक्षा, प्रौद्योगिकी, दोनों देशों के लोगों में आपसी संपर्क और सांस्कृतिक आदान-प्रदान सहित द्विपक्षीय मुद्दों के सभी पहुलओं पर बातचीत होने की संभावना है। मर्केल के साथ कई मंत्रियों और संघीय सरकार के राज्य सचिवों के अलावा एक उच्च स्तरीय व्यापार प्रतिनिधिमंडल भी भारत आया है। माना जा रहा है कि मर्केल की इस यात्रा से भारत-जर्मनी के बीच संबंध और मजबूत होंगे।     