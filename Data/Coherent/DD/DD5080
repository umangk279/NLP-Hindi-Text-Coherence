दिल्ली के अंबेडकर इंटरनेशनल सेंटर में आरएसएस सरसंघचालक मोहन भागवत ने सुनील अंबेडकर द्वारा लिखित पुस्तक THE RSS ROADMAPS FOR THE 21ST CENTURY का विमोचन किया.  इस मौके पर नितिन गडकरी, प्रकाश जावडेकर, पीयूष गोयल सहित कई केन्द्रीय मंत्री मौजूद थे. पुस्तक में संघ की स्थापना से लेकर विकास यात्रा के विभिन्न पहुलओं का जिक्र किया गया है. पुस्तक के विमोचन के बाद अपने संबोधन में संघ प्रमुख मोहन भागवत ने कहा कि ये पुस्तक संघ को समझने में मदद करेगी. उन्होंने कहा कि विचारों को देश काल परिस्थिति की मर्यादा रखनी होती है और उस हिसाब से विचारों में बदलाव होता रहता है लेकिन मूल विचार वही रहते है. उन्होंने कहा कि संघ चाहता है कि पूरा का पूरा भारतीय समाज एकजुट हो. 