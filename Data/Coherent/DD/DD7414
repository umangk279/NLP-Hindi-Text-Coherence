फुटबॉल क्लब लिवरपूल और टॉटनहैम हॉटस्पर्स ने चैम्पियन्स लीग के सेमीफाइनल में स्थान बनाया, लिवरपूल ने एफ सी पोर्तो को दी मात वहीं टॉटनहैम हॉटस्पर्स ने मैनचेस्टर सिटी को अवे गोल के सहारे पीछे छोड़ा।  लिवरपूल ने एफ सी पोर्तो पर बडे अंतर से जीत दर्ज करते हुए चैम्पियन्स लीग के सेमीफाइनल में स्थान बना लिया है।पहले लैग में 2 गोल की बढत हासिल करने वाली लिवरपूल ने दूसरे लेग में भी शानदार शुरुआत की औऱ 26वें मिनट में सेडियो माने ने टीम के लिए पहला गोल दागा। 65वें मिनट में मोहम्मद सालाह ने गोल कर लिवरपूल को 2-0 से आगे कर दिया। लेकिन इसके तीन मिनट बाद एडर मिलिटाओ ने पोर्तो के लिए मैच का पहला गोल करने मे सफलता पाई। इसके बाद 77वें मिनट में रॉबर्टो और 84वें मिनट में वर्जिल वैन डिज्क के गोल ने लिवरपूल की इस मुकाबले में 4-1 से जीत सुनिश्चित कर दी। लिवरपूल ने 6-1 के एग्रीगेट से सेमीफाइनल मे अपना स्थना सुनिश्चित किया जहां अब उनका सामना बार्सिलोना के साथ होगा। उधर टॉटनहैम हॉटस्पर्स ने भी चैम्पियन्स लीग के सेमीफाइनल में जगह बना ली है। इतिहाद स्टेडियम में मैनचेस्टर सिटी और टॉटनहैम हॉटस्पर्स के बीच खेले गए क्वार्टर फाइनल के दूसरे लेग में सिटी ने तेज़ शुरुआत की और रहीम स्टर्लिंग ने चौथे मिनट में ही गोल कर अपनी टीम को 1-0 से आगे कर दिया। लेकिन सातवें मिनट में हॉटस्पर्स के लिए सोन ह्यूंग मीन ने गोल कर मुकाबले को बराबरी पर ला दिया। पहले हाफ की समाप्ती तक सिटी ने 3-2 की बढत हासिल कर ली। मैच के 59वें मिनट में सर्जियो एगुएरो के गोल ने मैनचेस्टर सिटी की अगले दौर में पहुंचने की उम्मीदें प्रबल कर दीं। लेकिन 73वें मिनट में स्पर्स के लिए फर्नेंडो लोरेंट ने गोल कर मुकाबले को 4-3 पर ला दिया। आखिर तक स्कोर यही रहा। मैच चाहे मैनचेस्टर सिटी ने 4-3 से जीत लिया लेकिन एग्रिगेट स्कोर 4-4 का रहा और पहले लेग में किए गए अवे गोल के कारण टॉटनहैम हॉटस्पर्स ने सेमीफाइनल में स्थान बनाने में सफलता पाई।   