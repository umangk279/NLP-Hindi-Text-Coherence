कोरोना के खिलाफ लड़ाई में आशाकर्मियों ने शुरू से ही बढ़चढ़ कर योगदान दिया। विषम परिस्थितियों में भी ये कार्यकर्ता अपनी जिम्मेदारियों को पूरी निष्ठा से निभा रहे हैं।  कोरोना के चलते चंडीगढ़ में 15 मार्च से आंगनवाड़ी बंद कर दी गई थी, तब इन कोरोना वारियर्स ने घर घर जाकर, बच्चों गर्भवती महिलाओं, स्तनपान कराने वाली माताओं के साथ-साथ किशोर लड़कियों के पोषण का विशेष ध्यान रखा और उनके टीकाकरण का को भी समय-समय पर करवाया। 