हॉकी इंडिया कार्यकारी बोर्ड ने कोरोना संकट को देखते हुए बेरोजगार सीनियर एवं जूनियर 61 खिलाड़ियों को तत्काल 10-10 हजार रुपये की आर्थिक सहायता देने  की घोषणा की है।  जिन 61 खिलाड़ियों को आर्थिक सहायता मिलेगी उनमें 30 जूनियर और चार सीनियर महिला खिलाड़ी के साथ  26 जूनियर और एक सीनियर पुरुष खिलाड़ी शामिल हैं।          हॉकी इंडिया के कार्यवाहक अध्यक्ष ज्ञानेंद्रो निंगोमबम ने कहा कि हमें उम्मीद है कि यह सहायता खिलाड़ियों को जल्द से जल्द खेल गतिविधियों से जुड़ने में मदद करेगी। 