संसद के बजट सत्र से पहले लोकसभा अध्यक्ष ओम बिरला विभिन्न दलों के नेताओं के साथ बैठक करेंगे। केंद्र सरकार और ओम बिरला ने 30 जनवरी की शाम को अपने आवास पर बैठक बुलाई है।  संसद के आगामी बजट सत्र को सुचारू रूप से चलाने के लिए सरकार ने सर्वदलीय बैठक बुलाई है यह बैठक कल सुबह 11:30 बजे होगी। संसद का बजट सत्र 31 जनवरी से शुरू हो रहा है। कल शाम साढ़े 6  बजे लोकसभा अध्यक्ष ओम बिरला ने भी सर्वदलीय बैठक बुलाई है । बजट सत्र का पहला चरण 31 जनवरी से 11 फरवरी तक होगा जबकि दूसरा चरण 2 मार्च से 3 अप्रैल तक होगा। संसद के दोनों सदनों के संयुक्त सत्र को 31 जनवरी को राष्ट्रपति रामनाथ कोविंद संबोधित करेंगे जबकि आम बजट 1 फरवरी यानी शनिवार को पेश किया जाएगा। 