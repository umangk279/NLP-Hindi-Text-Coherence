National Liberation front of Tripura के साथ त्रिपक्षीय समझौता ज्ञापन पर हुआ हस्ताक्षर, NLFT  मुख्य धारा में लौटेगी, भारतीय संविधान में जताया भरोसा, पांच साल की बातचीत के बाद हुआ त्रिपक्षीय समझौता.  पांच साल की बातचीत के बाद त्रिपुरा में त्रिपक्षीय समझौता हो गया है।  केंद्रीय गृह मंत्रालय के संयुक्त सचिव सत्येंद्र गर्ग, त्रिपुरा सरकार के प्रतिनिधि और नेशनल लिबरेशन फ्रंट के सबीर देवबर्मा की ओऱ से समझौते पर हस्ताक्षर किए गए। नेशनल लिबरेशन फ्रंट त्रिपुरा का चरमपंथी जनजातीय समूह है। समझौते के बाद अब संगठन के 88 सदस्य 13 अगस्त को आत्म समर्पण करेंगे। साथ ही त्रिपुरा की जेलों में बंद 24 अन्य कैडर भी आत्मसमर्पण करेंगे। खास बात ये है कि नेशनल लिबरेशन फ्रंट की ओर से भारतीय संविधान में भरोसा जताते हुए कहा गया है कि वो अब मुख्य धारा में लौटेगी।  