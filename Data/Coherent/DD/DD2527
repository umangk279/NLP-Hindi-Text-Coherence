कोरोना वायरस के खिलाफ जंग को और तेज़ करने के लिए केंद्र और राज्य सरकारें मिलकर काम कर रही हैं। अब इस दिशा में कई अन्य संस्थान भी आगे आ रहे हैं।  ओडिशा के कलिंगा इस्टीट्यूट ऑफ मेडिकल साइंसेज ने राज्य सरकार के साथ मिलकर एक करार किया है, जिसके तहत राज्य में इस महामारी से जूझ रहे लोगों के लिए 1000 बिस्तरों वाला बड़ा अस्पताल तैयार किया जाएगा। ये अपनी तरह का इतना बड़ा पहला अस्पताल होगा, जिसमें सिर्फ कोरोना के मरीज़ों का इलाज किया जाएगा। राज्य सरकार की कोशश है कि इस महामारी से बचने के लिए इस अस्पताल में सारी अत्याधुनिक सुविधाएं प्रदान की जाएं। 