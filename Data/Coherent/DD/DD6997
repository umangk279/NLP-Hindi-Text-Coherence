भाजपा के वरिष्‍ठ नेता और प्रधानमंत्री नरेन्‍द्र मोदी, कांग्रेस अध्‍यक्ष राहुल गांधी, यूपीए अध्‍यक्ष सोनिया गांधी, समाजवादी पार्टी प्रमुख अखिलेश यादव और कई पूर्व कई वर्तमान केन्‍द्रीय मंत्रियों सहित कई प्रमुख नेताओं की किस्मत का फैसला कल हो जाएगा।  सभी राजनीतिक दल के जीत के दावों के बीच चुनाव के नतीजे आने में अब 24 घंटे से भी कम समय रह गया है। भाजपा के वरिष्‍ठ नेता और प्रधानमंत्री नरेन्‍द्र मोदी, कांग्रेस अध्‍यक्ष राहुल गांधी, यूपीए अध्‍यक्ष सोनिया गांधी, समाजवादी पार्टी प्रमुख अखिलेश यादव और कई पूर्व कई वर्तमान केन्‍द्रीय मंत्रियों सहित कई प्रमुख नेताओं की किस्मत का फैसला कल हो जाएगा। मतगणना केन्‍द्रों पर कड़े सुरक्षा इंतजाम किए गए हैं। आसपास के क्षेत्रों में धारा 144 लगा दी गई है। सभी राज्यों में विभिन्न जिलों के पीठासीन अधिकारियों ने तैयारियों को आखिरी रूप देने के लिए उच्‍च प्रशासनिक अधिकारियों के साथ मतगणना केन्‍द्रों का निरीक्षण किया। वीवीपैट पर्चियों के मिलान के लिए विशेष केबिन बनाए गए हैं। मतगणना कर्मी संबंधित केन्‍द्रों पर कल सुबह छह बजे पहुंच जाएंगे और वोटों की गिनती ठीक आठ बजे शुरू होगी। 