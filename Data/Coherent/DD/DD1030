केंद्रीय मंत्री हरदीप सिंह पुरी और आवास तथा शहरी मामले मंत्रालय के अधिकारियों के साथ 15वें वित्‍त आयोग की आज बैठक हुई, जिसमें स्‍थानीय शहरी निकायों के सम्‍पत्ति कराधान सहित विभिन्‍न मुद्दों पर चर्चा की गई।  यह बैठक 2020-21 के लिए आयोग की सिफारिशों के संदर्भ में हुई जिनमें आयोग ने राज्‍यों को संपत्ति कर की फ्लोर दरें अधिसूचित करने को कहा था। आवास और शहरी मामले मंत्रालय ने नगर पालिकाओं को धन हस्‍तांतरण में चार प्रतिशत वृद्धि करने की सिफारिश की है। गैर-वित्‍तीय अनुशंसाओं में अन्‍य बातों के अलावा संपत्ति कर की अनिवार्य शर्तों में संशोधन और वायु प्रदूषण का स्रोत कम करने के लिए शहरों को परिवेशी वायु गुणवत्‍ता अनुदान शामिल है। मंत्रालय ने नगर पालिकाओं के संसाधनों का अंतराल दूर करने सहित आयोग के समक्ष अपनी वित्‍तीय मांगे भी पेश की। 