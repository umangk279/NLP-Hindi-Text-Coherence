जरूरतमंदों को राहत, विदेश मंत्री सुषमा स्वराज ने कहा भारत सभी जायज लंबित मामलों में जारी करेगा मेडिकल वीजा, पाकिस्तानी नागरिकों की ओर से किए गए अनुरोधों पर सकारात्मक प्रतिक्रिया जाहिर करते हुए  टिप्पणी की    पाकिस्तान के लोगो के साथ जिन्हे भारत में इलाज की दरकार है उनके साथ मानवीय सद्भाव जारी रखते हुए विदेश मंत्री सुषमा स्वराज ने मेडिकल वीजा देने की जानकारी दी। आज इस्लामाबाद में भारतीय उच्चायोग को एक पाकिस्तानी बच्चे को भारत में इलाज के लिए वीजा जारी करने का निर्देश दिया.  रोशनी और उपहारों का पर्व दिवाली उन ज़रूरतमंदों के लिए वरदान साबित जो लंबे समय भारत में इलाज कराने के हसरत रखते थे। विदेश मंत्रालय ने इन्हें दिवाली का नायाब तोहफा देते हुए मेडिकल बीजा देने का एलान किया। विदेश मंत्री सुषमा स्वराज ने पाकिस्तानी नागरिकों की ओर से किए गए ऐसे अनुरोधों पर सकारात्मक प्रतिक्रिया जाहिर करते हुए यह टिप्पणी की। विदेश मंत्री सुषमा स्वराज ने ट्वीट किया, 'दीपावली के शुभ अवसर पर भारत आज ऐसे सभी लंबित मामलों में मेडिकल वीजा देगा जिनमें वीजा देना जायज है। पाकिस्तान की एक महिला आमना शमीन की ओर से वीजा के लिए किए गए अनुरोध पर विदेश मंत्री ने कहा, 'कृपया पाकिस्तान में भारतीय उच्चायोग से संपर्क करें. हम इसकी अनुमति ज़रूर देंगे.' दरअसल, बुधबार को सुषमा ने इस्लामाबाद स्थित भारतीय उच्चायोग को निर्देश दिया था कि वह भारत में इलाज के लिए एक पाकिस्तानी बच्चे को वीजा जारी करे। 