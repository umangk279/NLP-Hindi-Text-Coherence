श्रीलंका के क्रिकेट बोर्ड ने कहा है कि उसकी सरकार को श्रीलंका की टीम के पाकिस्तान दौरे में एक संभावित आतंकी हमले की मिली विश्वस्त सूचना, बोर्ड ने सुरक्षा की स्थिति का फिर से आकलन करने के लिए श्रीलंका सरकार से मांगी सहायता।     27 सितंबर से शुरू होने वाली पाकिस्तान श्रीलंका सारीज़ से पहले श्रीलंका सरकार को उसकी टीम पर श्रृख्ला के दौरान आतंकी हमले की धमकी मिली है। श्रीलंका सरकार ने बुधवार को कहा कि ऐसे में वह अपनी टीम को पाकिस्तान दौरे पर भेजने से पहले वहां की सुरक्षा स्थिति की समीक्षा करेगी। श्रीलंका क्रिकेट बोर्ड ने सरकार से पाकिस्तान में सुरक्षा की समीक्षा करने को कहा था। जिसके बाद सरकार ने सुरक्षा स्थिति की समीक्षा करने का फैसला किया है। गौरतलब है कि सोमवार को श्रीलंकाई क्रिकेट टीम के 10 खिलाड़ियों ने पाकिस्तान दौरे से अपना नाम वापस ले लिया था, श्रीलंका को पाकिस्तान दौरे पर सीमित ओवरों की सीरीज खेलनी है।  