भगोड़े कारोबारी विजय माल्या को भारत लाने की कोशिशों में जुटी जांच एजेंसियों को मिली बड़ी जीत। ब्रिटेन के उच्‍च न्‍यायालय ने प्रत्‍यर्पण के आदेश के खिलाफ अपील करने का विजय माल्‍या का अनुरोध किया खारिज।  भगोड़े कारोबारी विजय माल्या की मुश्किलें बढ़ गयी है। ब्रिटेन के न्यायालय ने माल्या के खिलाफ कानूनी कार्रवाई के लिए उन्हें भारत को सौंपने के ब्रिटेन सरकार के आदेश के खिलाफ अपील की मंजूरी देने से इनकार कर दिया।  माल्या पर भारत में 9,000 करोड़ रुपये की धोखाधड़ी और मनी लांड्रिंग के आरोप हैं। माल्या मार्च 2016 से लंदन में हैं और प्रत्यर्पण वारंट को लेकर फिलहाल जमानत पर हैं।  