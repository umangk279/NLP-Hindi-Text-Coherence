अमेरिका में पिछले 24 घंटे में कोविड-19 संक्रमण के 65,000 से अधिक मामले सामने आए। जॉन्स हॉपकिंस यूनिवर्सिटी के अनुसार अमेरिका में अब तक 4 करोड़ से अधिक टेस्ट किए जा चुके हैं, जिनमें 32.20 लाख लोग कोविड-19 संक्रमित पाए गये जबकि 1,35,822 लोगों की मौत हो चुकी है।  दुनिया में कोरोना वायरस से सबसे अधिक संक्रमित देश अमेरिका में पिछले 24 घंटे में कोविड-19 संक्रमण के 65,000 से अधिक मामले सामने आए हैं। अमेरिका में अब तक कोविड-19 के संक्रमण के 40,161,137 टेस्ट किये गए हैं। दुनिया भर में कोरोना वायरस के मरीजों की संख्या 1.23 करोड़ से अधिक हो चुकी है, जबकि अब तक इससे 5.57 लाख लोगों की मौत हो चुकी है। अगर बात अमेरिका में कोरोना वायरस के संक्रमण की करें तो अब तक 32.20 लाख लोग कोरोना वायरस से संक्रमित हैं जबकि 1,35,822 लोगों की मौत हो चुकी है। अमेरिका में कोविड 19 से ठीक होने वाले लोगों की संख्या 1,426,428 है जबकि अब तक कोरोना के एक्टिव केस की संख्या 1,657,749 है, इनमें से 15,565 लोग गंभीर संक्रमण से जूझ रहे हैं। अमेरिका के न्यूयॉर्क शहर में सबसे ज्यादा 425,072 कोरोना केस सामने आए हैं। सिर्फ न्यूयॉर्क में ही कोविड19 से अब तक 32,343 लोग मारे गए हैं। इसके बाद कैलिफ़ोर्निया में 303,323 कोरोना मरीजों में से 6,850 लोगों की मौत हुई है।    