देश के तमाम राज्यों में गर्मी का कहर जारी। दिल्ली समेत कई जगहों पर पारा 45 डिग्री सेल्सियस के पार।  लेकिन केरल से मिल सकती है अच्छी खबर। अगले 12 घंटों में केरल में दस्तक दे सकता है मॉनसून।  उत्तर भारत में गर्मी का कहर जारी है। दिल्ली, उत्तर प्रदेश, राजस्थान, मध्य प्रदेश, हरियाणा और पंजाब समेत उत्तर भारत के ज्यादातर हिस्सों में झुलसाने वाली गर्मी पड़ रही है। मध्य प्रदेश के खजुराहो में कल पारा 48 डिग्री को पार गया। लेकिन राहत वाली बात ये है कि मॉनसून वक्त से पहले आज केरल तट पर पहुंच सकता है। मौसम विभाग के अनुसार मॉनसून अगले 12 घंटे में किसी भी समय केरल तट पर दस्तक दे देगा। मौसम विभाग के अनुसार, बंगाल की खाड़ी में कम दबाव वाला क्षेत्र विकसित हो रहा है. जो धीरे धीरे उत्तर की तरफ बढ़ रहा है। मानसून के आगे बढ़ने के साथ ही अगले 12 घंटों में लक्षद्वीप, केरल, तटीय कर्नाटक, तमिलनाडु, पुडुचेरी और अंडमान और निकोबार द्वीप समूह में भारी बारिश होने की उम्मीद है। 