जीएसटी परिषद की 27वीं बैठक चल रही है, बैठक में अन्य मुद्दों के अलावा सरलीकृत कर रिटर्न फार्म पेश किये जाने पर विचार किया जाएगा।  बैठक में जीएसटी नेटवर्क को सरकारी कंपनी में तब्दील करने के प्रस्ताव पर चर्चा की जा सकती है। केंद्रीय वित्त मंत्री अरुण जेटली की अध्यक्षता में परिषद की बैठक वीडियो कान्फ्रेंसिंग के जरिये हो रही है। परिषद में राज्यों के वित्त मंत्री शामिल हैं। परिषद ने मार्च में जीएसटी रिटर्न को लेकर दो मॉडल पर चर्चा की थी तथा मंत्री समूह इसे और सरल बनाने के लिये काम करेगा। 