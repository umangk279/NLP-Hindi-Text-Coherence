प्रधानमंत्री नरेंद्र मोदी ने कल बेंगलुरू में चुनावी रैली में कांग्रेस पर निशाना साधते हुए कहा कि कांग्रेस ने भारत की स्पेस में सैटेलाइट को मारने की क्षमता पर सवाल उठाया ।  लोक सभा चुनावों के प्रथम चरण के बाद अब सभी राजनीतिक दल आगे आने वाले चरणों के लिए ज़बरदस्त चुनाव प्रचार में जुटे हुए हैं। प्रधानमंत्री नरेंद्र मोदी ने कल बेंगलुरू में चुनावी रैली में कांग्रेस पर निशाना साधते हुए कहा कि कांग्रेस ने भारत की स्पेस में सैटेलाइट को मारने की क्षमता पर सवाल उठाया। साथ ही उन्होंने कहा कि कांग्रेस देश की सुरक्षा के खिलाफ और जवानों का मनोबल तोड़ने का काम करती है। कर्नाटक के मंगलुरू की चुनावी रैली में प्रधानमंत्री नरेंद्र मोदी ने विपक्ष पर निशाना साधते हुए कहा कि विपक्ष का दर्शन वंशोदय है जबकि उनकी पार्टी का दर्शन अंत्योदय है। साथ ही उन्होंने कहा कि वंशोदय के कारण भ्रष्टाचार और अन्याय पैदा होता है जबकि अंत्योदय से पारदर्शिता और ईमानदारी की प्रतिष्ठा बढ़ती है 