कांग्रेस नेता शशि थरूर की पत्नी सुनंदा पुष्कर की मौत के मामले में दिल्ली पुलिस ने चार्जशीट दाखिल कर दी है. दिल्ली पुलिस ने पटियाला हाउस कोर्ट में सेक्शन 306 और 498-ए के तहत चार्जशीट दाखिल की.  दिल्ली पुलिस ने सेक्शन 306 के तहत शशि थरूर पर सुनंदा को आत्महत्या के लिए उकसाने का आरोप लगाया है. इसके अलावा घरेलू हिंसा या पत्नी के साथ क्रूरता की धारा 498-ए का भी चार्जशीट में उल्लेख किया गया है. मामले की अगली सुनवाई के लिए 24 मई को होगी. गौरतलब है कि सुनंदा की 17 जनवरी, 2014 को चाणक्यपुरी स्थित पांच सितारा होटल लीला पैलेस के सुइट नंबर 345 में संदिग्ध परिस्थितियों में मौत हो गई थी. 