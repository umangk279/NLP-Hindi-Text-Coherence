बोलिविया पर लगभग 14 वर्षों तक शासन करने के बाद पिछले महीने इस्तीफा देने वाले देश से निर्वासित पूर्व राष्ट्रपति इवो मोरेल्स की गिरफ्तारी के आदेश जारी कर दिए गए हैं।   बोलिविया के अटॉर्नी जनरल ने अंतरिम सरकार द्वारा देशद्रोह और आतंकवाद के लिए दोषी पाए गए देश के निर्वासित पूर्व राष्ट्रपति इवो मोरेल्स की गिरफ्तारी के आदेश दिए हैं। ला पाज में पुलिस ने 60 वर्षीय इवो मोरेल्स को हिरासत में लेने और उन्हें अटॉर्नी जनरल के कार्यालय ले जाने के आदेश दिए गए हैं। 20 अक्टूबर को चुनाव में हुई धांधली के बाद वे फिर से चुने गए। उनके विवादित चुनाव के बाद देश में व्यापक विरोध हुआ और वे पिछले महीने अर्जेटीना चले गए। उन्होंने गिरफ्तारी के आदेश को गैर कानूनी, अनुचित और  असंवैधानिक बताया है। इवो मोरेल्स ने दक्षिणी अमरीकी देश बोलिविया पर लगभग 14 वर्षों तक शासन करने के बाद पिछले महीने इस्तीफा दे दिया था। उन्होंने बोलिविया छोड़कर पहले मैक्सिको में और फिर अर्जेटीना में शरण ली। 