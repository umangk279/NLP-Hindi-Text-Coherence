फेसबुक डेटा लीक विवाद मामले में सरकार ने फिर उठाया सख्त कदम। फेसबुक को नोटिस जारी कर सात अप्रैल तक मांगा जवाब , विसिल ब्लोअर क्रिस्टोफर वाइली का खुलासा कंपनी के पास भारत के 600 से अधिक जिलों और 7 लाख गांवों का डेटाबेस , 2003 के चुनावों से ही हो रहा है इस्तेमाल।  कैम्ब्रिज एनालिटिका डेटा लीक मामले में नए खुलासे लगातार जारी है। डाटा चोरी को लेकर विवादों में आई कैंब्रिज एनालिटिका के व्हिसल ब्लोअर क्रिस्टोफर वाइली ने एससीसी समूह के साथ मिलकर कैंब्रिज एनालिटिका के इंडिया में हुए काम का ब्यौरा दिया है। वाइली ने बताया कि एससीएल और कैंब्रिज एनालिटिका के अहमदाबाद, बैंगलोर, कटक, इंदौर, कोलकाता, पटना और पुणे समेत पूरे भारत में ऑफिस है। इन खुलासो के बाद बीजेपी ने कांग्रेस पर हमला बोला है और कांग्रेस से माफी की मांग की है। साथ ही सरकार ने फेसबुक से इस मामले में 7 अप्रैल तक जानकारी भी साझा करने को कहा है। कैम्ब्रिज एनालिटिका डेटा लीक मामले में व्हिसलब्लोअर क्रिस विली के खुलासे के बाद फंसी कांग्रेस की मुश्किलें कम नहीं हो रही हैं। बीजेपी इस मामले में लगातार कांग्रेस पर हमलावर है । उधर इस मामले में हर दिन नए नए खुलासे हो रहे हैं। डाटा चोरी को लेकर विवादों में कैंब्रिज एनालिटिका के व्हिसल ब्लोअर क्रिस्टोफर वाइली ने एससीसी समूह के साथ मिलकर कैंब्रिज एनालिटिका के इंडिया में हुए काम का विवरण दिया है। क्रिस्टोफर वाइली ने ट्वीट कर कहा कि 'कैंब्रिज एनालिटिका को लेकर मुझे कई भारतीय पत्रकारों के अनुरोध मिल रहे हैं, इसलिए भारत में एससीएल की पिछली परियोजनाओं में से कुछ के बारे मैं यहां विवरण दे रहा हूं। क्रिस्टोफर वाइली ने आगे बताया कि एससीएल और कैंब्रिज एनालिटिका के अहमदाबाद, बैंगलोर, कटक, गाजियाबाद, गुवाहाटी, हैदराबाद, इंदौर, कोलकाता, पटना और पुणे समेत पूरे भारत में ऑफिस है। एससीएल जो कि सीए की भारत में पार्टनर कम्पनी है उसके पास भारत के 600 से अधिक जिलों और 7 लाख गांवों का डेटाबेस है, जो लगातार अपडेट किया जा रहा है। एससीएल के पास भारत के लोगों की छोटी से छोटी जानकारी जैसे घरेलू स्तर की जनसांख्यिकी, जाती आदि डाटा मौजूद है। ये सारा डाटा ऑनलाइन मैप से जुड़ा हुआ है। इन सब जानकारियों का इस्तमाल चुनाव दर चुनाव भारत में किया गया है। इन तमाम खुलासों के बाद केंद्र सरकार और बीजेपी ने कांग्रेस पर जोरदार हमला बोलते हुए पार्टी से माफी की मांग की है । गौरतलब है कि मंगलवार को विली ने ब्रिटेन की संसद में सांसदों के सामने कैम्ब्रिज एनालिटिक के साथ काम करने वाली पार्टियों का खुलासा किया था और उसमें कांग्रेस पार्टी का भी नाम था। गौरतलब है कि फेसबुक से डेटा चोरी की खबरों को लेकर इन दिनों सोशल मीडिया पर खुलासो का आना जारी है.।. पॉलिटिकल डेटा एनालिसिस कंपनी 'कैम्ब्रिज एनालिटिका' पर 5 करोड़ फेसबुक यूजर्स का डेटा चुराकर, उनका गलत इस्तेमाल करने का आरोप लगा है. । इस मामले में भारत सरकार कैंब्रिज एनलिटिका को कारण बताओ नोटिस जारी कर चुकी है । साथ ही सरकार ने फेसबुक से इस मामले में जानकारी भी साझा करने को कहा है। 