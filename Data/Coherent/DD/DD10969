सेना के जवानों के साहस औऱ बलिदान को सलाम करने के लिए देश भर में 28 से 30 सितंबर तक 'पराक्रम पर्व' मनाया जाएगा। नई दिल्ली में इंडिया गेट पर मुख्य कार्यक्रम का आयोजन होगा।  'पराक्रम पर्व' के लिए 51 शहरों में 53 जगहों पर कार्यक्रम आयोजित किए जाएंगे।  सशस्त्र बलों के साहस, पराक्रम  और बलिदान को सलाम करते हुए देश भर में 28 सितंबर से 30 सितंबर तक 'पराक्रम पर्व' का आयोजन किया जाएगा। 'पराक्रम पर्व' का मुख्य कार्यक्रम नई दिल्ली के इंडिया गेट में होगा। इसी तरह देशभर में 51 शहरों के 53 जगहों पर सेना के जवानों के पराक्रम पर फोकस करते हुए कई कार्यक्रम आयोजित किए जाएंगे। रक्षा मंत्री निर्मला सीतारमन इंडिया गेट पर पराक्रम पर्व का उद्घाटन करेंगी और वहां बच्चों से संवाद भी करेंगी। तीन दिनों तक चलने वाले इस कार्यक्रम के दौरान सशस्त्र बलों के साहस और पराक्रम की झलक दिखाती तस्वीरें और फिल्में भी दिखाई जाएंगी। इस दौरान तोपें और छोटे हथियारों जैसे सैन्य उपकरणों की प्रदर्शनी भी लगाई जाएगी।  