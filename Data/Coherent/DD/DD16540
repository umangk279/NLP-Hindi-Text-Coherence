स्पेन में राजनैतिक संकट गहराया। मैड्रिड ने आज़ादी को लेकर संघर्ष कर रहे कैटालोनिया की सत्ता को अधिकार में लिया। फ्रांसिस्को फ्रैंको के बाद क्षेत्रीय स्वायत्ता पर लगी पहली बार पाबंदी।स्पेन के पीएम ने स्थिति नियंत्रण में करने के लिए 21 दिसंबर को चुनाव कराने का ऐलान किया।   स्पेन के प्रधानमंत्री मारियानो रखोय ने कैटेलोनिया की संसद को भंग कर दिया है. प्रधानमंत्री रखोय ने कैटेलोनिया के नेता कार्लोस पुजिमोन्ट और उनकी कैबिनेट को भी बर्खास्त कर दिया है. उन्होंने कैटेलोनिया में 21 दिसंबर को चुनाव कराने का ऐलान किया है। दरअसल कल ही कैटेलोनिया की संसद ने स्पेन से आजादी और खुद के एक गणराज्य के तौर पर अस्तित्व में आने की घोषणा करते हुए इससे जुड़े प्रस्ताव को पारित कर दिया। आजादी की घोषणा वाले प्रस्ताव के पक्ष में 70 वोट आए, जबकि विपक्ष में 10 वोट पड़े। दो सदस्य मतदान से अनुपस्थित रहे। 75 लाख की आबादी वाले स्पेन के दूसरे सबसे बड़े राज्य कैटेलोनिया में हिंसा के बीच हुए जनमत संग्रह में 90 प्रतिशत लोगों ने स्पेन से अलग होने के लिए वोट किया था। आजादी की मांग को लेकर हुए प्रदर्शन में लगभग 10 लाख लोगों ने भाग लिया था।  