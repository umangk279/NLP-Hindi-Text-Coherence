चुनाव आयोग ने बिहार विधान सभा चुनाव तारीखों का किया ऐलान. 28 अक्टुबर को बजेगा बिहार में चुनावी बिगुल. तीन चरणों में होगा चुनाव. कोरोना के मद्देनजर नए सुरक्षा मानकों के तहत होंगे चुनाव, प्रचार में सोशल डिस्टेंसिंग का करना होगा पालन, सुबह 7 बजे से शाम 6 बजे तक होगा मतदान.  चुनाव आयोग ने बिहार विधानसभा चुनाव के लिए तीन चरणों वाले चुनाव कार्यक्रम की घोषणा कर दी है। राज्य की 243 सीटों पर तीन चरणों में मतदान कराया जाएगा। पहले चरण में 28 अक्टूबर को राज्य की 16 जिलों की 71 सीटों पर ....दूसरे चरण में तीन नवंबर को राज्य की 17 जिलों की 94 सीटों पर , तीसरा चरण में सात नवंबर को राज्य 15 जिलों की 78 सीटों पर वोटिंग कराया जाएगा। राज्य में मतों की गिनती दस नवंबर को की जाएगी। चुनावी कार्यक्रम की घोषणा करते हुए मुख्य निर्वाचन आयुक्त सुनील अरोड़ा ने बताया कि कोरोना वायरस की वैश्विक महामारी को देखते हुए लोगों की सुरक्षा के मद्देनजर राज्य में एहतियातान कई कदम उठाये जा रहे हैं। इसके तहत मतदान की अवधि को एक घंटे बढ़ाने सहित कई सुरक्षात्मक उपायों की भी घोषणा की। चुनाव आयोग ने कहा विधानसभा चुनाव नए सुरक्षा मानकों के तहत कराए जाएंगे। हर बुथ पर सिर्फ एक हजार मतदाता अपने वोट डालेंगे। चुनाव आयोग ने कहा Covid के वक्त में बिहार का चुनाव विश्व का सबसे बड़ा चुनाव है। मतदाताओं की सुरक्षा को देखते हुए इस बार पोलिंग स्टेशन में बढ़ोत्तरी की गई है। पोलिंग स्टेशन 65337 से बढ़ाकर 1 लाख कर दिया गया है। 67 मिलियन पिछले चुनाव में वोटर थे अभी 7.29 करोड़ मतदाता बिहार में हो गए है। EVM और VVPAT भी बढ़ाये गए है। कोविड सुरक्षा मानकों के मद्देनजर 7 लाख हैंड सैनेटाइजर, 6 लाख पीपीई किट्स, 7.6 लाख बेड्सशीट, 23 लाख हैंड ग्लब्स का इंतजाम किया गया है। 