प्रधानमंत्री नरेंद्र मोदी ने कहा है कि लोकसभा से पारित विधेयक किसानों के कल्याण के लिए हैं और MSP या सरकारी खरीद को लेकर जो झूठ फैलाया जा रहा है, किसानों को उससे प्रभावित नहीं होना चाहिए। वीडियो कॉन्फरेन्सिंग के ज़रिए बिहार के लिए रेल परियोजनाओं का उद्घाटन करते हुए प्रधानमंत्री ने विपक्षी दलों, ख़ासकर ब्कंग्रेस पर भी इस मुद्दे पर राजनीति करने का आरोप लगाया।  प्रधानमंत्री ने APMC एक्ट, न्यूनतम समर्थन मूल्य को लेकर फैलाए जा रही बातों को झूठ करार देते हुए स्पष्ट किया कि MSPऔर सरकारी खरीद पहले की तरह जारी रहेगी...साथ ही पाएम ने मोदी ने कहा कि किसानों के लिए जितना राजग शासन में पिछले छह वर्षों में किया गया है, उतना पहले कभी नहीं किया गया। प्रधानमंत्री नरेंद्र मोदी ने शुक्रवार को देश के किसानों को आश्वस्त किया कि लोकसभा से पारित कृषि सुधार संबंधी विधेयक उनके लिए रक्षा कवच का काम करेंगे और नए प्रावधान लागू होने के कारण वे अपनी फसल को देश के किसी भी बाजार में अपनी मनचाही कीमत पर बेच सकेंगे। प्रधानमंत्री ने वीडियो कांफ्रेंन्सिंग के ज़रिए बिहार में रेल परियोजनाओं की सौगात देने के मौके पर संसद में पारित किसानों के कल्याण से संबंधित 3 विधेयकों को ऐतिहासिक कृषि सुधार करार दिया प्रधानमंत्री ने विपक्षी पार्टियों, खासकर कांग्रेस पर, आरोप लगाया कि वह इन विधेयकों का विरोध कर किसानों को भ्रमित करने का प्रयास कर रही हैं ... उन्होंने किसानों से आग्रह किया कि वे इस भ्रम में न पड़ें और सतर्क रहें प्रधानमंत्री ने एपीएमसी एक्ट, न्यूनतम समर्थन मूल्य को लेकर फैलाए जा रही बातों को झूठ करार देते हुए स्पष्ट किया कि एमएसपी और सरकारी खरीद पहले की तरह जारी रहेगी...साथ ही पाएम ने मोदी ने कहा कि किसानों के लिए जितना राजग शासन में पिछले छह वर्षों में किया गया है, उतना पहले कभी नहीं किया गया सरकार के इन फैसलों से किसानों को उत्पादन से पहले ही मूल्य आश्वासन की भी गारंटी उपलब्ध होगी। इसके जरिए अन्नदाताओं का सशक्तिकरण और संरक्षण भी संभव होगा। लोकसभा ने बृहस्पतिवार को कृषि उपज व्यापार और वाणिज्य (संवर्द्धन और सुविधा) विधेयक, कृषक (सशक्तिकरण एवं संरक्षण) कीमत आश्वासन समझौता और कृषि सेवा पर करार विधेयक पारित कर दिया था। आवश्यक वस्तु (संशोधन) विधेयक पहले ही पारित हो चुका है। वीडियो कांफ्रेंस से आयोजित इस समारोह में बिहार के राज्यपाल फागू चौहान, मुख्यमंत्री नीतीश कुमार, उपमुख्यमंत्री सुशील कुमार मोदी, केंद्रीय मंत्री पीयूष गोयल, रविशंकर प्रसाद, गिरिराज सिंह और नित्यानंद राय ने भी हिस्सा लिया। 