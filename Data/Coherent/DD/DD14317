जम्मू-कश्मीर के पुलवामा में सुरक्षाबलों ने 4 आतंकवादियों को किया ढेर। मुठभेड़ के दौरान सेना के दो जवान भी हुए शहीद। अवंतीपुरा में शहीद जवान को श्रद्धांजलि दी गयी।   जम्मू-कश्मीर के पुलवामा में सुरक्षाबलों ने 4 आतंकवादियों को मार गिराया। हालांकि इस मुठभेड़ के दौरान सेना के दो जवान भी शहीद हो गये। जम्मू-कश्मीर ही नहीं बल्कि पूरे देश में सेना और भारतीय सुरक्षाबल लगातार आतंकवादियों और अतिवादियों पर भारी पड़ रहे हैं। महाराष्ट्र के गढ़चिरौली में सुरक्षाबलों के हाथों ढेर होने वाले नक्सलियों की संख्या बढ़कर 37 हो गई है। विशेषज्ञों का मानना है कि केन्द्र में एनडीए सरकार आने के बाद नक्सलियों और आतंकवादियों के खिलाफ लगातार जिस तरह से कार्रवाई चल रही है उससे देश को तोड़ने की मंशा रखने वाली ताकतें कमजोर हुई हैं और देश ज्यादा सशक्त और सुरक्षित हो रहा है।  आंतरिक सुरक्षा के मोर्चे पर केंद्र की मोदी सरकार लगातार कदम उठा रही है। लगातार हो रही इन्हीं कोशिशों का नतीजा है कि एक ओर देश के नक्सल प्रभावित इलाकों में नक्सलियों की कमर टूट रही है तो वहीं उत्तर पूर्व के राज्यों में उग्रवाद की कमी के बाद माहौल लगातार सुधर रहा है। 