पश्चिम बंगाल  में पंचायत चुनाव में हुई हिंसक घटनाओं में 12 लोगों की मौत।  टीएमसी के कार्यकर्ताओं पर हिंसा भड़काने के लगे आरोप। बीजेपी ने की राज्य में राष्ट्रपति शासन की मांग। केंद्रीय गृह मंत्रालय ने पश्चिम बंगाल की ममता बनर्जी सरकार से मांगी हिंसा पर रिपोर्ट।    सोमवार को भारी हिंसा के बीच पश्चिम बंगाल में पंचायत चुनाव की वोटिंग खत्म हो गई. यहां भारी हिंसा के बीच भी रिकॉर्ड 72.5 फीसदी मतदान हुआ. पुलिस ने इस चुनावी हिंसा में 12 लोगों की मौत होने की पुष्टि की है. इनमें से 6 मृतकों की पहचान नहीं की जा सकी है, जबकि 43 अन्य घायल हुए हैं. चुनावी हिंसा पर कोलकाता हाई कोर्ट ने चुनाव आयुक्त और केंद्र सरकार को नोटिस जारी किया है. केंद्र ने भी राज्य सरकार से जवाब मांगा है. 