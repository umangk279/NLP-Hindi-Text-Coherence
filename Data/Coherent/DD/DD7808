अगस्ता वेस्टलैंड वीवीआईपी हेलीकॉप्टर मामले में प्रवर्तन निदेशालय (ईडी) की ओर से दर्ज किए गए केस में दिल्ली की एक अदालत ने बिचौलिये राजीव सक्सेना को सरकारी गवाह बनने की इजाजत दे दी है।  अगस्ता वेस्टलैंड हेलीकॉप्टर से जुड़े मनी लॉड्रिंग केस में आरोपित राजीव सक्सेना को दिल्ली की एक अदालत ने सरकारी गवाह बनाने की अनुमति दे दी है। अभी हाल में ही ईडी ने कोर्ट को बताया था कि अगर राजीव सक्सेना को सरकारी गवाह बनाने की अनुमति दी जाती है तो उसे कोई आपत्ति नहीं होगी। दरअसल इस मामले में आरोपित राजीव सक्सेना खुद सरकारी गवाह बनने की इच्छा कोर्ट के समक्ष जाहिर की थी। 6 मार्च को सक्सेना ने कोर्ट में अपना बयान दर्ज कराया था। कोर्ट ने इस मामले की प्रतियां सुनवाई कर रही विशेष अदालत को भेज दी थी। 