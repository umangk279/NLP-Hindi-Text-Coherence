तमिलनाडु की पूर्व मुख्यमंत्री जयललिता की मौत की जांच के लिए ई पलनिसामी सरकार ने एक जांच आयोग गठित कर दिया है   रिटायर्ड जज ए अरुमुगासामी की अगुवाई में इस मामले की न्यायिक जांच के लिए जांच आयोग का गठन किया गया है। इससे पहले उपमुख्यमंत्री ओ पन्नीरसेल्वम भी कई बार मांग कर चुके थे कि जयललिता की मौत की जांच होनी चाहिए। जयललिता की मौत से पहले उनसे मिलने की किसी को इजाजत नहीं थी। उनकी सहयोगी शशिकला ही अस्पताल में उनके पास थीं। इसको लेकर भी सवाल खड़े हुए हैं।  