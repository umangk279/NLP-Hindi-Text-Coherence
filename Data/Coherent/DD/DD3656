भारतीय क्रिकेट टीम के कप्तान विराट कोहली ने आईसीसी टेस्ट रैंकिंग में अपना शीर्ष स्थान बरकरार रखा है। बुधवार को जारी आईसीसी की ताजा टेस्ट रैंकिंग में चेतेश्वर पुजारा और अजिंक्य रहाणे नुकसान हुआ है, हालांकि अभी भी दोनों रैंकिंग में टॉप 10 में शामिल हैं।  बुधवार को जारी की गई आईसीसी टेस्ट रैंकिंग में भारतीय कप्तान बल्लोबाजो की सुची में 928 अंकों के साथ नंबर एक पर मौजूद है। तो वहीं चेतेश्वर पुजारा 791 अंकों के साथ छठे स्थान पर खिसक गए हैं, जबकि रहाणे ने 759 अंकों के साथ दो स्थान खिसककर नौवें स्थान पर पहुंच गए हैं। रैंकिंग में ऑस्ट्रेलिया के स्टार बल्लेबाज स्टीव स्मिथ 911 अंकों के साथ दूसरे स्थान पर हैं। शानदार फार्म में चल रहे ऑस्ट्रेलियाई खिलाड़ी मार्नस लाबुशेन को एक स्थान का फायदा हुआ है और वे 827 अंकों के साथ तीसरे नंबर पर पहुंच गए हैं। ऑस्ट्रेलिया के खिलाफ खराब फॉर्म और चोट से परेशान रहे न्यूजीलैंड के कप्तान केन विलियम्सन को एक स्थान का नुकसान हुआ है और वे 814 अंकों के साथ चौथे नंबर पर पहुंच गए हैं जबकि 5वे नंबर पर ऑस्ट्रेलिया के सलामी बल्लेबाज डेविड वार्नर मौजूद है। पाकिस्तान के बल्लेबाज़ बाबर आज़म 7वे पायदान पर काबिज़ है।   गेंदबाजी रैंकिंग में भारतीय तेज गेंदबाज जसप्रीत बुमराह 794 अंक लेकर छठे स्थान पर बरकरार हैं, जबकि स्पिनर रविचंद्रन अश्विन और तेज गेंदबाज मोहम्मद शमी क्रमश: नौंवे और 10वें स्थान पर हैं। ऑस्ट्रेलियाई तेज गेंदबाज पैट कमिंस 904 अंक से तालिका में शीर्ष पर है। न्यूजीलैंड़ के नील वैगनर दूसरे और वेस्टइंडीज के जेसन होल्डर तीसरे स्थान पर काबिज़ हैं। दक्षिण अफ्रीका के तेज गेंदबाज कगिसो राबाडा अब नंबर 4 पर खिसक गये हैं। जबकि इंग्लैंड के जेम्स एंडरसन नंबर 7 पर पहुंच गए हैं। संन्यास की घोषणा कर चुके दक्षिण अफ्रीका के तेज गेंदबाज वेर्नोन फिलेंडर अब 3 पायदान के नुकसान के साथ 8वें  नंबर पर आ गये हैं। ऑस्ट्रेलियाई तेज गेंदबाज मिशेल स्टार्क ने मार्च 2018 में हासिल अपनी पिछली करियर की सर्वश्रेष्ठ पांचवीं रैंकिंग पर कब्जा जमाया है। 