विद्रोहियों के सबसे मजबूत अंतिम गढ़ों में से एक में सीरिया ने की संघर्ष विराम की घोषणा।   सीरिया ने दमिश्क के करीब पूर्वी गाउटा में जो कि विद्रोहियों के सबसे मजबूत अंतिम गढ़ों में से एक है में संघर्ष विराम की घोषणा की है। ये संघर्ष विराम विद्रोहियों और सीरिया के मित्र देश रूस द्वारा घेर लिए गये इस इलाके को सुरक्षित क्षेत्र बनाने पर समझौता होने के बाद हुआ है।  पिछले छह सालों में सीरिया सरकार समर्थित सुरक्षाबलों और विद्रोहियों के बीच  चले संघर्ष में कई शहर और गांव बमबारी में तबाह हो चुके हैं। पूर्वी गाउटा दमिश्क के पास स्थित विद्रोहियों के अंतिम गढ़ों में से एक ऐसा शहर है जहां विद्रोही राष्ट्रपति बशर-अल-असद की सरकार से लड़ रहे हैं। मार्च 2011 से शुरू हुए सरकार विरोधी प्रदर्शनों में अब तक तीन लाख 30 हजार से ज्यादा लोग मारे जा चुके हैं।   