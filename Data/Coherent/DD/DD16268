राष्ट्रीय हरित प्राधिकरण ने तीर्थ यात्रियों को पर्याप्त सुविधाएं मुहैया न कराने के लिए अमरनाथ श्राइन बोर्ड को फटकार लगाई , 2012 में सुप्रीम कोर्ट के दिशानिर्देशों का पालन न करने पर एनजीटी नाराज़ है।   नेशनल ग्रीन ट्रिब्यूनल (एनजीटी) ने श्रद्धालुओं को बुनियादी सुविधाएं मुहैया न कराने के लिए अमरनाथ श्राइन बोर्ड को फटकार लगाई है। एनजीटी ने अमरनाथ  श्राइन के आसपास के क्षेत्र को 'साइलेंस जोन' घोषित करने का निर्देश दिया है| साथ ही गुफा के पास नारियल न फेंकने के भी आदेश दिए हैं। एनजीटी ने केंद्रीय पर्यावरण और वन मंत्रालय के अतिरिक्त सचिव के नेतृत्व में एक कमेटी बनाई है जो श्रद्धालुओं को इंफ्रास्ट्रक्चर मुहैया कराने पर रिपोर्ट सौंपेगी। ये कमेटी मौके पर जाकर मुआयना करेगी और रास्तों की सुगमता और साफ-सफाई का निरीक्षण कर रिपोर्ट दाखिल करेगी।एनजीटी ने श्राइन बोर्ड को निर्देश दिया है कि सुप्रीम कोर्ट द्वारा 2012 में दिए गए दिशा-निर्देशों की पालन की रिपोर्ट दाखिल करें। एनजीटी ने श्राइन बोर्ड को रिपोर्ट दिसंबर के पहले सप्ताह तक दाखिल करने का निर्देश दिया। 