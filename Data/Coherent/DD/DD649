पूर्व राष्ट्रपति प्रणब मुखर्जी की हालत में शुक्रवार को भी कोई सुधार नहीं आया और वह अब भी जीवनरक्षक प्रणाली पर हैं.  प्रणब मुखर्जी को 10 अगस्त को सेना के रिसर्च एंड रेफरल अस्पताल में भर्ती कराया गया था और उनकी मस्तिष्क की सर्जरी की गई थी. इससे पहले कोविड-19 जांच में उनके संक्रमित होने की पुष्टि हुई थी. अस्पताल ने एक बयान में कहा, ‘‘माननीय श्री प्रणब मुखर्जी की हालत में आज सुबह भी कोई सुधार नहीं आया. वह अब भी जीवनरक्षक प्रणाली पर हैं. उनकी हालत अभी स्थिर है.’’ 