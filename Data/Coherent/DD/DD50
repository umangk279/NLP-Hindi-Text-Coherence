सूचना एवं प्रसारण मंत्री प्रकाश जावड़ेकर ने सिनेमा हॉल, मल्टीप्लेक्स के लिए जारी किए हैं दिशानिर्देश, 50 प्रतिशत बैठने की क्षमता के साथ 15 अक्टूबर से खुलेंगे सिनेमा हॉल, लेकिन इस बार कोरोना से जुड़े मानकों का कड़ाई से करना होगा पालन. फिल्म उद्योग से जुड़े लोगों, सिनेमा हॉल के प्रतिनिधियों और अन्य संबंधित लोगों से विचार-विमर्श कर ही ये एसओपी जारी किए गए हैं.  करीब 7 महीने के बाद फिर खुलेंगे सिनेमा हॉल, 15 अक्टूबर से एक बार फिर दर्शक बड़े पर्दे पर फिल्मों का लुत्फ उठा सकेंगे. सूचना और प्रसारण मंत्री प्रकाश जावडेकर ने सिनेमा हॉल और मल्टीप्लेक्स को 15 अक्टूबर से खोलने को लेकर दिशानिर्देश जारी किए. उन्होंने कहा कि सिनेमा माल में फिल्म देखते वक्त लोगों को सामाजिक दूरी, मास्क और सैनेटाइज़र समेत अन्य सावधानियों का ध्यान रखना होगा. फिल्‍मों के प्रदर्शन के लिए निवारक उपायों पर यह एसओपी स्‍वास्‍थ्‍य और परिवार कल्‍याण मंत्रालय के साथ परामर्श करके तैयार की गई है. ऑडिटोरिम में एक समय में अधिकतम 50 प्रतिशत लोगों को बैठने की अनुमति हॉल के अंदर बैठते समय उचित शारीरिक दूरी का पालन करना हाथ साफ़ करने और सैनिटाइजर की उचित व्यवस्था सभी लोगों को आरोग्य सेतु एप उपयोग करने की सलाह थर्मल स्क्रीनिंग की व्यवस्था, बिना लक्षण वाले लोगों को मिलेगा प्रवेश टिकट खिड़की पर कतार में दूरी का पालन कराने के लिए जमीन पर मार्किंग स्वास्थ्य का निजी निरक्षण और तबीयत खराब होने पर सूचित करें अलग-अलग स्क्रीन के लिए अलग-अलग शो टाइम डिजिटल भुगतान को बढ़ावा टिकट खिड़की सहित अन्य स्थानों का नियमित निसंक्रमण और सफाई टिकट खिड़कियों की पर्याप्त उपलब्धता हो मध्यांतर के बीच लोगों के अनावश्यक घूमने पर रोक दिन भर खुली रहेगी टिकट खिड़की भीड़ से बचने के लिए एडवांस बुकिंग की व्यवस्था थूकने पर पूर्ण प्रतिबंध मास्क लगाने सहित अन्य जरूरी नियमों का पालन अनिवार्य सिर्फ डब्बा बंद खाने-पीने की वस्तुओं की अनुमति हॉल के अंदर नहीं होगी खाने की डिलिवरी खाने-पीने की वस्तुओं की बिक्री के लिए पर्याप्त खिड़कियों की व्यवस्था कर्मचारियों के लिए मास्क, दस्ताने, पीपीई किट होगी अनिवार्य कॉन्टैक्ट ट्रेसिंग के लिए सभी दर्शकों का कॉन्टेक्ट नम्बर लेना अनिवार्य कोविड-19 से संबंधित गलत व्यवहारों से सख्ती से निपटा जाए हॉल के एसी का तापमान 24 से 30 डिग्री सेल्सियस के बीच हो फिल्म के दौरान मास्क पहनने, दूरी का पालन करने व सफाई से संबंधित घोषणाएं होंगी फिल्म देखने के लिए ऑनलाइन बुकिंग और डिजिटल भुगतान को बढ़ावा देने की ज़रूरत है. साथ ही सिनेमा हॉल और मल्टीप्लेक्स को फिल्म शुरू होने, मध्यांतर और अंत में कोविड-19 से संबंधित एक मिनट की फिल्म भी दिखानी होगी. जनता ने सिनेमा हालस के खुलने का स्वागत किया है. लंबे इंतजार के बाद खुल रहे हैं सिनेमा हॉल कई बड़ी फिल्में रिलीज़ के लिए तैयार हैं. ऐसे में थिएटर मालिकों को सिनेमा घरों में रौनक लौटने की उम्मीद है. यकीनन कोरोना से जारी जंग के बीच बदलने वाला है फिल्म देखने का अनुभव. 