दिल्‍ली के निजामुद्दीन इलाक़े में मार्च महीने की शुरुआत में धार्मिक कार्यक्रम में भाग लेने वाले 24 लोगों में कोरोना वायरस संक्रमण की पुष्टि हुई है. दिल्‍ली के स्‍वास्‍थ्‍य मंत्री सत्‍येंद्र जैन ने बताया कि दिल्‍ली के निजामुद्दीन इलाके में स्थित मरकज में करीब 1,500 से 1,700 लोग इकट्ठा हुए थे, इनमें से कई लोगों में कोरोना की पुष्टि हुई है.  मीडिया से बातचीत में उन्‍होंने बताया कि निकाले गए 1,033 लोगों में से अब तक करीब 334 लोगों को अस्‍पताल में भर्ती कराया गया है. सत्येंद्र जैन ने बताया कि 700 लोगों को क्‍वारंटीन केंद्र में भेजा गया है. दिल्‍ली सरकार ने सोमवार को कहा था कि धार्मिक समारोह के आयोजकों पर कड़ी कार्रवाई की जाएगी. सरकार ने कहा है कि इस समारोह में सामाजिक दूरी और लॉकडाउन का पालन नहीं किया गया. 