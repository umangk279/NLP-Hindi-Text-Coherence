दिल्ली की एक अदालत ने भाजपा नेता राजीव बब्बर द्वारा दायर मानहानि मामले में शुक्रवार को मुख्यमंत्री अरविंद केजरीवाल तथा अन्य को अदालत के सामने पेश होने के निर्देश दिए.  अतिरिक्त मुख्य मेट्रोपॉलिटन मजिस्ट्रेट ने केजरीवाल और अन्य आरोपियों को 30 अप्रैल तक पेश होने के लिए कहा है. राजीव बब्बर ने केजरीवाल, राज्यसभा सदस्य सुशील कुमार गुप्ता, विधायक मनोज कुमार और आम आदमी पार्टी की प्रवक्ता आतिशी के खिलाफ कार्रवाई किए जाने की मांग की है. बब्बर का दावा है कि इन लोगों ने भाजपा पर आरोप लगाया है कि उसने दिल्ली में मतदाता सूची से मतदाताओं के नाम कटवा दिए हैं, जिससे पार्टी की छवि को नुकसान पहुंचा है. इससे पहले अदालत ने बब्बर द्वारा केजरीवाल और अन्य के खिलाफ दायर मानहानि की शिकायत पर संज्ञान लिया था. 