औद्योगिक उत्पादन (आईआईपी) में हुई बढ़ोतरी ने अर्थव्यवस्था को राहत पहुंचाई है. अप्रैल महीने में इंडस्ट्रियल ग्रोथ में तेज़ी दर्ज की गई. अप्रैल में आईआईपी 4.9 फीसद के स्तर पर रहा है, जबकि मार्च में यह 4.4 फीसद था. मार्च में आईआईपी पांच महीने के निम्नतम स्तर पर रहा था.   आईआईपी में आई इस शानदार उछाल की वजह मैन्युफैक्चरिंग में हुई बढ़ोतरी रही. अप्रैल महीने में मैन्युफैक्चरिंग सेक्टर ग्रोथ 5.2 फीसद रही है. वहीं माइनिंग सेक्टर की ग्रोथ 5.1 फीसद दर्ज की गई.  अप्रैल में कंज्यूमर ड्यूरेबल्स की ग्रोथ की बात करें तो यह बढ़कर 4.3 फीसद हो गई, जो मार्च में 2.9 फीसद थी. वहीं, कंज्यूमर नॉन ड्यूरेबल्स की ग्रोथ में गिरावट देखने को मिली है. मार्च के 10.9 फीसद से घटकर इस सेक्टर की ग्रोथ 7 फीसद पर आ गई.  आंकड़ों के मुताबिक मई महीने में खुदरा महंगाई 4.58 फीसद से बढ़कर 4.87 फीसद हो गई. ईंधन की कीमतों के अलावा मई महीने में सब्जियों और दालों की कीमतों में हुई बढ़ोतरी की वजह से महंगाई में दर में तेजी देखी गयी है. 