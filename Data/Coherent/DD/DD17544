केन्या के निवर्तमान राष्ट्रपति उहुरू केन्याता ने विपक्षी पार्टियों के जोरदार विरोध और चुनाव की निष्पक्षता को लेकर उठ रहे सवालों के बीच दूसरी बार राष्ट्रपति पद का चुनाव जीत लिया है।    केन्या चुनाव आयोग के प्रमुख वेफला चैबुकाटी ने बताया कि केन्याता को कुल 54.27 प्रतिशत वोट मिले हैं जबकि विपक्षी पार्टी के नेता रैला ओडिंगा केवल 44.17 प्रतिशत वोट हासिल कर पाए। उल्लेखनीय है कि केन्या में राष्ट्रपति चुनाव के बाद विपक्ष की ओर से धांधली के आरोप लगाए जा रहे हैं और इस दौरान हिंसक प्रदर्शनों में अब तक 5 लोग मारे गए हैं। 