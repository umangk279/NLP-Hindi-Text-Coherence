राज्यसभा की 24 सीटों पर 19 जून को मतदान होना है। जबकि आज नाम वापसी की आखिरी तारीख है। शुरू में 55 सीटों पर चुनाव के ऐलान के बाद 37 सीटों पर निर्विरोध चुनाव संपन्न हो चुका है जिसमें से 18 सीटें अभी भी खाली है जिन पर चुनाव अब 19 जून को होगा बाद में चुनाव आयोग द्वारा छह सीटों को और शामिल किए जाने के बाद अब चुनाव कुल 24 सीटों पर हो रहा है ।  इन 24 सीटों पर होने वाले चुनाव में सबसे ज्यादा दिलचस्प मुकाबला चार राज्यों में देखने को मिल रहा है जिसमें राजस्थान ,मध्य प्रदेश , गुजरात और झारखंड शामिल है। राजस्थान में 3 सीटें हैं जबकि यहां पर 4 उम्मीदवार चुनावी मैदान में है उसी तरीके से झारखंड में 2 सीटों पर चुनाव होना है और यहां पर भी 3 उम्मीदवार चुनावी मैदान में है इसके अलावा मध्यप्रदेश में भी 3 सीटों पर 4 उम्मीदवार चुनावी मैदान में उतर चुके हैं । वहीं गुजरात में भी 4 सीटों पर 5 उम्मीदवार चुनावी मैदान में है। इस लिहाज से इन राज्यों में चुनावी मुकाबला कड़ा होने की पूरी उम्मीद है वहीं कर्नाटक की 4 सीटों पर 4 उम्मीदवार ही होने से यहां पर मुकाबला अब आमने-सामने का नहीं है यहां वोटिंग की अब कोई संभावना नहीं दिख रही है। वहीं, आंध्र प्रदेश में सभी चार सीटों पर वाइएसआर कांग्रेस के सभी उम्मीदवारों के जीतने की उम्मीद है।   24 सीटों पर होने वाले चुनाव में झारखंड से जेएमएम नेता शिबू सोरेन, मध्य प्रदेश से कांग्रेस नेता दिग्विजय सिंह और बीजेपी नेता ज्योतिरादित्य सिंधिया और कर्नाटक से पूर्व प्रधानमंत्री एच डी देवगौड़ा और कांग्रेसी नेता मल्लिकार्जुन खड़गे के राज्यसभा में पहुंचने की पूरी संभावना है। 