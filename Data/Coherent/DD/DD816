दुनियाभर में कोरोना वायरस महामारी का कहर जारी है। वर्ल्डोमीटर के ताजा आंकड़ों के मुताबिक दुनिया भर में कोरोना के अब तक 1 करोड़ 74 लाख 56 हजार से ज्यादा मामले सामने आ चुके हैं।   पिछले 24 घटों में दो लाख 80 हजार से अधिक नए मामले दर्ज किए गए हैं। 6 हजार 218 लोगों की मौत होने के बाद मरने वालों की संख्या बढ़कर 6 लाख 75 हजार से ज्यादा हो गयी है। अब तक एक करोड़ 9 लाख 26 हजार से ज्याद मरीज इस महामारी को मात देकर स्वस्थ हो चुके हैं। इस महामारी के कारण अमेरिका और ब्राजील सबसे ज्यादा बुरी तरह से प्रभावित हुए हैं। अमेरिका में कोविड-19 से संक्रमित मरीजों की संख्या में लगातार वृद्धि देखी जा रही है। पिछले 24 घंटों में 68 हजार से अधिक संक्रमण के नए मामले सामने आए हैं, जिससे देश में अब तक कुल संक्रमितों की संख्या बढ़कर 46 लाख 34 हजार से ज़्यादा हो गयी है। एक लाख 55 हजार से ज़्यादा लोग इस महामारी का शिकार हो चुके हैं।   