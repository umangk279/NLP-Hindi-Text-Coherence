जम्मू कश्मीर में बड़ी घुसपैठ की फिराक में आतंकवादी , सेना ने कहा कि पाक के कब्जे वाले कश्मीर में नियंत्रण रेखा पर बने लांचिंग पैड से 250 से 300 आतंकी भारत में घुसपैठ की फिराक में, कुपवाड़ा के नौगाम सेक्टर में एलओसी के पास सेना ने दो आतंकियों को मार गिराया, बड़ी संख्या में हथियार और विस्फोटक सामग्री बरामद.  जम्मू-कश्मीर में सुरक्षाबलों को एक बार फिर बड़ी कामयाबी मिली है । हंदवाड़ा के नौगाम सेक्टर में नियंत्रण रेखा के पास सुरक्षाबलों ने घुसपैठ की कोशिश कर रहे दो आतंकियों को ढ़ेर कर दिया । सुरक्षाबलों के मुताबिक  हंदवाड़ा के नौगाम सेक्टर में नियंत्रण रेखा के पास संदिग्ध हरकतें  देखने के बाद सुरक्षाबलों ने मोर्चा संभाला। इस दौरान घुसपैठ कर रहे दो आतंकियों को मार गिराया। उनके पास से दो एके-47 और अन्य युद्ध सामग्री बरामद की गई।  पाकितान की सीमा पार से घुसपैठ की कोशिशों का हमारे सुरक्षा बल माकूल जवाब दे रहे हैं और इसी चौकसी का नतीजा है कि आतंकवादी लगातार मुंह की खा रहे हैं लेकिन पाकिस्तान अपनी हरकतों से बाज नही आ रहा है।  इंफैट्री डिवीजन के ग्रुप ऑफिसर इन कमांड मेजर जनरल विरेंद्र वत्स ने बताया कि खुफिया सुचनाओं के मुताबिक ढाई सौ से तीन सौ प्रशिक्षित आतंकी सीमा पार करने की फिराक में सीमा के उस पार लॉन्च पैड पर बैठे हैं। 