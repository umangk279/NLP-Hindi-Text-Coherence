प्रधानमंत्री नरेंद्र मोदी ने पूर्व कप्तान महेंद्र सिंह धोनी को क्रिकेट के क्षेत्र में उनके  योगदान के लिए सराहा, पत्र लिख पीएम मोदी ने कहा धोनी न केवल क्रिकेट के क्षेत्र में योगदान, बल्कि मैच जीतने में अपनी विशेष भूमिका के लिए सदैव किए जाएंगे याद, महेंद्र सिंह धोनी ने भी पीएम मोदी के प्रति आभार किया व्यक्त.  पत्र में प्रधानमंत्री ने लिखा- 15 अगस्त को आपने अपने चिर परिचित अंदाज में एक वीडियो साझा किया जिसने एक बार फिर सारे देश का ध्यान अपनी ओर खींच लिया। 130 करोड़ लोगों को आपके इस फैसले से निराशा तो हुई लेकिन क्रिकेट में आपके अतुलनीय योगदान के लिए वे सदा आभारी रहेंगे। आंकड़े आपके शानदार क्रिकेट करियर के गवाह हैं । क्रिकेट के खेल में भारत को अग्रणी बनाने में बतौर कप्तान आपका योगदान बेहतरीन है। आपका नाम इतिहास के बेहतरीन बल्लेबाज़ों, कप्तानों और दुनिया के बेहतरीन विकेटकीपर के रूप में याद रखा जाएगा। मुश्किल पलो में टीम आप पर निर्भर रही, आपका फिनिशिंग स्टाइल खासतौर पर 2011 विश्व कप में खेली गई आपकी पारी आगे आने वाली कई पीढ़ियों तक याद की जाएगी। लेकिन महेन्द्र सिंह धोनी का नाम केवल आंकड़ो या मैच जिताऊ पारियों के लिए याद नही रखा जाएगा बल्की आप एक बेहतरीन खिलाड़ी के रूप में भी याद किए जाएंगे। एक विनम्र पृष्ठभूमि और छोटे शहर से आने के बावजूद आपने राष्ट्रीय स्तर पर अपनी पहचान बनाई और देश का सर गर्व से ऊंचा उठाया । आपकी ये कामयाबी और आपका व्यवहार उन सभी युवाओं के लिए प्रेरणा का स्रोत है जो बहुत मज़बूत परिवारों से नही है और न ही सर्व सुविधायुक्त स्कूल और कॉलेजो में पढ़ रहे है पर उनके पास भी आप ही की तरह प्रतिभा का अनमोल ख़ज़ाना है। आप उस नए भारत की भावना का प्रतिनिधित्व करते हैं जहां परिवार युवाओं की किस्मत नही बनाते बल्कि वे युवा खुद अपना नाम और किस्मत बनाते है। हम कहां से आए है यह मायने नही रखता बल्की हम किस तरफ बढ़ रहे है यह मायने रखता है। यही भावना आपने युवाओं को दी है। आपने भारत की एक पूरी पीढ़ी को मैदान पर कई यादगार पल दिए हैं, और यह पीढ़ी न तो मुश्किल पलों मे जोख़िम उठाने से डरती है और न ही एक दूसरे की पीठ थपथपाने से । ठीक उसी तरह जिस तरह आपने कई मुश्किल भरे पलों में युवा खिलाड़ियों का उत्साह बनाए रखा । 2007 के टी20 विश्व कप का फाइनल इस बात का बेहतरीन उदाहरण है। भारतीयों की ये पीढ़ी निर्णायक पलों में भी अपना आपा नही खोती जैसा कि आपने कई बार शानदार पारियों में भी साबित किया। हमारा युवा मुश्किल पलों में भी निराश नही होता और आपकी साहसी टीम की तरह यह भी निर्भय है। इससे कोई फर्क नही पड़ता कि आप किस हेयरस्टाइल के साथ मैदान पर उतरते थे । आपने हार और जीत को शांत दिमाग के साथ स्वीकारा जो कि हर युवा के लिए अहम संदेश है। इस मौके पर मैं भारतीय सेना के साथ आपके जुड़ाव का भी उल्लेख करना चांहूगा । सेना से जुड़े लोगों के बीच आपकी मौजूदगी खुशी से भर देने वाली थी। उनकी भलाई के लिए आपकी फिक्र हमेशा उल्लेखनीय रहेगी। मैं उम्मीद करता हूं कि अब आपको साक्षी और ज़िवा के साथ ज्यादा वक्त बिताने का मौका मिलेगा। आपकी कामयाबी में उनका भी बड़ा योगदान और त्याग है। मैं उन्हे भी शुभकामनाएं देता हूं। आपका परिवार और अपने कार्य के बीच संतुलन बैठाना युवाओं के लिए सीख हैं। मुझे आपकी वह तस्वीर याद आ रही है जिसमे जीत के एक शानदार पल के बाद आप अपनी बेटी के साथ खेल रहे थे और लोग आपको घेर कर खड़े थे। यह है महान महेन्द्र सिंह धोनी. आपको भविष्य के लिए शुभकामनाएं। 