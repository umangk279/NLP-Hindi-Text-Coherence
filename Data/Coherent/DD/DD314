भारतीय रेलवे आज से 80 नई विशेष ट्रेनों को आरंभ करने जा रही है, इसकी बुकिंग 10 सितंबर से शुरू हो गई थी    अस्सी नई स्पेशल यात्री रेलगाड़ियां आज से चालू हो रही है । ये रेलगाड़ियां पूरी तरह आरक्षित होंगी। इनके लिये बुकिंग इस महीने की दस तारीख से पहले ही शुरू हो चुकी है। रेल मंत्रालय ने बताया है कि ये रेलगाड़ियां मौजूदा तीस स्पेशल राजधानी की तरह की रेलगाड़ियों और दो सौ स्पेशल मेल एक्सप्रेस रेलगाड़ियों के अतिरिक्त होंगी। इससे पहले रेलवे बोर्ड के अध्यक्ष विनोद कुमार यादव ने कहा था कि रेलवे देश के विभिन्न क्षेत्रों में मांग और प्रतीक्षा सूचियों पर नज़र रख रहा है। उन्होंने कहा कि ज़रूरत पड़ने पर उचित समय में और रेलगाड़ियां चलाई जाएंगी।  