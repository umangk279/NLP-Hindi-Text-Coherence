न्यूजीलैंड दौरे के लिए टीम इंडिया का ऐलान, कप्तान विराट कोहली की अगुवाई में रोहित शर्मा और मोहम्मद शमी की हुई वापसी,  24 जनवरी से 2 फरवरी तक खेली जाएगी 5 टी 20 मैचों की सीरीज।  न्यूजीलैंड दौरे के पर 5 टी-20 अंतरराष्ट्रीय मैचों की सीरीज के लिए भारतीय क्रिकेट टीम का ऐलान कर दिया गया है। टी-20 टीम में उपकप्तान रोहित शर्मा की वापसी हुई है जिन्हें श्रीलंका के खिलाफ पिछली सीरीज से आराम दिया गया था। वहीं युवा विकेटकीपर संजू सैमसन को बाहर कर दिया गया है।  विकेट कीपर के रूप में  ऋषभ पंत को टीम में बरकरार रखा गया है। इस दौरे पर 3 वनडे और 2 टेस्ट मैच भी खेलने हैं, जिसके लिए अभी टीम घोषित नहीं की गई है। पहला टी20 मुकाबला 24 फरवरी को खेला जाएगा। टी20 टीम इस प्रकार है-विराट कोहली (कप्तान), रोहित शर्मा ( उप कप्तान), केएल राहुल, शिखर धवन, श्रेयस अय्यर, मनीष पांडे, ऋषभ पंत (विकेटकीपर), शिवम दुबे, कुलदीप यादव, युजवेंद्र चहल, वॉशिंगटन सुंदर, जसप्रीत बुमराह, मोहम्मद शमी, नवदीप सैनी, रविंद्र जडेजा और शार्दुल ठाकुर।    