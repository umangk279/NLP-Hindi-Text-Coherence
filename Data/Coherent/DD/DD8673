सेना पुलिस के कोर में पर्सनल बिलो ऑफिसर रैंक की भागीदारी बढ़ाने के लिए सरकार ने ऐतिहासिक फैसला लिया है. सशस्त्र बलों में महिलाओं की हिस्सेदारी बढ़ाने के मकसद से मिलिट्री पुलिस में चरणबद्ध तरीके से 20 फीसदी महिलाओं को शामिल किया जाएगा.  रक्षामंत्री निर्मला सीतारमण ने कहा कि मिलिट्री पुलिस में ग्रेडेड तरीके से महिलाओं की भर्ती की जाएगी. महिलाओं को चरणबद्ध तरीके से शामिल किया जाएगा, जिससे सेना पुलिस के कोर में इनकी संख्या 20 फीसद तक हो जाएगी. इसमें इनकी भूमिका ज़रूरत पड़ने पर सेना की मदद करने से लेकर बलात्कार तथा छेड़छाड़ से जुड़े मामलों की जांच करने तक होगी. 