चित्तौड़गढ़ जिले के एक दर्दनाक हादसे में 6 महिलाओं की मौत हो गई वही 7 लोग गंभीर रूप से घायल हो गए।   दरअसल, सागवाड़ा निवासी 24 लोगों का दल दो क्रूजर जीप से केला देवी के दर्शन कर जिले के मण्डफिया स्थित सांवलिया जी के दर्शन करने जा रहे थे। उसी दौरान चित्तौड़-उदयपुर मार्ग पर भादसोड़ा फोरलेन पर खड़े एक ट्रेलर के पीछे क्रूजर जीप तेज गति से जा घुसी, जिससे उसमें सवार पांच महिलाओं ने तो मौके पर ही दम तोड़ दिया, वहीं चालक और सात अन्य महिलाएं गम्भीर रूप से घायल हो गईं। टैम्पो ट्रैक्स में 12 महिलाएं व एक ड्राइवर सवार था। हादसे में छह महिलाओं की मौत हो गई तथा ड्राइवर समेत सात महिलाएं घायल हो गईं। घायलों की हालत नाजुक होने पर सभी को उदयपुर रेफर कर दिया गया। घटना के दौरान मौके पर कोहराम मच गया। आस-पास के लोगों ने भागकर घायलों को जीप से बाहर निकाला। साथ ही घायलों को एम्बुलेंस की सहायता से जिला चिकित्सालय पहुंचाया गया। वहीं मृतक महिलाओं के शवों को शवगृह में रखवाया गया है। घटना के दौरान मौके पर कोहराम मच गया. आस-पास के लोगों ने भागकर घायलों को जीप से बाहर निकाला. साथ ही घायलों को एम्बुलेंस की सहायता से जिला चिकित्सालय पहुंचाया गया. वहीं मृतक महिलाओं के शवों को शवगृह में रखवाया गया है। घटना की सूचना पुलिस को दी गई. सूचना मिलने के बाद पुलिस अधीक्षक प्रसन्न कुमार खमेसरा, राजन दुष्यंत सहित पुलिस अधिकारियों ने चिकित्सालय पहुंच घटना की जानकारी ली. साथ ही पुलिस आगे की कार्रवाई करने में जुटी हुई है. 