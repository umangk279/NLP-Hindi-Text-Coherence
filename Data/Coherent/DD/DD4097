तेल उत्पादको के मंच ओपेक के सदस्य देशों के बीच कच्चे तेल के दैनिक उत्पादन में पांच लाख बैरल की अतिरिक्त कमी किए जाने की शुक्रवार को सहमति बनी। यह समझौता पहली जनवरी से लागू होगा।  तेल उत्पादकों के मंच ओपेक के सदस्य देशों ने कच्चे तेल के दैनिक उत्पादन में पांच लाख बैरल की अतिरिक्त कमी किए जाने का फैसला किया है। ये फैसला ओपेक सदस्यों की कल हुई बैठक में लिया गया। यह समझौता पहली जनवरी से लागू होगा। यह कटौती उत्पादन का स्तर कम रखने के लिए उनके बीच इस समय चल रही सहमति के अतिरिक्त है। उत्पादक देशों का मानना है कि इस समय वैश्विक बाजार में कच्चे तेल की आपूर्ति जरूरत से अधिक है, जिससे तेल की कीमतें नीचे आने का जोखिम हो सकता है। इससे पहले इन देशों में गत दिसंबर में उत्पादन को अक्टूबर 2018 के स्तर से 12 लाख बैरल कम करने का समझौता हुआ था। जुलाई में इस समझौते को और आगे के लिए प्रभावी कर दिया गया। कटौती मार्च 2020 तक बनाए रखने का निर्णय हुआ था।   