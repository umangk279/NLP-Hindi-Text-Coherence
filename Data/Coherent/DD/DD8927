अमेरिकी राष्ट्रपति डोनाल्ड ट्रंप ने फेडरल रिजर्व की आलोचना करते हुए कहा कि ये अमेरिकी अर्थव्यवस्था के लिए एक मात्र समस्या है, वहीं गिरती आर्थिक वृद्धि की चिंताओं और ट्रंप द्वारा फ़ेड रिज़र्व के प्रमुख को हटाए जाने की ख़बरों के बीच लुढ़का बाजार।  अमेरिका के राष्ट्रपति डोनाल्ड ट्रंप ने फेडरल रिजर्व की आलोचना की है। ट्रंप ने इसे अमेरिकी अर्थव्यवस्था के लिए एक मात्र समस्या बताया है। गिरती आर्थिक वृद्धि की चिंताओं और ट्रंप द्वारा फ़ेड रिज़र्व के प्रमुख को हटाए जाने की ख़बरों के बीच बाजार लुढ़क गया। ट्रंप ने अपने कैबिनेट सदस्यों से निजी तौर पर पूछा है कि क्या उन्हें फेडरल रिजर्व के प्रमुख जेरोम पॉवेल को हटाने का कानूनी अधिकार है। ट्रंप ने यह बात ब्याज दरें बढ़ने और शेयर बाजारों में गिरावट के बाद पूछी है।  गौरतलब है कि अमेरिका में डाउ जोंस में इस घटनाक्रम के बाद भारी गिरावट आई। यह डाउ जोंस के लिए पिछले दस साल का सबसे खराब प्रदर्शन वाला सप्ताह रहा। पॉवेल को राष्ट्रपति ट्रंप ने जेनेट येलेन की जगह फरवरी में चार साल के लिये फेडरल रिजर्व का प्रमुख नियुक्त किया था। इससे पहले अक्टूबर में ट्रंप ने कहा था कि उनकी पॉवेल को हटाने की कोई मंशा नहीं है, लेकिन नवबंर में ट्रंप कहा कि वह पॉवेल के कामकाज से जरा भी खुश नहीं हैं।  