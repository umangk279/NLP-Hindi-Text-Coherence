भारती एयरटेल को जुलाई-सितंबर तिमाही में 23,045 करोड़ रुपए का घाटा हुआ। यह कंपनी का अब तक का सबसे बड़ा नुकसान है। एडजस्टेड ग्रॉस रेवेन्यू (एजीआर) मामले में सरकार को बकाया देनदारी के 28,450 अलग रखने की वजह से इतना घाटा हुआ।   टेलीकॉम ऑपरेटर भारती एयरटेल को चालू वित्‍त वर्ष की दूसरी तिमाही में अब तक का सबसे बड़ा तिमाही घाटा हुआ है। कंपनी ने बताया कि वित्‍त वर्ष 2019-20 की जुलाई-सितंबर तिमाही में उसे 24,045 करोड़ रुपए का शुद्ध घाटा हुआ है। एक साल पहले की समान तिमाही में कंपनी को 119 करोड़ रुपए का लाभ हुआ था। एजीआर पर सुप्रीम कोर्ट के फैसले से टेलीकॉम ऑपरेटर भारती एयरटेल और वोडाफोन आइडिया सबसे ज्‍यादा प्रभावित हैं। सुप्रीम कोर्ट ने अपने फैसले में टेलीकॉम कंपनियों को तीन महीने के भीतर एजीआर की रकम चुकाने को कहा है। 