पूर्वांचल एक्सप्रेस-वे का काम तेजी से चल रहा है। करीब 341 किलोमीटर लंबे इस एक्सप्रेस-वे को लखनऊ से गाजीपुर के लिए जोड़ा जाएगा। लॉकडाउन के कारण बंद इस काम को अब तेजी के साथ किया जा रहा है।  लॉकडाउन में पूर्वांचल एक्सप्रेस-वे के निर्माण कार्य ने एक बार फिर से रफ्तार पकड़ ली है। पूर्वांचल एक्सप्रेस-वे के निर्माण कार्य में सोशल डिस्टेंसिंग के प्रोटोकॉल का भी पूरा ध्यान रखा जा रहा है। मजदूरों, मशीन चालकों और ठेकेदारों को निर्देश दिया गया है कि वे बिना आवश्यक एक-दूसरे के संपर्क में ना आएं। इसके साथ ही लगातार मजदूरों का स्वास्थ्य परीक्षण करवाया जा रहा है और स्वच्छता का भी ध्यान रखा जा रहा है। करीब 341 किमी लंबे इस एक्सप्रेस-वे का करीब 42 प्रतिशत से अधिक कार्य पहले ही पूरा हो चुका है। राजधानी लखनऊ से लेकर गाजीपुर तक बनने वाले इस पूर्वांचल एक्सप्रेस-वे का निर्माण लॉकडाउन की वजह से बंद था लेकिन अब काम तेजी हो रहा है। उत्तर प्रदेश की योगी सरकार पूर्वांचल एक्सप्रेस-वे का निर्माण करवा रही। पूर्वांचल एक्सप्रेस-वे में लखनऊ को छोड़कर सभी आठ पैकेज में काम शुरू हो गया है। इनमें औसतन दस हजार से अधिक श्रमिक काम करते थे, लेकिन फिलहाल 4800 से ज्यादा श्रमिक काम कर रहे हैं।     नीरज सिंह डीडी न्यूज़ 