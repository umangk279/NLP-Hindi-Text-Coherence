प्रधानमंत्री नरेन्द्र मोदी ने कहा है कि बाकी दलों के कार्यकर्ताओं की बिचौलियों की पहचान है जबकि भाजपा कार्यकर्ता मां भारती को समर्पित राष्ट्रवादी हैं। पीएम मोदी ने दक्षिण गोवा और महाराष्ट्र के भाजपा कार्यकर्ताओं से वीडियो कांफ्रेंसिंग के जरिए संवाद किया।  प्रधानमंत्री नरेन्‍द्र मोदी ने रविवार को वीडियो कान्‍फ्रेंन्सिंग के जरिए दक्षिण गोवा संसदीय निर्वाचन क्षेत्र और महाराष्ट्र के हातकणंगले, कोल्हापुर, मधा, सतारा के बूथ स्‍तर के भाजपा कार्यकर्ताओं से बातचीत की। प्रधानमंत्री पिछले कई महीनों से 'मेरा बूथ, सबसे मजबूत' कार्यक्रम के तहत देश के अलग-अलग स्थानों के कार्यकर्ताओं से 'NaMo app' के माध्यम से बातचीत कर रहे हैं। प्रधानमंत्री ने कहा कि त्याग, समर्पण, मेहनत, समाजसेवा, देशभक्ति इन सबके लिए एक ही शब्द है - 'कार्यकर्ता'। कार्यकर्ता के अंदर ये सारी बातें आ जाती है। प्रधानमंत्री ने कहा कि सभी जगह एक बात सामान्य देखी, वो है - भाजपा के कार्यकर्ताओं का जज़्बा, ईमानदारी, मेहनत और मज़बूती के साथ खड़े रहने की ताक़त। चुनौती को ही चुनौती देने का मिजाज।  प्रधानमंत्री ने महागठबंधन को एक अनोखा बंधन बताते हुए इसे नामदारों का बंधन, भाई-भतीजावाद का बंधन, भ्रष्टाचार और घोटालों का बंधन करार दिया। प्रधानमंत्री नरेन्द्र मोदी ने कहा है कि बाकी दलों के कार्यकर्ताओं की बिचौलियों की पहचान है जबकि भाजपा कार्यकर्ता मां भारती को समर्पित राष्ट्रवादी हैं।  