भारतीय कुश्ती संघ ने पूर्व पहलवान और मौजूदा कोच कृपाशंकर को अपने पद से निलंबित कर दिया है। उन्होंने सोशल मीडिया पर भारतीय कुश्ती संघ के बारे में विवादस्पद टिप्पणी की थी।   भारतीय कुश्ती संघ की सोशल मीडिया पर खच्चर से विवादास्पद तुलना करने पर प्रतिष्ठित अर्जुन पुरस्कार से सम्मानित पूर्व पहलवान और मौजूदा कोच कृपाशंकर पटेल को इस संगठन से निलंबित कर दिया गया है। इसके साथ ही मामले को संगठन की अनुशासन समिति को भेजने का फ़ैसला किया गया है। डब्ल्यूएफआई के सहायक सचिव विनोद तोमर ने कहा कि विवादित पोस्ट के मामले में पटेल तब तक निलंबित रहेंगे, जब तक डब्ल्यूएफआई की अनुशासन समिति इस मामले की सुनवाई पूरी कर अंतिम निर्णय नहीं सुना देती। 