जिम्बाब्वे में रॉबर्ट मुगाबे के इस्तीफे के बाद एमर्सन मन्नगागवा आज राष्ट्रपति पद की शपथ लेंगे। दो सप्ताह पहले मन्नगागवा को उपराष्ट्रपति पद से बर्खास्त कर दिया गया था।    इसके बाद वह सुरक्षा कारणों से देश छोड़कर दक्षिण अफ्रीका चले गए थे। उनके हटने के बाद से ही मुगाबे के खिलाफ विरोध के स्‍वर बुलंद होने शुरू हो गए और सेना ने एक तरह से तख्तापलट दिया था। हरारे वापसी पर मन्नगागवा ने कहा कि देश में नए लोकतंत्र का आगाज़ हुआ है औऱ अब से देश में नए रोजगार के अवसर मुहैया कराने पर ज़ोर देंगे। 