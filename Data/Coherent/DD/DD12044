राष्ट्रपति राम नाथ कोविंद ने प्राग में चार्ल्स विश्वविद्यालय में छात्रों को संबोधित करते हुए कहा कि चेक विश्वविद्यालयों में 18वीं सदी से भारतीय संस्कृति के हो रहे अध्ययन से दोनों देश करीब आये। राष्ट्रपति ने कहा, चेकोस्लोवाकिया में योग और आयुर्वेद को भी भरपूर समर्थन मिल रहा है।     यूरोप की तीन देशों की यात्रा के अंतिम चरण में राष्ट्रपति रामनाथ कोविंद ने चेक गणराज्य की राजधानी प्राग में चार्ल्स विश्विद्यालय के छात्रों और भारतविदों को संबोधित किया। इस अवसर पर राष्ट्रपति ने कहा कि चेकोस्लोवाकिया से भारतीयविद्या का रिश्ता बहुत पुराना है। उन्होंने कहा कि चेक गणराज्य में योग और आयुर्वेद की लोकप्रियता तेज़ी से बढ़ी है। राष्ट्रपति रामनाथ कोविंद ने कहा भारतविद्या न सिर्फ भारत और चेक गणराज्य को करीब लाने में सहायक साबित हुई बल्कि आधुनिक भारत के निर्माण में बहुत अधिक प्रभाव डाला है। चार्ल्स विश्विद्यालय के अध्यापकों, भारतविदों को संबोधित करते हुए कहा कि भारतविद्या भारत के समृद्ध अतीत को पुन: खोजने में मदद के साथ साथ सांस्कृतिक जागरुकता पैदा करने में मददगार साबित हुई है। राष्ट्रपति ने कहा कि चेक गणराज्य में योग और आयुर्वेद का प्रभाव तेज़ी से बढ़ रहा है।  राष्ट्रपति ने कहा कि प्राग से भारतीयविद्या का सदियों पुराना रिश्ता है। इस की शुरूआत 1850 में संस्कृत की पीठ के गठन से होती है। इस अवसर पर उन्होंने चार्ल्स विश्विद्यालय में राबिंद्रनाथ टैगोर द्वारा दिए गए भाषण का भी ज़िक्र किया। राष्ट्रपति ने कहा कि प्रोफेसर लेंसी चेक में भारतीयविद्या के संस्थापक सदस्यों में एक थे। इस के बाद राष्ट्रपति ने अंतरराष्ट्रीय शोध केन्द्र ईएलआई बेमालाइंस का दौरा भी किया। राष्ट्रपति ने चेक नेतृत्व को आगामी 2 अक्टूबर को राष्ट्रपिता महात्मा गांधी की मनाई जाने वाली 150वीं जयंती उत्सव में हिस्सा लेने का भी निमंत्रण दिया। इससे पहले भारत चेक गणराज्य व्यापार कार्यक्रम को संबोधित करते हुए राष्ट्रपति ने चेक कंपनियों को भारत के रक्षा निर्माण क्षेत्र में काम करने और घरेलू बाजार के उत्पादन के लिए संयुक्त उद्यम स्थापित करने को निमंत्रण दिया। 