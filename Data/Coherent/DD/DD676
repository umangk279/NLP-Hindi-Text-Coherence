उपराष्ट्रपति एम वेंकैया नायडू ने 11 अगस्त को उपराष्ट्रपति के रूप में 3 वर्ष पूरे कर लिए। उपराष्ट्रपति के इन 3 सालों के सफर पर एक पुस्तक 'कनेक्टिंग, कम्यूनिकेटिंग, चेंजिंग' का विमोचन मंगलवार 11अगस्त को दिल्ली में उपराष्ट्रपति निवास पर केंद्रीय रक्षा मंत्री  राजनाथ सिंह द्वारा किया गया। जबकि इस पुस्तक के  इलेक्ट्रॉनिक संस्करण को  केंद्रीय सूचना और प्रसारण मंत्री  प्रकाश जावड़ेकर द्वारा लॉन्च किया ।  इस मौके पर उपराष्ट्रपति ने कहा कि मैने इस कोरोनावायरस काल के दौरान मैंने कोशिश की है कि मैं किसानों, छात्रों, वैज्ञानिकों प्रशासक उद्योगपतियों और डॉक्टर के साथ संवाद करू उनके विचारों को जानू और  मैने अपने लेखों के जरिए भी जनता के साथ सीधा संवाद करने की कोशिश की और अपने आप को व्यस्त रखा।  इस मौके पर रक्षा मंत्री राजनाथ सिंह ने कहा कि वेंकैया जी के इन 3 साल का कार्यकाल को उनकी व्यक्तिगत नहीं बल्कि हम सब की उपलब्धि  मानना चाहिए। वेंकैया जी के भाषण शब्दों से नहीं दिल से दिए गए हैं और उनके भाषणों में भावनाओं की अभिव्यक्ति देखी गई है। वहीं सूचना और प्रसारण मंत्री प्रकाश जावडेकर ने उपराष्ट्रपति वेंकैया नायडू के भाषणों की लोकप्रियता की प्रशंसा की।  250 से अधिक पृष्ठों  वाली पुस्तक को सूचना और प्रसारण मंत्रालय के प्रकाशन विभाग द्वारा लाया गया है। सूचना और प्रसारण मंत्रालय सचिव - अमित खरे ने इस अवसर पर कहा कि पुस्तक युवाओं को प्रेरित करने वाली है।उन्होंने बताया कि आने वाले समय में मंत्रालय राष्ट्रपति, उपराष्ट्रपति और प्रधानमत्री के भाषणों को आनलाइन- आफलाइन प्लेटफार्म पर उपलब्ध कराएगा। उपराष्ट्रपति के 3 सालों के सफर पर यह पुस्तक शब्दों और चित्रों के माध्यम से उपराष्ट्रपति की परिवर्तनशील गतिविधियों को बताती है, जिसमें उनकी भारत और विदेश की यात्राएँ शामिल हैं। यह किसानों, वैज्ञानिकों, डॉक्टरों, युवाओं, प्रशासकों, उद्योगपतिओं और कलाकारों के साथ उनकी बातचीत की झलक भी प्रदान करती है।   