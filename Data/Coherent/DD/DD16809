ऑस्ट्रेलिया के खिलाफ वनडे सीरीज़ के बाद भारत ने अपने जीत के सिलसिले को टी20 में भी जारी रखा। बारिश से प्रभावित पहले टी20 मुकाबले में भारत ने ऑस्ट्रेलिया को 9 विकेट से हरा दिया है।   ऑस्ट्रेलिया के खिलाफ वनडे सीरीज़ के बाद भारत ने अपने जीत के सिलसिले को टी-20 में भी जारी रखा। बारिश से प्रभावित पहले टी-20 मुकाबले में भारत ने ऑस्ट्रेलिया को 9 विकेट से हरा दिया। धवन 15 और कोहली 22 रन बनाकर नाबाद रहे और इस जीत के साथ भारत ने 1-0 की बढ़त बना ली है । दूसरा टी20 गुवाहाटी में मंगलवार को आयोजित किया जाएगा।  वनडे सीरीज में ऑस्ट्रेलिया पर शानदार जीत दर्ज करने वाली भारतीय टीम शनिवार को रांची में 3 टी20 मैचो की सीरीज़ के पहले मुकाबले बुलंद हौसले के साथ उतरी। कप्तान विराट कोहली ने टॉस जीतकर पहले गेंदबाजी करने का निर्णय लिया। ऑस्ट्रेलिया की शुरुआत खराब रही और पहले ही ओवर में डेविड वॉर्नर 8 रन बनाकर भुवनेश्वर की गेंद को आउट हो गए। इसके बाद फिंच और ग्लेन मैक्सवेल स्कोर को 55 रनों तक ले गए। मैक्सवेल 17 रन बनाने के बाद युजवेंद्र चहल की गेंद पर मिडविकेट पर बुमराह को कैच थमा बैठे। फिंच अच्छी बल्लेबाजी कर रहे थे, लेकिन कुलदीप ने उन्हें 42 के स्कोर पर आउट कर दिया। फिंच के आउट होने के बाद ऑस्ट्रेलिया ने 27 रन के अंदर 5 विकेट गंवा दिए। मोइजेस हेनरिक्स 8 और ट्रेविस हेड 9 रन बनाकर जल्द ही पवेलियन लौट गए। 18वें ओवर में बुमराह ने टिम पेन को 17 के स्कोर पर और नाथन कुल्टर नाइल एक रन पर आउट करके ऑस्ट्रेलिया को परेशानी में डाल दिया। ऑस्ट्रेलिया का स्कोर जब 18.4 ओवर में 8 विकेट पर 118 रन था तब बारिश ने मैच में बाझा डाली और खेल को रोकना पड़ा। काफी देर बाद खेल जब दोबारा शुरु हुआ तब भारत के सामने डकवर्थ लुइस नियम के आधार पर जीत के लिए 6 ओवर में 48 रन का लक्ष्य मिला। टीम इंडिया की शुरुआत भी अच्छी नही रही और रोहित शर्मा 11 रन बनाकर दूसरे ओवर में आउट हो गए। हालाकी इसके बाद कोहली ने धवन के साथ मिलकर तेजी से रन बनाए और टीम को 3 गेंद शेष रहते 9 विकेट से जीत दिला दी। धवन 15 और कोहली 22 रन बनाकर नाबाद रहे। इस जीत के साथ भारत ने 1-0 की बढ़त ले ली है। दूसरा टी20 गुवाहाटी में मंगलवार को आयोजित किया जाएगा।  