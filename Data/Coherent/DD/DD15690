राष्ट्रीय मानवाधिकार आयोग ने उत्तर प्रदेश के उन्नाव में कथित रूप से टार्च की रोशनी में आंखों के आपरेशन के मामले में राज्य के मुख्य सचिव को भेजा नोटिस। अस्पताल के मुख्य चिकित्सा अधिकारी निलंबित।  उत्तर प्रदेश के उन्नाव जिले में मरीजों की आंख का कथित रूप से ऑपरेशन टॉर्च की रोशनी में किए जाने को लेकर राष्ट्रीय मानवाधिकार आयोग ने योगी सरकार को नोटिस भेजा है। आयोग ने उत्तर प्रदेश सरकार को नोटिस भेजकर इसपर जवाब मांगा है। मंगलवार को उन्नाव जिले के एक सामुदायिक स्वास्थ्य केंद्र में टॉर्च की रोशनी में डॉक्टरों ने 32 मरीजों की आंख का ऑपरेशन किया था। इतना ही नहीं ऑपरेशन के बाद इन मरीजों को ठंड में नीचे फर्श पर लिटा दिया गया था। इस मामले के सामने आने के बाद उन्नाव के सीएमओ को हटा दिया गया था और वहीं सीएचसी प्रभारी को निलंबित कर दिया गया था। स्वास्थ्य मंत्री ने मामले की जांच के आदेश दिए थे। 