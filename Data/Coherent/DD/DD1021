भारतीय प्रौद्योगिकी संस्थान- आई.आई.टी. में प्रवेश के लिये इस वर्ष बारहवीं की परीक्षा में न्यूनतम 75 प्रतिशत अंक की शर्त नहीं होगी।   आई.आई.टी. के संयुक्त प्रवेश बोर्ड की बैठक में यह फैसला लिया गया कि इस वर्ष बारहवीं की परीक्षा में उत्तीर्ण होने वाले सभी विद्यार्थी आई.आई.टी. में दाखिले के पात्र होंगे-चाहे उन्हें कितने भी अंक मिले हों। मानव संसाधन विकास मंत्री रमेश पोखरियाल निशंक ने कहा कि कई बोर्डों की 12वीं की परीक्षा आंशिक रुप से रद्द किए जाने को देखते हुए यह निर्णय लिया गया है। 