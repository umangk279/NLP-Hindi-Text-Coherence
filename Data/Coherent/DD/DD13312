युगांडा की संसद में पीएम मोदी ने अफ्रीका के साथ भागीदारी को और मजबूत बनाने का संकल्प जताते हुए कहा कि 10 सिद्धांतों से निर्देशित होंगे संबंध, साथ ही पीएम ने आतंकवाद और चरमपंथ के खिलाफ लड़ाई सहयोग को बढाने पर भी जोर दिया। युगांडा के सांसदों ने भाषण की सराहना की।  प्रधानमंत्री नरेन्द्र मोदी ने आज कहा कि आतंकवाद और चरमपंथ के खिलाफ लड़ाई में भारत अफ्रीका के साथ अपने सहयोग और आपसी क्षमता को मजबूत बनाएगा। युगांडा की संसद को संबोधित करते हुए कहा कि भारत को अफ्रीका का सहयोगी होने पर गर्व है और इस मामले में युगांडा अफ्रीकी महाद्वीप में विशेष महत्व रखता है। युगांडा की संसद को संबोधित कर इतिहास रचने वाले वाले प्रधानमंत्री नरेंद्र मोदी ने उसे अफ्रीका के विकास में एक मजबूत साझेदार बताया। उन्होंने इस मौके पर सवा सौ करोड़ भारतीयों के संदेश को मजबूती के साथ रखा और अफ्रीका के साथ भारत के ऐतिहासिक संबंधों का जमकर बखान किया। प्रधानमंत्री नरेंद्र मोदी ने इस मौके पर नील नदी के उद्गम स्थल जींजा में भारतीय श्रमिकों द्वारा बनाई गई रेलवे लाइन का भी जिक्र किया। गौरतलब है कि महात्मा गांधी की अस्तियों के कुछ अवशेष भी नील नदी में प्रवाहित किए गए थे। यहां तक की युगांडा के स्टेट हाउस में दीवाली भी मनाई जाती है। प्रधानमंत्री नरेंद्र मोदी ने कहा कि जींजा में भारत गांधी विरासत केंद्र का निर्माण करेगा। उन्होंने अफ्रीका में गांधीवादी तरीके से हुए परिवर्तन के लिए जिम्मेदार स्थायी ताकतों की सराहना की। दोनों देशों के बीच आर्थिक संबंधों की बात करते हुए प्रधानमंत्री नरेंद्र मोदी ने कहा कि भारत और अफ्रीका के पास बाजार और संसाधनों तक पहुंचने के लिए बराबर के अवसर होने चाहिए। उन्होंने कहा कि दोनों देश वैश्विक बाजार को विकास के नींव की तरह देखते हैं। उन्होंने कहा कि युगांडा और भारत को एक साथ जोड़ने वाले विभिन्न धागों में एक धागा दोनों देशों की जनता है। प्रधानमंत्री ने कहा कि हमारी साझेदारी में अभी 40 से ज्यादा अफ्रीकी देशों में तकरीबन 11 अरब डॉलर की 180 ऋण सुविधाओं को लागू करना शामिल है। प्रधानमंत्री नरेंद्र मोदी ने कहा कि भारत अफ्रीका फोरम शिखर सम्मेलन में 10 अरब अमेरिकी डॉलर का ऋण और अनुदाय सहायता के लिए 60 करोड़ डॉलर प्रदान किए गए। उन्होंने कहा कि भारत- अफ्रीका व्यापार 62 अरब अमेरिकी डॉलर से अधिक है। यह पिछले वर्ष की तुलना में 21 प्रतिशत अधिक है। प्रधानमंत्री नरेंद्र मोदी ने अफ्रीका में शांति कायम करने के लिए भारत के योगदान की सराहना की। उन्होंने कहा कि 163 शांति रक्षकों ने अपना सर्वोच्च बलिदान दिया।  प्रधानमंत्री नरेंद्र मोदी ने कहा कि कि भारत को अफ्रीका का सहयोगी होने पर गर्व है और इस मामले में युगांडा अफ्रीकी महाद्वीप में विशेष महत्व रखता है। गौरतलब है कि युगांडा की संसद को संबोधित करने वाले प्रधानमंत्री नरेंद्र मोदी देश के पहले प्रधानमंत्री बने। उन्होंने अपने संबोधन में साफ किया कि आपसी हितों से जुड़े मामलों को लेकर अफ्रीकी देश किस प्रकार से भारत के लिए अहमियत रखते हैं। उन्होंने कहा कि भारत की प्राथमिकताओं में अफ्रीका शीर्ष पर रहेगा। पीएम नरेंद्र मोदी ने कहा कि युगांडा की संसद को संबोधित करते हुए कहा कि अफ्रीका के साथ भारत के संबंध 10 सिद्धांतों से निर्देशित होते रहेंगे। भारत-अफ्रीका संबंधों के 10 सिद्धांतः 1. अफ्रीका को सर्वोच्च प्राथमिकताः  2.विकास की साझेदारी आपकी प्राथमिकताओं के आधार परः  3. बाजार को खुला रखना होगा और व्यापार के लिए इसे सुगम और अधिक आकर्षक बनाना होगाः  4. अफ्रीका के विकास के लिए डिजिटल क्रांति के अनुभव का लाभ 5. अफ्रीका की कृषि में सुधार के लिए काम करने को तैयारः  6. जलवायु परिवर्तन की चुनौतियों से निपटना 7. आतंकवाद और उग्रवाद से निपटने के लिए सहयोगः  8. सभी देशों के फायदे के लिए समुद्र को खुला रखना होगाः  9. अफ्रीका में विश्व की सहभागिता को बढ़ावाः  10.भारत और अफ्रीका ने उपनिवेशवाद के खिलाफ लड़ाई लड़ीः  