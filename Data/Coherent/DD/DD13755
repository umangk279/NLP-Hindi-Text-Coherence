केंद्रीय स्वास्थ्य मंत्री जेपी नड्डा ने मोदी सरकार के 4 साल पूरा होने पर सरकार की उपलब्धियां गिनाते हुए कहा कि उनके मंत्रालय ने देश को कई तरह की बीमारियों से निजात दिलाने का प्रयास किया है.  स्वास्थ्य मंत्री ने कहा कि केंद्र सरकार द्वारा चलाई जा रही प्रधानमंत्री डायलिसिस योजना से 2 लाख 38 हज़ार मरीज़ों को लाभ हुआ है. साथ ही उन्होंने कहा कि अमृत स्टोर योजना एक अहम सरकारी पहल है, जिससे देश में बड़े पैमाने पर लोगों को फ़ायदा हुआ है. 