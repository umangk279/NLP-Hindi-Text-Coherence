इंग्लैंड में चल रहे आईसीसी महिला विश्वकप में गुरुवार को एक लीग मैच में भारतीय महिला टीम ने वेस्टइंडीज़ को 7 विकेट से हराकर दमदार जीत हासिल की।   इंग्लैंड में चल रहे आईसीसी महिला विश्वकप में गुरुवार को एक लीग मैच में भारतीय महिला टीम ने वेस्टइंडीज़ को 7 विकेट से हराकर दमदार जीत हासिल की। भारतीय टीम ने टॉस जीतने के बाद पहले फील्डिंग का फ़ैसला किया।  वेस्टइंडीज़ ने बल्लेबाजी करते हुए 8 विकट पर 183 रनों का लक्ष्य स्थापित किया। जिसके जवाब  में भारतीय टीम ने 45 गेंद शेष रहते ही जीत हासिल कर लिया। चोट से उबरने के बाद वापसी करते हुए मंदाना ने अपने शानदार फार्म प्रदर्शन करते हुए 108 गेंदों पर 13 चौके और दो छक्कों की मदद से नाबाद 106 रन बनाये।  वहीं कप्तान मिताली राज ने 46 रन का योगदान दिया। कप्तान मिताली राज के साथ तीसरे विकेट के लिये मंदाना ने 108 रन जोड़कर टीम को शुरुआती झटकों से बचाने के साथ टीम की बड़ी जीत को भी सुनिश्चित किया। भारत ने 42.3 ओवर में 3 विकेट पर 186 रन बनाये। वहीं कप्तान मिताली राज ने 46 रन का योगदान दिया। मंदाना को शानदार शतक के लिए प्लेयर ऑफ़ द मैच भी चुना गया। इस जीत के साथ ही भारत ने दो मैचों में लगातार जीत के साथ चार अंक हासिल कर लिया हैं जबकि वेस्टइंडीज की यह लगातार दूसरी हार है। भारत का अगला मैच दो जुलाई को डर्बी में पाकिस्तान से खेलेगा। 