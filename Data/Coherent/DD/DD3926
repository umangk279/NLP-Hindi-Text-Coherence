जयपुर की विशेष अदालत 2008 में जयपुर में हुए सीरियल बम धमाकों के मामले में आया फैसला, चार आरोपी दोषी करार, अदालत ने एक आरोपी को किया बरी, 13 मई 2008 को हुए 8 बम धमाकों में 70 से ज्यादा लोगों की हुई थी मौत  राजस्थान की राजधानी जयपुर में 11 साल पहले हुए सीरियल बम धमाके करने वाले गुनहगारों को विशेष कोर्ट ने आज चार आरोपियों को दोषी करार दिया है। दोषी ठहराए गए आरोपियों का नाम सरवर आजमी, मोहम्मद सैफ, सैफ उर्फ सेफुर्रहमान और सलमान को दोषी करार दिया जबकि शहबाज को सभी आरोपों से दोषमुक्त करार दिया है। 13 मई, 2008 को जयपुर में हुए सीरियल ब्लास्ट में 70 से ज्यादा लोगों की मौत हुई थी और 170 से ज्यादा लोग घायल हुए थे। इस केस में 5 आरोपियों को राजस्थान एसओजी ने गिरफ्तार किया था. एक आरोपी को गत वर्ष दिल्ली पुलिस ने गिरफ्तार किया है, जबकि तीन अभी तक फरार हैं. सीरियल ब्लास्ट के मामले में जयपुर के माणक चौक और कोतवाली थाने में 4-4 एफआईआर दर्ज की गई थी 