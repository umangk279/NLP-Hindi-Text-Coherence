सुप्रीम कोर्ट द्वारा अयोध्या विवाद के दस्तावेजों के अनुवाद के लिए उत्तर प्रदेश सरकार और अन्य पक्षों को 3 और महीनों का समय दिया गया है, मामले की अगली सुनवाई अब 5 दिसंबर को होगी।   सुप्रीम कोर्ट ने अयोध्या मामले की सुनवाई 5 दिसंबर तक के लिए टाल दी है। अदालत ने सभी पक्षकारों को सम्बंधित दस्तावेज के अनुवाद के लिए 3 महीने का समय दिया है। सुप्रीम कोर्ट ने केस से संबंधित 9000 पेज के फैसले और 9000 से ज्यादा पेज के दस्तावेजों का अंग्रेजी में अनुवाद 12 सप्ताह के भीतर करने के लिए कहा है। सुप्रीम कोर्ट ने कहा कि अनुवाद के लिए कोई तारीख आगे नहीं बढ़ाई जाएगी। 