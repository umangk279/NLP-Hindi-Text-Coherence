प्रसिद्ध हिन्‍दी लेखिका चित्रा मुदगल, डोगरी लेखक इन्‍द्रजीत केसर, कन्‍नड़ लेखक के जी नागराजरप्‍पा, और कश्‍मीरी कहानीकार मुश्‍ताक अहमद मुश्‍ताक समेत 24 लेखकों को साहित्‍य अकादमी सम्‍मान 2018 से नवाजा गया। साहित्‍य अकादमी के अध्‍यक्ष चंद्रशेखर काम्‍बर ने नई दिल्‍ली में एक समारोह में ये सम्‍मान प्रदान किए। ये सम्‍मान 24 विभिन्‍न भाषाओं में दिए गए हैं।  साहित्य अकादमी के हफ्ते भर चलने वाले कार्यक्रम साहित्योत्सव के दूसरे दिन कल नई दिल्ली के कमानी सभागार में पुरस्कार अर्पण समारोह आयोजित किया गया जिसमें देश की विभिन्न भाषाओं के विद्वानों आलोचको उपन्यासकारों और कहानीकारों को अकादेमी के उत्कृष्ट साहित्य अकादमी पुरस्कार से सम्मानित किया गया। हिन्दी में यह पुरस्कार चेन्नई में जन्मी चित्रा मुदगल को दिया गया वहीं अंग्रेजी में केरल के अनीस सलीम को सम्मानित किया गया। कश्मीरी भाषा में मुश्ताक अहमद मुश्ताक को पुरस्कृत किया गया तो उर्दू में महाराष्ट्र के रहमान अब्बास साहित्य अकादेमी पुरस्कार के हक़दार बने ।  संस्कृत में उत्तर प्रदेश के रमाकांत शुक्ल को पुरस्कार से सम्मानित किया गया।  