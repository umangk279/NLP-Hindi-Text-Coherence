मणिपुर में कोविड-19 के संक्रमण को देखते हुए 15 जुलाई तक लॉकडाउन बढ़ा दिया गया है. मुख्यमंत्री एन बीरेन सिंह ने रविवार को कहा कि उनकी सरकार ने लॉकडाउन को 15 दिन और बढ़ाने का निर्णय लिया है.  राज्य में अब तक कोरोना वायरस संक्रमण के 1,092 मामले सामने आ चुके हैं. 30 जून को लॉकडाउन हटाए जाने की संभावना जताई जा रही थी. मुख्यमंत्री ने यह भी घोषणा की कि अंतर-जिला बस सेवा का संचालन एक से 15 जुलाई के बीच जारी रहेगा और इस दौरान कोविड-19 से संबंधित सभी सुरक्षा दिशा-निर्देशों का पालन करना होगा. हालांकि, इस दौरान अन्य किसी सार्वजनिक परिवहन के संचालन की अनुमति नहीं रहेगी. 