झारखण्‍ड में कल होने वाले विधानससभा चुनाव के पहले चरण की तैयारियां पूरी। इस चरण में चतरा, पलामू, गुमला, गढ़वा, लातेहार और लोहरदग्‍गा जिलों के 13 निर्वाचन क्षेत्रों में होगा मतदान।    झारखंड में पांच चरणों में होने वाले चुनाव के पहले दौर के तहत 13 सीटों पर कल मतदान होगा। चुनाव के लिए प्रशासन की ओर से भारी सुरक्षा बंदोबस्त किए गए हैं। सभी मतदान केंद्रों में सुबह 7 बजे से मतदान शुरू होगा, जो कि शाम 3 बजे तक चलेगा। पहले चरण के मतदान में करीब सैंतीस लाख तिरासी हज़ार वोटर  कुल 189 उम्मीदवारों का भविष्य तय करेंगे जिसमें 15 महिला प्रत्याशी शामिल हैं । इस चरण में कुल पुरुष वोटरों की संख्या 19 लाख 81 हजार 694 है तो महिला मतदाता -18 लाख 01हजार 356  है । पहले चरण के  विधानसभा चुनाव में सुरक्षा के कड़े बंदोबस्त के बीच छह जिलों , लोहरदगा, चतरा, पलामू , गढ़वा , गुमला और लातेहार में मतदान केन्द्रों पर मतदान होगा। चुनाव आयोग ने मतदान प्रक्रिया को सुव्यवस्थित बनाने के लिए इस बार तमाम प्रयास किए हैं।    