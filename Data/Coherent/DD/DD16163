उत्तर प्रदेश में स्थानीय निकायों के पहले चरण का मतदान जारी है। योगी आदित्यनाथ के मुख्यमंत्री बनने के बाद यह राज्य में पहला बड़ा चुनाव है। 625 शहरी और स्थानीय निकायों के तीन चरणों में होने वाले इस चुनाव के परिणामों की 1 दिसंबर को घोषणा होगी।   उत्तर प्रदेश में तीन चरणों में होने वाले नगर निकाय चुनाव के पहले चरण का आज मतदान जारी है। इस चरण में 24 जिलों में 71 नगर पालिका परिषद और एक सौ 54 नगर पंचायत तथा मेरठ, आगरा, कानपुर, फैजाबाद और गोरखपुर के नगर निगमों सहित दो सौ 30 स्‍थानीय निकायों के लिए मतदान हो रहा है। अगले दो चरणों के लिए 26 और 29 नवंम्बर को डाले जाएंगे वोट। उत्तर प्रदेश में नगर निकाय के दूसरे चरण के चुनाव प्रचार के दौरान बलिया में मुख्यमंत्री योगी आदित्यनाथ ने योजनाओं को लागू करने में ढील बरतने वाले नौकरशाहों को चेताते हुए कहा कि लापरवाही किसी भी हालत में बर्दाश्त नहीं की जाएगी। योगी आदित्यनाथ ने कहा है कि राज्य में कानून व्यव्सथा लागू करने के लिए पुलिस को पूरी छूट दी गई है। उन्होंने ये भी कहा कि अपराध पर अंकुश लगाने के मामले में कोई भी शिथिलता बर्दाश्त नहीं की जाएगी।।  