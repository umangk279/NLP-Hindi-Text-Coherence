भारत और ऑस्ट्रेलिया के बीच खेली जा रही पांच मैच की वनडे सीरीज़ का दूसरा मैच आज कोलकाता में खेला जाएगा। पहले मैच में जीत दर्ज करने के बाद भारतीय टीम सीरीज़ में 1-0 से आगे है। चेन्नई में खेले गए बारिश से प्रभावित पहले मैच में भारतीय टीम ने ऑस्ट्रेलिया को 26 रन से हराया था।   भारतीय टीम गुरुवार को होने वाले दूसरे वनडे मैच में शीर्ष क्रम के बल्लेबाजों से अच्छे प्रदर्शन की उम्मीद करेगी तो वही उनके स्पिनर ऑस्ट्रेलियाई बल्लेबाजों को परेशानी में डालने की फिर से कोशिश करेंगे। 