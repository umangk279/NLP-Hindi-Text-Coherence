यू एस ओपन में सानिया मिर्ज़ा ने चीन की पेंग शुआई के साथ महिला युगल के सेमीफाइनल में अपनी जगह पक्की कर ली है। क्वार्टर फाइनल में टिमिया बाबोस और एंड्रिया हलावाकोवा की जोड़ी को मात दी।    भारत की सानिया मिर्ज़ा और चीन की पेंग शुआई की चौथी वरीयता प्राप्त जोडी ने कमाल का प्रदर्शन करते हुये साल के अंतिम ग्रैंड स्लैम यू एस ओपन के महिला युगल के सेमीफाइनल में जगह बना ली है। सनिया और पेंग ने क्वार्टर फाइनल में हंगरी की टिमिया बाबोस और चेक गणराज्य की एंड्रिया हलावाकोवा की जोड़ी को हराने में सफलता पाई। सानिया और शुआई ने इस मुकाबले को आसानी से 7-6,6-4 से अपने नाम करके अंतिम चार में स्थान बनाया।  