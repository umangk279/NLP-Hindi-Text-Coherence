बोलीविया के राष्ट्रपति इवो मोराल्स ने दिया इस्तीफा, नए चुनाव का ऐलान, उपराष्ट्रपति और सीनेट अध्यक्ष ने भी दिया त्यागपत्र।  बोलीविया के राष्ट्रपति इवो मोरालेस ने चुनाव में जीत के बाद धोखाधड़ी के आरोपों और विरोध प्रदर्शनों के बाद बढ़ते दबाव के बीच रविवार को इस्तीफा दे दिया। बोलीविया के राष्ट्रपति इवो मोरालेस द्वारा राष्ट्रपति चुनाव में नया कार्यकाल हासिल करने के बाद दक्षिण अमेरिकी देश में विरोध प्रदर्शन 20 अक्टूबर से जारी है।  साथ ही विपक्ष ने भी परिणामों को मान्यता देने से इनकार कर दिया। बोलीविया में पिछले महीने चुनाव हुए थे। जिसमें राष्ट्रपति इवा मोरालेस ने अपने प्रतिद्वंदी के खिलाफ चुनाव में जीत हासिल की थी। लेकिन चुनाव में कथित तौर पर धांधली का आरोप लगाया गया।  