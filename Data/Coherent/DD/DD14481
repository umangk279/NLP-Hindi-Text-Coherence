प्रधानमंत्री नरेंद्र मोदी ने कहा, रक्षा क्षेत्र में स्‍टार्टअप को बढ़ावा देने के लिए पूरे देश में खोले जाएंगे रक्षा नवाचार केन्‍द्र। तमिलनाडु और उत्तर प्रदेश में रक्षा उद्योग गलियारे के निर्माण के लिए दोहराई सरकार की प्रतिबद्ध। चेन्‍नई में रक्षा प्रदर्शनी के उद्घाटन में पीएम ने नीतिगत निर्णय नहीं लेने के लिए पूर्ववर्ती यूपीए सरकार की आलोचना की।  प्रधानमंत्री नरेन्द्र मोदी ने कहा है कि रक्षा क्षेत्र में स्‍टार्टअप को बुनियादी सुविधाएं मुहैया कराने के लिए पूरे देश में रक्षा नवाचार केन्‍द्र खोले जाएंगे। कल चेन्नई में रक्षा प्रदर्शनी के 10 वें संस्करण का उद्घाटन करते हुए प्रधानमंत्री ने कहा कि शांति के लिए भारत की प्रतिबद्धता उतनी ही मजबूत है, जितनी कि देश की सीमा की रक्षा के लिए है। प्रधानमंत्री ने रक्षा क्षेत्र में पिछली यूपीए सरकार पर नीतिगत बाधा डालने का आरोप लगाया औऱ कहा कि इससे देश की सैन्य तैयारियां प्रभावित हुईं। 