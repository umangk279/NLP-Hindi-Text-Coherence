भुवनेश्वर के कलिंग स्टेडियम में चल रही एशियाई एथलेटिक्स चेंपियनशिप के दूसरे दिन कल भारत ने चार स्वर्ण पदक जीते। भारतीय धावक मोहम्मद अनस और निर्मला सिरोन ने पुरूष और महिलाओं की 400 मीटर दौड़ में भारत की पदक तालिका में दिन के पहले दो स्वर्ण पदक जोड़े ।     अनस ने पुरूषों की श्रेणी में 45 दशमलव सात-सात सेकेंड में दौड़ पूरी कर स्वर्ण पदक जीता, जबकी राजीव अरोकिया ने 46 दशमलव एक चार सेकेंड में दौड़ पूरी कर रजत पदक जीता। निर्मला शिरोन ने महिलाओं की 400 मीटर दौड़ को 52 दशमलव 01 सेकेंड में पूरी कर स्वर्ण पदक जीता। भारत के लिए कल तीसरा स्वर्ण पदक पी.यू. चित्रा ने महिलाओं की 1500 मीटर की दौड़ जीत कर हासिल किया। चित्रा ने 1500 मीटर की यह दौड़ जीत कर आने वाले विश्व चैंपियनशिप के लिए भी क्वालीफाई कर लिया।  चित्रा ने यह दौड़ चार 4:17.92 सेकेंड में पूरी की। कल का चौथा स्वर्ण पदक अजय कुमार सरोज ने पुरूषों की 1500 मीटर प्रतियोगिता जीत कर हासिल किया। इस चैम्पियनशिप में चित्रा और सरोज के पदक जीतने से भारत की झोली में कुल 6 स्वर्ण पदक आ गए और भारत मेजबान देश होने के नाते शीर्ष पर पहुंच गया । सरोज ने यह दौड़ 3:45.85 सेकेंड में पूरी कर जीत हासिल की। 