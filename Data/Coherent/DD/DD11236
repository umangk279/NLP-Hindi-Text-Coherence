दक्षिण ओडिशा के तटीय इलाकों में तेज़ हवाओं की चेतावनी   चक्रवाती तूफान दाये ने कल ओड़िशा के गोपालपुर तट पर दस्तक दी, जिसके चलते कई जगह से भूस्खलन हुआ और भूस्खलन के बाद राज्य के गजपति, गंजम, पुरी, रायगडा, कालाहांडी, कोरापुट, मलकांगिरी और नबरंगपुर जिलों में कुछ स्थानों पर भारी बारिश हुई। आज रायगडा, कालाहांडी, कोरापुट और नबरंगपुर जिलों में भारी से भारी बारिश होने की संभावना है। मौसम विभाग ने चेतावनी दी है कि दक्षिण ओड़िशा के तटीय इलाकों में 60 से 70 किलोमीटर प्रतिघंटे की रफ्तार से हवा चलेगी। फिलहाल तूफान दाये महाराष्ट्र के विदर्भ क्षेत्र में पहुंचने के साथ ही कमजोर पड़ गया है। इसके उत्तर-पश्चिम की ओर आगे बढ़ने के साथ ही अगले चौबीस घंटों के दौरान और कमजोर होने की संभावना है। मौसम विभाग ने बताया है कि तूफान के प्रभाव से विदर्भ, उत्तरी महाराष्ट्र और मध्य प्रदेश में कई स्थानों पर भारी बारिश हो सकती है। इसके प्रभाव में अगले 24 घंटे में मध्‍यप्रदेश और विदर्भ क्षेत्र में सामान्य से भारी बारिश हो सकती है।चक्रवाती तूफान ‘देय’ शुक्रवार को तड़के गोपालपुर के निकट ओडिशा के तटों तक पहुंचा, जिस कारण वहां जबरदस्त बारिश हो रही है और मलकानगिरी जिला इससे बुरी तरह प्रभावित हुआ है जिले का संपर्क प्रदेश के शेष हिस्सों से कट गया है।प्रभावित क्षेत्रों में राहत सामग्री के वितरण के लिए तुरंत कदम उठाये गये हैं और प्राकृतिक आपदा से होने वाले नुकसान का सही आकलन किया जा रहा है। चक्रवाती तूफान देय बंगाल के पश्चिम-उत्तर-पश्चिम खाड़ी से बढ़कर उत्तर-पश्चिम की ओर 23 किमी प्रति घंटे की रफ्तार से चला ...मौसम विभाग ने कहा है कि यह उत्तर पश्चिम की ओर बढ़ना जारी रहेगा और धीरे-धीरे कमजोर होगा।  