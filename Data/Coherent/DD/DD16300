गुजरात विधानसभा चुनाव के लिए मंगवलार से नामांकन पत्र भरने का सिलसिला शुरू हो जाएगा। पहले चरण के लिए नामांकन प्रक्रिया 21 नवंबर तक चलेगी। नामांकन पत्रों की जांच 22 नवंबर को होगी तथा 24 नवंबर तक नाम वापस लिए जा सकेंगे। पहले चरण में सभी सीटें सौराष्ट और दक्षिण गुजरात में है।    राज्य में प्रचार अभियान धीरे धीरे तेज हो रहा है। कांग्रेस की ओर से राहुल गांधी मोर्चा संभाले हुए हैं तो वहीं भाजपा की ओर से अमित शाह समेत कई केंद्रीय नेता जनता के दरबार में हैं। कांग्रेस उपाध्यक्ष राहुल गांधी राज्य में ताबड़तोड़ दौरे कर रहे हैं। तीन दिन के दौरे के आखिरी दिन सोमवार को राहुल गांधी ने सूरत में मेघमाया मंदिर में माथा टेका। बाद में राहुल गांधी ने कई जनसभाओं को संबोधित किया और गुजरात सरकार के कामकाज पर सवाल उठाए। 