 20 से 24 फरवरी तक चलने वाले एशिया के इस सबसे बड़े एयर शो का आयोजन बेंगलुरू के येलहंका वायु सेना अड्डे पर किया जाएगा।  भारत 'एयरो इंडिया 2019' के 12वें संस्करण की मेज़बानी कर रहा है, 20 से 24 फरवरी तक चलने वाले एशिया के इस सबसे बड़े एयर शो का आयोजन बेंगलुरू के येलहंका वायु सेना अड्डे पर किया जाएगा। इस एयर शो में दुनिया की कई कंपनियां हिस्सा ले रही है। पांच दिनों तक चलने वाले 'एयरो इंडिया' 2019 में दुनिया भर की दिग्गज विमान निर्माता कंपनियां जुटेंगीं। इस आयोजन में विमानन से जुड़ी तमाम नई प्रणालियों, तकनीकों, क्रियाशील नमूनों और नवोन्मेषों का प्रदर्शन किया जाएगा। इसके साथ ही दुनिया भर के निर्माताओं के एक ही जगह इकट्ठा होने से सरकार की 'मेक इन इंडिया' मुहिम को भी गति मिलेगी।  इस एयर शो में अब तक फ्रांस की एयरबस, दासौ एविएशन, दासौ सिस्टम्स, फ्रेंच एयर फोर्स और थेल्स समेत 43 कंपनियां पंजीकरण करवा चुकी हैं। दासौ एविएशन राफेल विमान की निर्माता कंपनी है, जिसे भारत ने 36 विमान खरीदने का सौदा किया है। वहीं अमेरिका की भी 27 कंपनियां 'एयरो इंडिया' 2019 में भाग ले रहीं हैं। इनमें बोइंग और लॉकहीड मार्टिन जैसी कंपनियां प्रमुख हैं। रूस भी 17 कंपनियों के साथ इस एयर शो में भागीदारी कर रहा है। इस बार के आयोजन में एक दिन ख़ास तौर पर महिलाओं के लिए समर्पित किया गया है, जिसमें महिला पायलट अपने हुनर का प्रदर्शन करेंगीं।  वहीं बात भारत की करें तो लोगो की निगाहें स्वदेशी तेजस विमान पर रहेंगीं, जो एक मल्टीरोल एयरक्राफ्ट हैं। साथ ही भारत में बने रुस्तम-2 के लिए भी यह शो बहुत ही महत्वपूर्ण रहेगा। विमानन में रुचि रखने वाले छात्रों और स्टार्ट अपस के लिए भी 'एयरो इंडिया' में विशेष पैवेलियन की व्यवस्था की गई है। वहीं बात भारत की करें तो लोगो की निगाहें भारत में बने तेजस विमान पर रहेंगीं, जो एक मल्टीरोल एयरक्राफ्ट हैं। साथ ही भारत में बने रुस्तम-2 के लिए भी यह शो बहुत ही महत्वपूर्ण रहेगा। प्रदर्शनी में भारतीय वायु सेना के सूर्य किरण और सारंग विमानों की कलाबाज़ियां लोगों के लिये आकर्षण का प्रमुख विषय रहेंगी।    