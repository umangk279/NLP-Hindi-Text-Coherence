अब सिनेमा शुरू होने से पहले राष्ट्रगान चलाने और उसके सम्मान में सभी दर्शकों को आवश्यक रूप से खड़ा होना अनिवार्य नहीं है। केंद्र सरकार राष्ट्रगान पर विस्तृत दिशानिर्देश बना रहा है जिसे लेकर एक समिति बनाई गई है जो 6 महीने में अपनी रिपोर्ट देगी  देशभक्ति का सार्वजनिक प्रदर्शन क्या ज़रूरी है, इस सवाल पर चर्चा ने ज़ोर पकड़ा था जब 2016 में सुप्रीम कोर्ट ने सिनेमा घरों में सिनेमा शुरु होने से पहले राष्ट्रगान चलाना अनिवार्य कर दिया था। लेकिन आज सुप्रीम कोर्ट ने अपने फैसले में संशोधन कर दिया है। यानी अब सिनेमा शुरू होने से पहले राष्ट्रगान चलाने और उसके सम्मान में सभी दर्शकों को आवश्यक रूप से खड़ा होना अनिवार्य नहीं है। केंद्र सरकार राष्ट्रगान पर विस्तृत दिशानिर्देश बना रहा है जिसे लेकर एक समिति बनाई गई है जो 6 महीने में अपनी रिपोर्ट देगी। तीस नवंबर 2016 को सुप्रीम कोर्ट ने आदेश दिया था कि सिनेमा घरों में सिनेमा शुरु होने से पहले राष्ट्रगान चलाना होगा और सभी दर्शकों को राष्ट्रगान के सम्मान में अनिवार्य रुप से खड़ा होना होगा। वहीं, मंगलवार को सुप्रीम कोर्ट ने अपने फैसले में संशोधन करते हुए सिनेमा शुरू होने से पहले राष्ट्रगान चलाने और उसके सम्मान में सभी दर्शकों को अनिवार्य रूप से खड़े होने के अपने आदेश  में संशोधन कर दिया है। अब सिनेमा शुरू होने से पहले राष्ट्रगान चलाने और उसके सम्मान में सभी दर्शकों को आवश्यक रूप से खड़ा होना अनिवार्य नहीं है। चीफ जस्टिस दीपक मिश्रा की अध्यक्षता वाली बेंच के समक्ष केंद्र सरकार की ओर से अटार्नी जनरल केके वेणुगोपाल ने सोमवार को दायर केंद्र के हलफनामे में किए गए आग्रह को दोहराते हुए सुप्रीम कोर्ट से तीस नवंबर 2016 के आदेश को वापस लेने की मांग की। पिछले साल 23 अक्टूबर को सुप्रीम कोर्ट ने केंद्र सरकार से कहा था कि वो सिनेमाघरों और दूसरे सार्वजानिक समारोहों में राष्ट्रगान चलाने को लेकर रुल तैयार करें। केन्द्र सरकार ने शीर्ष अदालत को बताया कि इस बारे कि जिन परिस्थितियों और अवसरों में राष्ट्रगान बजना चाहिए उन्हें वर्णित करने वाले दिशानिर्देश तय करने के लिए गहन विचार-विमर्श जरूरी हैं और इस बारे में एक अंतर-मंत्रालयी समिति बनाई गयी है जो 6 महीने में अपनी रिपोर्ट देगी। इस रिपोर्ट में राष्ट्रगान को लेकर नए दिशानिर्देश जारी किये जाएंगे। पिछले अक्टूबर में सुनवाई के दौरान चीफ जस्टिस की अध्यक्षता वाली बेंच ने कहा था कि कोर्ट नागरिकों को इस बात के लिए बाध्य नहीं कर सकती है कि वे अपनी बाहों पर देशभक्ति का पट्टा लगाकर चलें। ये तय है कि राष्ट्रगान और देशभक्ति के सार्वजनिक प्रदर्शन को लेकर शीर्ष अदालत का ये फैसला एक नई परिपाटी तय कर सकता है।   