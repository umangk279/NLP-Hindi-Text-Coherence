एक अगस्त से कार और टू-व्हीलर की इंश्योरेंस पॉलिसी में बदलाव हो रहा है। दरअसल भारतीय बीमा नियामक और विकास प्राधिकरण (इरडा) ने मोटर थर्ड पार्टी और ऑन डैमेज इंश्योरेंस में बदलाव कर रही है।   इरडा के निर्देशों के मुताबिक कार खरीदने पर 3 साल और दो-पहिया वाहनों की खरीद पर 5 साल का थर्ड पार्टी कवर लेना अब ज़रूरी  नहीं होगा। इरडा ने इन वाहनों पर से पैकेज कवर को वापस लेने का फैसला किया है।  इससे पहले जून में इरडा ने कहा था कि इसकी वजह से वाहनों की कीमतें महंगी हो रही थी। लिहाज़ा अब इंश्योरेंस पॉलिसी में बदलाव के बाद अब वाहन खरीदना पहले के मुकाबले सस्ता हो जाएगा। 