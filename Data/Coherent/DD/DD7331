जहां कांग्रेस और भाजपा अपने अपने प्रचार में लगे है तो वही तमाम क्षेत्रिय दल भी अपनी जोर आजमाइश में लगे है... उत्तर प्रदेश हो या फिर बिहार, महाराष्ट्र हो या फिर पश्चिम बंगाल सभी प्रदेशों में राजनीतिक दल अपनी अपनी जीत के दावे कर रहे है।  बीजेपी और कांग्रेस जैसी राष्ट्रीय पार्टियों के प्रचार के साथ ही बाकी पार्टियों और क्षेत्रीय दलों का प्रचार भी जोरों पर है । सबसे पहले अगर बात यूपी की करें महागठबंधन का प्रचार जोरों पर हैं ।  सपा अध्यक्ष अखिलेश यादव ने बुधवार को हरदोई और कानपुर में रैलियां तो बीएसपी प्रमुख मायावती ने भी राज्य में कई रैलियां की । हरदोई की रैली में अखिलेश ने जनता को भरोसा दिलाया कि देश को जब जब जरूरत पड़ी है, देश को गठबंधन ने मजबूत और शानदार प्रधानमंत्री दिये हैं।  अखिलेश ने कहा कि सपा—बसपा—रालोद गठबंधन 'महामिलावट' नहीं है बल्कि यह देश में महापरिवर्तन लाने का काम कर रहा है। कानपुर की रैली में अखिलेश ने कांग्रेस और भाजपा दोनों पर हमला बोला  और कहा कि  भाजपा की तरह कांग्रेस भी राजनीतिक विरोधियों को धमकाने में यकीन करती है । बीएसपी अध्यक्ष मायावती ने हरदोई  के  बालामऊ विधानसभा के कछौना में रैली की और कहा कि  कांग्रेस ने तो सिर्फ देश को लूटने का काम किया तो बीजेपी सरकार में भी  भ्र्ष्टाचार बढ गया है । मायावती ने कहा कि दोनों पार्टियां बसपा के गठबन्धन से चिन्तित है और मतदाताओं को पक्ष में करने के लिए गुमराह कर रही है। वहीं बिहार में जेडीयू प्रमुख और बिहार के मुख्यमंत्री नीतीश कुमार भी प्रचार में जुटे हैं । वो रैलियों में केंद्र सरकार के साथ ही अपनी सरकार की उपलब्धियों के नाम पर वोट मांग रहे हैं तो आरजेडी पर भी हमला करने से नहीं चूक रहे हैं । वहीं यूपी में अपना दल की अध्यक्ष और केंद्रीय मंत्री अनुप्रिया पटेल ने कन्नौज में रैली की और सपा बसपा गठबंधन पर हमला किया । उन्होंने कहा कि कन्नौज से गठबंधन उम्मीदवार  डिंपल यादव को निशाने पर लेते हुए कहा कि डिंपल संसद में गेस्ट विजिट के रूप में जाती थी उन्होंने कन्नौज के किसी भी मुद्दे को संसद में नहीं उठाया।  पश्चिम बंगाल की मुख्यमंत्री ममता बैनर्जी भी राज्य में धुंआधार प्रचार में जुटी है । ममता बनर्जी ने सेरामपुर में रैली की और केंद्र सरकार पर हमला बोला । तमाम और दलों की ओर से भी प्रचार का काम जारी है  