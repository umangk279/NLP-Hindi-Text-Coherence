जम्मू-कश्मीर के शोपियां में सुरक्षा बलों को बड़ी सफलता मिली है। सुरक्षा बलों ने मुठभेड़ में जैश के टॉप आतंकी मुन्ना लाहौरी समेत दो आतंकियों को ढेर कर दिया। वहीं कुपवाड़ा में पाक सेना ने एक बार फिर संघर्ष विराम तोड़ा।  जम्मू-कश्मीर के शोपियां में शनिवार को सुरक्षाबलों और आतंकियों में बीच हुई मुठभेड़ में सुरक्षाबलों ने दो आतंकियों को ढेर करने में कामयाबी हासिल की। सुरक्षाबलों को शोपियां में आतंकियों के छिपे होने की सूचना मिली थी। जिसके बाद सुरक्षाबलों ने चारों तरफ से घेराबंदी कर सर्च ऑपरेशन शुरु किया और आतंकियों को घेर लिया। आतंकियों ने सुरक्षाबलों पर फायरिंग शुरु कर दी जवाब में सुरक्षाबलों ने भी जवाबी फायरिंग की और दोनो आतंकियों को ढेर कर दिया। मारे गए दोनो आतंकी जैश-ए-मोहम्मद के सदस्य थे जिसमें से एक मुन्ना लाहौरी जैश-ए-मोहम्मद का टॉप कमांडर था। 