ऱाष्ट्रमंडल खेलों में भारतीय महिला हॉकी टीम ने शानदार प्रदर्शन करते हुए विश्व नंबर 2 इंग्लैंड को 2-1 से मात देने में कामयाबी पाई है।     विश्व नंबर 10 भारतीय टीम को अपने पहले ग्रुप मुकाबले में वेल्स के हार झेलनी पडी थी और आज के मुकाबले में भी इंग्लैंड की टीम ने पहले ही मिनट में गोल कर भारत पर दबाव बनाने की भरपूर कोशिश की। लेकिन भारतीय महिलाओं ने संयम बनाए रखा और इंग्लैंड को बढत बनाने नहीं दी। तीसरे क्वार्टर में भारत को सुनहरा मौका मिला और नवनीत कौर ने भारतीय टीम के लिए पहला गोल कर मुकाबले को बराबरी पर ला दिया। इसके बाद भारतीय टीम का दबदबा देखने को मिला और चौथे क्वार्टर में भारत को पेनेल्टी स्ट्रोक मिला जिस पर गुरजीत कौर ने गोल कर भारत को 2-1 से आगे कर दिया। ये बढत आखिर तक कायम रही और भारत जीत दर्ज करने में कामयाब रहा। इस मैच में भारतीय गोलकीपर सविता का प्रदर्शन बेहद शानदार रहा औऱ उन्होंने इंग्लैंड के गोल करने के कई मौकों को नाकाम किया। 