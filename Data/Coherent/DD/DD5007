उत्तर कोरिया और अमेरिका के बीच परमाणु वार्ता रद्द हो गई है। उत्तर कोरिया ने अपक्षाएं पूरी न होने पर वाशिंगटन को जिम्मेदार ठहराया है।  उत्तर कोरिया ने अमेरिका पर परमाणु वार्ता तोड़ने का आरोप लगाया है. उत्तर कोरिया ने कहा है कि अमेरिका के साथ कार्यस्तर की परमाणु वार्ता रद्द हो गई है। गतिरोध खत्म करने की उम्मीद में अमरीका और उत्तर कोरिया के अधिकारियों की स्वीडन में मुलाकात हुई। उत्तर कोरिया के शीर्ष परमाणु वार्ताकार किम म्योंग गिल ने बताया कि बातचीत से हमारी अपेक्षाएं पूरी नहीं हुईं, और आखिरकार बिना किसी नतीजे के खत्म कर दी गई। उन्होंने कहा कि ये बातचीत ऐसे समय हुई थी जब कोरिया प्रायद्वी बातचीत या टकराव के मुहाने पर खड़ा है। महीनों के गतिरोध और उत्तर कोरिया के पिछले सप्ताह समुद्री बैलेस्टिक मिसाइल के परीक्षण के बाद ये बैठक हुई थी। जून में अमेरिका के राष्ट्रपति डोनाल्ड ट्रंप और उत्तर कोरिया के नेता किम जोंग उन के कोरिया की आंतरिक सीमा पर कुछ समय के लिए मिलने के बाद ये पहली औपचारिक कार्यस्तर की बातचीत थी। 