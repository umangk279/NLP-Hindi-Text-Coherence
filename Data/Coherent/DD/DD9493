तूफान से हुए भारी नुकसान का उप-प्रधानमंत्री मैटियो सालविनी ने लिया जायज़ा  इटली में भयानक तूफान और खराब मौसम के कारण हजारों पेड़ उखड़ गए हैं। तूफान के बाद आई तबाही की स्थिति का जायज़ा लेने के लिए इटली के उप-प्रधानमंत्री मैटियो सालविनी ने कल उत्तरी इटली के बेलूनो का दौरा किया। प्रभावित इलाकों का दौरा करते हुए मैटियो सालविनी ने कहा कि 250 मिलियन यूरो अब तक राहत के तौर पर दिया जा चुका है। इस तूफान से सिसली के दक्षिण-पश्चिमी इलाके बुरी तरफ प्रभावित हुए हैं और ट्रेंटिनो औऱ वेनेटो का दक्षिणी क्षेत्र में भारी नुकसान हुआ है जहां भूस्खलन के कारण गाँव का रोड़ से संपर्क टूट गया है। वेनेटो के गवर्नर ने लूका जेया ने कहा कि इस तूफान से इस क्षेत्र में कम से कम एक बिलियन यूरो का नुकसान हुआ है। 