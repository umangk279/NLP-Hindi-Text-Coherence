सुप्रीम कोर्ट ने केंद्रीय चुनाव आयोग को आदेश दिया है कि वो प्रत्येक विधानसभा क्षेत्र से कम से कम पांच ईवीएम के सभी वोटों का वीवीपैट पर्ची से मिलान करे।   सुप्रीम कोर्ट ने केंद्रीय चुनाव आयोग को आदेश दिया है कि वो प्रत्येक विधानसभा क्षेत्र से कम से कम पांच ईवीएम के सभी वोटों का वीवीपैट पर्ची से मिलान करे। अब तक चुनाव आयोग एक संसदीय सीट के अंतर्गत आने वाले प्रत्येक विधानसभा क्षेत्र से एक एक ईवीएम के वोटों का ही वीवीपैट पर्चियों से मिलान करता था। कोर्ट ने 21 विपक्षी नेताओं की याचिका पर यह आदेश दिया है जिसमें कम से कम 50 प्रतिशत ईवीएम के वोटों के पर्चियों से मिलान की मांग की गई थी। हालांकि, चुनाव आयोग ने अपने हलफनामे में कहा था कि वह खुद ही समय समय पर जांच करता रहता है और 99.9 प्रतिशत बार यह जांच सफल रही है।  