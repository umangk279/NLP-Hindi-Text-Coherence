भाजपा ने राज्यसभा चुनाव के लिये हरियाणा से दुष्यंत कुमार गौतम सहित दो उम्मीदवारों तथा मध्यप्रदेश की दूसरी सीट के लिये डा. सुमेर सिंह सोलंकी को अपना टिकट दिया है। भाजपा की केंद्रीय चुनाव समिति ने आगामी राज्यसभा चुनाव के लिये हरियाणा से रामचंद्र झांगड़ा और दुष्यंत कुमार गौतम को उम्मीदवार बनाया है।   पार्टी ने हिमाचल प्रदेश से इंदु गोस्वामी को प्रत्याशी बनाया है। बुधवार को पार्टी ने मध्यप्रदेश से ज्योतिरादित्य सिंधिया को उम्मीदवार घोषित किया था। भाजपा ने महाराष्ट्र से डा. भगवत कराड को उम्मीदवार बनाया है। भाजपा की केंद्रीय चुनाव समिति ने महाराष्ट्र की एक विधान परिषद सीट पर उप चुनाव के लिये अमरीश भाई रसिकलाल पटेल को उम्मीदवार बनाया है।  