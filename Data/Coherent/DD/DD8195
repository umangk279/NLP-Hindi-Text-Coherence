सपनों के शहर मुंबई में दो आटिज्म पीड़ित लड़कियों की माँ अपनी बच्चियों के साथ साथ औरों की भी ज़िंदगी को सशक्त कर रही हैं, ताकि वह अपनी ज़िंदगी स्वतंत्र रूप से जी पाएं      मुम्बई की रहने वाली एक ऐसी मां से जो तमाम मुश्किल परिस्थितियों के बावजूद दूसरों का ख्याल रखने में पीछे नहीं हैं।  संगीता चक्रपाणि एक ऐसी मां हैं जिनकी दो बच्चियां ऑटिज्म से पीड़ित हैं। लेकिन संगीता ने सिर्फ अपनी बेटियों के बारे में नहीं सोचा बल्कि उन्होंने आटिज्म से पीड़ित रोगियों की हर प्रकार की सहायता और ख़ास देखभाल के लिए, टुगेदर फाउंडेशन की स्थापना की है। यह संस्था ऑटिज्म से पीड़ित लोगों को बिना दूसरों पर निर्भर हुए एक स्वतंत्र जीवन जीने के लिए तैयार करती है।  टुगेदर फाउंडेशन की स्थापना 2015 में हुई। फाउंडेशन में ऑटिज्म से पीड़ित लोगों को अपनी सुरक्षा और स्वास्थ्य का ख्याल रखने,,भोजन करने, खाली समय बिताने और  खेलने समेत रोज़मर्रा के तमाम काम खुद करना सिखाया जाता है। इस संस्था में  बेकरी और पेपर प्लेट व पेपर बैग्स बनाने की इकाइयां भी चलाई जाती हैं जहां ऑटिज्म से पीड़ित लोगों को काम करना सिखाया जाता है और उनका कौशल विकास किया जाता है दुनिया में क्या हो रहा है इन सबसे दूर ये बच्चे अपने दोस्तों के साथ अपने जीवन का आनंद ले रहे हैं. एक-दूसरे की मदद करते हैं, काम करते हैं, काम सीखते हैं. इतना ही नहीं, महीने के अंत में इन छात्रों को उनके द्वारा किए गए काम के लिए भुगतान भी किया जाता है।  