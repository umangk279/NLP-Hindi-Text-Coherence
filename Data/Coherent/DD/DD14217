नाइजीरिया में दो बम विस्फोटों में साठ से ज्यादा लोगों की मौत। अडामावा स्टेट की राजधानी योला से करीब दो सौ किलोमीटर दूर स्थित मूबी शहर में हुए विस्फोट। दोनों विस्फोट एक मस्जिद और एक बाज़ार में हुए, जहां भारी संख्या में नमाजी हुए थे इकट्ठा।   उत्तर पूर्व नाइजीरिया के एक मस्जिद के आसपास कल हुए बम विस्फोट में करीब 60 लोगों की मौत हो गई। अदामावा राज्य के पुलिस आयुक्त अब्दुल्लाही येरिमा ने बताया कि एक आत्मघाती बम हमलावर ने मस्जिद पर विस्फोट किया और दूसरे हमलावर ने मस्जिद से करीब 200 मीटर दूर एक और विस्फोट किया। मुबी जनरल अस्पताल के मुख्य चिकित्सा निदेशक इजरा सकाबा ने बताया कि इस घटना में 27 लोग मारे गए और 56 घायल हो गये। मुबी कस्बे में हुए यह विस्फोट इस्लामी आतंकवादी गुट बोकोहराम ने कराए है जिसने नाइजीरिया में 2009 से विद्रोह किया है और भीड़भाड़ वाले स्थानों पर अकसर आत्मघाती हमला करते रहते है। बोकोहराम की विस्फोटक घटनाओं में अब तक 30,000  से ज्यादा लोग मारे जा चुके है और लगभग 20 लाख लोग अपने घर छोड़कर जा चुके है। 