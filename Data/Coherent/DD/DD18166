प्रधानमंत्री नरेंद्र मोदी ने विदेशों में रह रहे हर भारतीय को राष्ट्रदूत बताया इसके साथ ही उन्होंने भारत आने से पहले प्रधानमंत्री ने नीदरलैंड में भारतवासियों को संबोधित किया।  प्रधानमंत्री मोदी ने विदेशों में रह रहे हर भारतीय को बताया राष्ट्रदूत और नीदरलैंड में भारतवासियों को संबोधित किया साथ ही डच पासपोर्ट धारकों के लिए 5 साल के व्यवसाय और पर्यटन वीज़ा के अनुदान की घोषणा भी की। प्रधानमंत्री नरेंद्र मोदी पुर्तगाल, अमेरिका और नीदरलैंड की सफल यात्रा के बाद आज सुबह स्वदेश लौटे। व्हाइट हाउस में अमेरिकी राष्ट्रपति डोनाल्ड ट्रम्प के साथ हुई पहली मुलाक़ात और नीदरलैंड के साथ 70 साल के राजनयिक संबंध उनकी यात्रा के मुख्य बिंदु रहे।  भारत आने से पहले प्रधानमंत्री ने नीदरलैंड में भारतवासियों को संबोधित किया। प्रधानमंत्री मोदी के लिए नीदरलैंड के प्रधानमंत्री ने अपने ट्वीटर अकाउंट से हिंदी में ट्वीट लिखकर उनका स्वागत किया। प्रधानमंत्री  मोदी ने अपने भाषण में एक ओर जहां भारत के विकास का खांका खीचा वहीं नीदरलैंड में बसे भारतीयों से देश के साथ जुड़ने की भी अपील भी की।  अपनी यात्रा के पहले पड़ाव में प्रधानमंत्री मोदी पुर्तगाल पहुंचें जहां लिस्बन एयरपोर्ट पर पुर्तगाल के प्रधानमंत्री एंटोनियो कोस्टा ने उनका स्वागत किया। इसके बाद पीएम मोदी नेसेसिदाजी पैलेस पहुंचे, जहां एक बार फिर पीएम कोस्टा ने उनका भव्य स्वागत किया। वहां भारत और पुर्तगाल के बीच युवा एवं सांस्कृतिक आदान-प्रदान समेत 11 द्विपक्षीय समझौतों पर दस्तखत हुए।  तीन देशों की अपनी विदेश यात्रा के आखिरी चरण में पीएम मोदी ने नीदरलैंड और भारत की दोस्ती के 70 साल पूरे होने के मौके पर द्वीपक्षीय संबंधों को और मजबूत करने पर जोर दिया। पीएम ने नीरदलैंड को स्वाभाविक साझीदार बताया तो वहीं नीदरलैंड ने भी लंबी भागीदारी का वादा किया। पीएम ने एम-टी-सी-आर की सदस्यता के लिए  नीदरलैंड का ख़ास धन्यवाद भी दिया। इस मौके पर दोनों देशों के बीच तीन समझौते भी हुए। 