विदेश मंत्री सुषमा स्वराज अपने दो दिवसीय नेपाल दौरे के तहत गुरुवार को काठमांडू पहुंचीं. काठमांडू पहुंचने के बाद उन्होंने सीपीएन-यूएमएल के नेता केपी ओली से मुलाक़ात की. दोनों नेताओं ने भारत तथा नेपाल के बीच विशेष संबंध को आगे बढ़ाए जाने के कदमों पर चर्चा की.  दो दिवसीय सद्भावना यात्रा के दूसरे दिन विदेश मंत्री सुषमा स्वराज ने काठमांडू में नेपाल की कई राजनीतिक हस्तियों से मुलाकात की। विदेश मंत्री ने आज राष्ट्रपति बिद्या देवी भंडारी से मुलाक़ात की। दोनों नेताओं ने द्विपक्षीय संबंधों को मजबूत करने पर ज़ोर दिया। विदेश मंत्री सुषमा स्वराज ने नेपाल के प्रधानमंत्री शेर बहादुर देउबा से भी मुलाकात की। विदेश मंत्री सुषमा स्वराज दो दिवसीय नेपाल दौरे पर हैं। आज उन्होंने सीपीएन माओवादी सेंटर के अध्यक्ष और पूर्व प्रधानमंत्री पुष्प कमल दहल प्रचंड से मुलाकात की। दोनों नेताओं ने द्वीपक्षीय मुद्दों पर चर्चा की। मुलाकात के बाद प्रचंड ने कहा कि नेपाल के विकास और राजनैतिक स्थिरता के लिए भारत ने पूरा सहयोग देने की प्रतिबद्धता जताई है। विदेश मंत्री सुषमा स्वराज ने फेडरल सोशलिस्ट फोरम नेपाल के अध्यक्ष उपेंद्र यादव से भी मुलाक़ात की। विदेश मंत्री ने उपेंद्र यादव को हाल ही में हुए चुनावों में पार्टी के प्रदर्शन पर बधाई दी। दोनों नेताओं के बीच भारत-नेपाल द्विपक्षीय संबंधों को और मजबूत करने और दोनों देशों की जनता के बीच आपसी संपर्क को और मजबूत करने पर चर्चा हुई 