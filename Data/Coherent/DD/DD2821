सीनियर एशियन रेसलिंग चैम्पियनशिप के 74 किग्रा वर्ग के फ़ाइनल में हारे जितेंदर, सेमीफ़ाइनल में दीपक पूनिया को मिली शिकस्त.    दिल्ली में चल रही सीनियर एशियन रेसलिंग चैम्पियनशिप के 86 किग्रा वर्ग में भारत के लिए स्वर्ण पदक की सबसे बड़ी उम्मीद दीपक पूनिया को सेमीफ़ाइनल मुक़ाबले में हार का मुंह देखना पड़ा. दीपक को सेमीफ़ाइनल में जापान के पहलवान शुतारो यामादा के हाथों 1-4 से शिकस्त मिली. वहीं 74 किग्रा वर्ग में जितेंदर को भी फ़ाइनल में हार का सामना करना पड़ा. फ़ाइनल में जितेंदर को कजाख़िस्तान के दानियार कैसानोव ने मात दी. 