भाजपा नेता और रक्षा मंत्री निर्मला सीतारमण ने पूर्व केंद्रीय मंत्री पी चिदंबरम पर हमला बोलते हुए कहा कि विदेशों में पी चिदंबरम की कई संपत्तियां हैं, साथ ही भाजपा नेता ने कहा कि चिदंबरम और उनके परिवार के ख़िलाफ़ आयकर विभाग ने चार आरोप-पत्र दाखिल किए हैं.  भाजपा नेता निर्मला सीतारमण ने कांग्रेस अध्यक्ष राहुल गांधी को आड़े हाथ लेते हुए कहा कि क्या राहुल गांधी पी चिदंबरम पर लगे आरोपों पर कुछ बोलेंगे. जम्मू-कश्मीर में संघर्ष विराम के प्रस्ताव को लेकर पूछे गए एक सवाल के जवाब में रक्षा मंत्री निर्मला सीतारमण ने कहा कि सेना आतंकवाद के ख़िलाफ़ सख़्ती से कार्रवाई करती रहेगी, उसमें कोई ढिलाई नहीं बरती जाएगी. 