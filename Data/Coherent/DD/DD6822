उत्तर प्रदेश के मुख्यमंत्री योगी आदित्यनाथ शुक्रवार को अयोध्या पहुंचे. सीएम ने यहां अयोध्या शोध संस्थान में भगवान राम के कोदंड स्वरूप की आदम कद प्रतिमा का अनावरण किया.  सीएम योगी आदित्यनाथ ने राम जन्मभूमि न्यास के अध्यक्ष महंत नृत्य गोपाल दास के 81वें जन्म दिवस समारोह का उद्घाटन भी किया. मुख्यमंत्री योगी आदित्यनाथ ने दोपहर करीब ढाई बजे अयोध्या एयरपोर्ट पहुंचे. यहां से वे सीधे अयोध्या शोध संस्थान गए. करीब आधे घंटे रहने के बाद सीएम मणिराम दास छावनी में प्राकृतिक चिकित्सा केंद्र पहुंचे. जहां महंत गोपालदास के जन्मोत्सव समारोह का उद्घाटन किया. सीएम योगी लगातार तीसरी बार महंत के जन्म दिवस समारोह में आ रहे हैं. इसके बाद सीएम योगी ने रामलला व हनुमानगढ़ी के दर्शन किए. बाद में सीएम योगी ने नया घाट, राम की पैड़ी, भजन स्थल और गुप्तार घाट पर हो रहे विकास कार्यों का निरीक्षण किया. 