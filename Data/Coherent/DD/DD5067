नवरात्र में वैष्णो देवी के भक्तों के लिए अच्छी खबर। दिल्ली से वैष्णो देवी जाने वाले तीर्थयात्रियों के लिए कटरा तक जाने वाली वंदेभारत एक्सप्रेस ट्रेन आज से होगी रवाना।  'वंदे भारत ट्रेन' मेक इन इंडिया का एक ऐसा नायाब तोहफा है जिसने भारतीय रेल की तस्वीर बदल दी है। देश की पहली सेमि हाई स्पीड ट्रेन जिसे 180 किलोमीटर प्रति घंटे की रफ़्तार पर परखा जा चूका है। इस ट्रेन का पहला रेख शुरू हुआ 15 जनवरी को जब इसे प्रधानमंत्री नरेंद्र मोदी ने नई दिल्ली रेलवे स्टेशन से हरी झंडी दिखाकर वाराणसी के लिए रवाना किया। अब इसकी दूसरी रेख बनकर तैयार है जिसे गृह मंत्री अमित शाह 3 अक्टूबर को नई दिल्ली से हरी झंडी दिखाकर माता वैष्णो देवी यानी कटरा रेलवे स्टेशन के लिए रवाना करेंगे। विश्व स्तरीय सुविधाओं से लैस वंदे भारत एक्सप्रेस में ऑटोमैटिक स्लाइडिंग दरवाजें, वाई-फाई और इंफोटेनमेंट की सुविधा, अडजस्टेबले आरामदायक सीट तो पहले से ही थे लेकिन इसके इस नए रेख में कई और बदलाव किये गए है।  ये ट्रेन नई दिल्ली से कटरा रेलवे स्टेशन के लिए सुबह 6 बजे चलेगी और वापसी में कटरा से इसे दोपहर 3 बजे चलाया जाएगा। यानि यात्री दिल्ली से कटरा तक का सफर महज़ 8 घंटों में पूरा कर सकेंगे। यह ट्रेन अंबाला कैंट, लुधियाना और जम्मू तवी स्टेशनों पर दो- दो मिनट के लिए रूकेगी। 