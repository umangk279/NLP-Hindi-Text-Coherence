चैंपियंस लीग में आज बार्सिलोना और मेनचेस्टर यूनाइटेड के बीच क्वार्टर फाइनल का दूसरा लेग खेला जाएगा। साथ ही युवेंटस और अयाक्स के बीच भी रोमांचक मुकाबला होगा।  चैंपियंस लीग में आज बार्सिलोना और मैनचेस्टर यूनाइटेड के बीच क्वार्टर फाइनल मुकाबले का दूसरे लेग खेला जाएगा। ये मैच  बार्सिलोना के होमग्राउंड नू कैंप में खेला जाएगा। ओल्ड ट्रैफोर्ड पर खेले गये पहले लेग के मैच में बार्सिलोना ने 1-0 से जीत हासिल की थी। अगर मैन यू को सेमीफाइनल में पहुंचना है तो उन्हें चमत्कारिक प्रदर्शन करना होगा। मैन यू प्री-क्वार्टर फाइनल में भी चमत्कार करके ही यहां तक पहुंची है। प्री-क्वार्टर के पहले लेग में अपने घर पर 2-0 से हारने के बाद मैन यू ने पीएसजी को उसके घर में 3-1 से मात दी थी।  अब लायनल मैसी एंड कंपनी के खिलाफ मैन यू को एक बार फिर ऐसे ही दमदार प्रदर्शन की ज़रुरत है। 