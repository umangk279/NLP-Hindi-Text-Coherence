मुंबई की लाइफलाइन कही जाने वाली लोकल आज से फिर पटरी पर दौड़ेगी, हलांकि शुरुआत में राज्य सरकार ने सिर्फ आवश्यक सेवाओं में जुटे कर्मचारियों को ही इसमें सफर करने की इजाजत दी है।  पश्चिम रेलवे और सेंट्रल रेलवे ने फैसला किया है कि कुछ चुनिंदा रेल सेवाओं को दोबारा शुरू किया जाएगा। फिलहाल राज्य सरकार द्वारा चिन्हित स्टाफ को ही लोकल ट्रेन में सफर करने की इजाजत होगी सेंट्रल रेलवे की मेन और हार्बर दोनों लाइनों की सेवाएं शुरू की जाएंगी। रेलवे ने लोगों से भी कोविड-19 के लिए जारी मेडिकल और सामाजिक नियमों का पालन करने की अपील की है और किसी भी अफवाह पर भरोसा नहीं करने को कहा है। 