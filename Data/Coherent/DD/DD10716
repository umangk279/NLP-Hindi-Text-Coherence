टेरर फंडिंग को लेकर मुश्किल में फंसा पाकिस्तान।  आतंकवाद को लेकर पाक के दावों की पड़ताल करने के लिए पाकिस्तान पहुंची फाइनेंसियल एक्शन टास्क फोर्स की टीम , दोषी साबित होने पर विदेश मदद पर लग सकती है रोक।  आंतकवाद को पोषित करते करते पाकिस्तान अब बेहद गंभीर आर्थिक संकट में भी फंसता जा रहा है। पाकिस्तान को फाइनेंशियल एक्शन टास्क फोर्स यानि FATF ने ग्रे लिस्ट में पहले ही डाल दिया था जिसके बाद FATF की टीम अब पाकिस्तान में जांच करने पहुंची है। FATF  की टीम इस बात की जानकारी जुटायेगी कि पाकिस्तान ने टेरर फंडिंग को रोकने के लिए क्या कदम उठाए हैं। पाकिस्तान के प्रधानमंत्री इमरान खान ने प्रधानमंत्री पद की शपथ लेते ही ये ऐलान किया था कि वे देश में विकास के जरिये एक नया पाकिस्तान बनायेंगे, लेकिन जिस तरह से लगातार ख़बरें आ रही है उससे तो यही लगता है कि पाकिस्तान न तो आतंक का राह छोड़ सकता है और न ही वहां विकास की कोई नयी राह निकल रही है । पहले बात आतंकवाद की करें तो फाइनेंसियल एक्शन टास्क फोर्स यानि FATF  की ओर से पाक को ग्रे लिस्ट में डाले जाने के बाद उसकी एक टीम जांच के लिए इस्लामाबाद के दौरे पर है । FATF  की टीम इस बात की जानकारी जुटायेगी कि पाकिस्तान ने टेरर फंडिंग को रोकने के लिए क्या कदम उठाए हैं। रविवार को फाइनेंसियल एक्शन टास्क फोर्स की नौ सदस्यीय टीम पाकिस्तान पहुँच चुकी है जो अगले 12 दिनों तक पाकिस्तान में इस बात की तहकीकात करेगा की आतंकवाद को लेकर पाकिस्तान के दावे कितने सच्चे हैं और कितने झूठे। वो ये भी देखेगी कि टेरर फंडिंग रोकने के लिए पाक सरकार ने किया किया है ।  टीम में ब्रिटिश स्कॉटलैंड यार्ड, अमेरिकी ट्रेज़री विभाग, मालदीव की वित्तीय खुफिया इकाई, इंडोनेशियाई वित्त मंत्रालय, पीपुल्स बैंक ऑफ चाइना और तुर्की के न्याय विभाग के विशेषज्ञ शामिल हैं। जानकारों का मानना है कि इससे आतंकवादी देश होने के भारत के दावे को बल मिलेगा ।  