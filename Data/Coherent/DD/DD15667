राष्‍ट्रपति रामनाथ कोविंद ने शनिवार को बेंगलुरु स्थित निमहान्स संस्थान के 22वें दीक्षांत समारोह में हिस्सा लिया. इस अवसर पर अपने संबोधन में उन्होंने कहा कि देश में बढ़ रहे मानसिक रोगियों की संख्या चिंताजनक है और इससे निपटने के लिए संगठित प्रयास करने होंगे.  देश की आज़ादी की 75वीं सालगिरह 2022 तक मिशन मोड में सभी मानसिक रोगियों की पहचान कर उनकी उचित चिकित्सा सुनिश्चित करने का राष्ट्रपति ने आह्वान किया. अपनी बेंगलुरु यात्रा के दौरान राष्‍ट्रपति रामनाथ कोविंद ने अदम्‍य चेतना संस्था द्वारा आयोजित सेवा उत्‍सव-2018 का उद्घाटन किया. राष्ट्रपति ने संस्थान की उपलब्धियों की सराहना की. 