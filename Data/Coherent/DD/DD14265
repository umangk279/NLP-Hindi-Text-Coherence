राष्ट्रपति राम नाथ कोविन्द ने मध्यप्रदेश के दो दिवसीय दौरे के दौरान रविवार को गुना में मिनी स्मार्ट सिटी का उद्घाटन किया.  राष्ट्रपति ने अपने संबोधन में कहा कि केंद्र की सरकार गुना को मिनी स्मार्ट सिटी बना रही है, इससे लोगों को रोजगार मिलेगा. राष्ट्रपति ने गुना में आयोजित असंगठित श्रमिक सम्मेलन के कार्यक्रम में हिस्सा लिया. उन्होंने लाभार्थियों को प्रमाण-पत्र वितरण भी किया. राष्ट्रपति ने इस अवसर पर कार्यक्रम को संबोधित करते हुए कहा कि वनों और इसके संसाधनों का संरक्षण करना हमारा दायित्व है. 