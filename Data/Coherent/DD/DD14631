पश्चिम बंगाल के आसनसोल और रानीगंज में हुए दंगों के पीड़ितों से मिलने के लिए रविवार को भारतीय जनता पार्टी के प्रतिनिधिमंडल ने दौरा किया. प्रतिनिधिमंडल में पार्टी के राष्ट्रीय उपाध्यक्ष ओम माथुर, सैयद शहनवाज हुसैन, रूपा गांगुली और बीडी राम शामिल रहे. दौरे के बाद प्रतिनिधिमंडल अपनी रिपोर्ट भाजपा अध्यक्ष अमित शाह को सौंपेगा.  भारतीय जनता पार्टी का चार सदस्यों का प्रतिनिधिमंडल पश्चिम बंगाल के आसनसोल और रानीगंज के हिंसा प्रभावित इलाकों के दौरे पर पहुंचा. दंगे के पीड़ितों से मुलाकात की, तो दंगा पीडि़तों का दर्द छलक आया. भारतीय जनता पार्टी के नेता जब दंगा पीड़ितों के बीच पहुंचे तो उनकी मुश्किलों को जाना. इस प्रतिनिधिमंडल में पार्टी के राष्ट्रीय उपाध्यक्ष ओम माथुर, सैय्यद शहनवाज हुसैन, रूपा गांगुली और बीडी राम शामिल रहे. दौरे के बाद प्रतिनिधिमंडल अपनी रिपोर्ट भाजपा अध्यक्ष अमित शाह को सौंपेगा. प्रतिनिधिमंडल ने दंगा पीड़ितों से मुलाक़ात की और ममता सरकार पर हमला बोला. पश्चिम बंगाल के आसनसोल और वर्धमान जिले के रानीगंज इलाके में बीते रविवार और सोमवार को रामनवमी जुलूस के दौरान दो समूहों में हिंसक संघर्ष हुए थे. झड़प के दौरान अब तक राज्य में 5 लोगों की मौत हो चुकी है. वहीं इस घटना के बाद हिंसाग्रस्त इलाकों में इंटरनेट सेवाओं पर रोक लगाते हुए हालात को सामान्य करने की कोशिश की जा रही है. 