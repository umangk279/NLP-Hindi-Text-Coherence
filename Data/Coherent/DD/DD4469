अमेरिकी राष्ट्रपति डोनाल्ड ट्रंप के खिलाफ महाभियोग से जुड़े सुबूत होंगे सार्वजनिक, डेमोक्रेटिक प्रतिद्वंद्वी जॉय बिडेन के खिलाफ यूक्रेन में जांच के लिए दबाव बनाने का है आरोप।   अमेरिका के राष्ट्रपति डोनाल्ड ट्रंप के खिलाफ़ जारी महाभियोग जांच बुधवार को सार्वजनिक होगी। ट्रंप पर अपनी शक्तियों का दुरुपयोग करने और पूर्व उप राष्ट्रपति बिडेन को घेरने के लिए यूक्रेन के राष्ट्रपति को फोन कर दबाव डालने का आरोप है। ट्रंप ने यूक्रेन के राष्ट्रपति के साथ अपने फोन कॉल की ट्रांसक्रिप्ट जारी करने की बात कही है। इस मामले में पहली सुनवाई बुधवार और शुक्रवार को होगी। गौरतलब है कि ट्रंप के खिलाफ महाभियोग की जांच कर रही प्रतिनिधि सभा की समिति ने पेंटागन अधिकारियों के बयान की प्रतिलिपि कल जारी कर दी है।  