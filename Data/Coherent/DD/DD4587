दुनिया में हर साल लगभग पाँच लाख भूकम्प आते हैं। अनुमान है कि  इनमें से कोई एक हजार के बारे में ही जानकारी हम तक पहुँचती है। आज दुनिया में सभी बड़े देश इस प्राकृतिक आपदा से प्रभावित है जिसके कारण जानमाल का बहुत नुकसान होता है।  शहरी क्षेत्रों में भूकंप के प्रभाव को कैसे कम किया जा सकता है, भूकंप की जानकारी का लाभ ज्यादा से ज्यादा लोगों को कैसे दिया जा सकता है। इसके लिए गृहमंत्री अमित शाह ने शंघाई सहयोग संगठन के शहरी भूकंप खोज एवं बचाव अभ्यास के संयुक्त सत्र का उद्दघाटन किया। ये सत्र चार दिन तक चलेगा।  गृह मंत्री अमित शाह ने कहा कि शंघाई सहयोग संगठन दुनिया का सबसे बड़ा संगठन है जो विश्व की बड़ी आबादी और क्षेत्रफल को कवर करता है। ऐसे में अगर सभी देश मिल कर इस दिशा में काम करें तो बड़े पैमाने पर जानमाल की हानि को रोक सकते है। इसके साथ ही उन्होंने प्राकृतिक आपदाओं से निपटने के भारत के प्रयासों की जानकारी भी दी। 4 से 7 नवंबर, तक चलने वाले इस अभ्यास सत्र में चीन, भारत, रूस सहित सभी सदस्यों  देश भाग लिया। इसके साथ ही ब्राजील, मंगोलिया और दक्षिण अफ्रीका के प्रतिनिधियों को पर्यवेक्षकों के रूप में आमंत्रित किया गया है। इस अभ्यास का उद्देश्य आपदा  पूर्वाभ्यास, ज्ञान, अनुभव, तकनीकी को साझा करना और आपसी समन्वय बनाना है। सरकार इस बात के पूरे  प्रयास कर रही है कि यदि कहीं पर भूकम्प आ  जाए तो उससे होने वाली हानि कम से कम हो। इसके लिये सरकार ने कई कार्यक्रम प्रारम्भ किए हैं। आईआईटी पटना में भूकंप इंजीनियरिंग शोध केन्द्र भी बनाने जा रही है ताकि ऐसी प्रौघ्योगिकी को बढ़ावा मिले जिससे भूकंप रोधी मकान बनाये जा सकें।प्रकृति की सबसे बड़ी विपदाओं में भूकम्प सबसे विनाशकारी है। भूकम्प की पूर्व सूचना के लिये हमारे पूर्वज पशु पक्षियों के असामान्य व्यवहार पर निर्भर करते थे। आज स्थिति बहुत कुछ बदल चुकी है। कई मशीनें बन गई हैं। नई तकनीक का सहारा लिया जाने लगा है। इससे भूकंप के बारे में बहुत सारी जानकारी मिल जाती है। इसके साथ ही हमारी सरकार कई तरह के कार्यक्रम साल भर चलाती है जिससे इसके नुकसान को कम किया जा सके। शंघाई सहयोग संगठन के सदस्य देश भी चार दिन इसी बात पर फोकस करेंगे। नीरज सिंह की रिपोर्ट 