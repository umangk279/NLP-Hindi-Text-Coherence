ओडिशा में तितली साइक्लोन से किसी बड़े जानमाल के नुकसान की अब तक कोई खबर नहीं है. साइक्लोन कमज़ोर पड़ गया है और उत्तर पूर्व की ओर बढ़ रहा है.  तूफान से सबसे अधिक प्रभावित गंजाम और गजपति जिलों के कुछ इलाकों में अभी भी बारिश हो रही है. मौसम विभाग के मुताबिक शनिवार से बारिश थम जाएगी. मछुआरों को शुक्रवार तक समंदर में न जाने की चेतावनी दी गई है. प्रशासन स्थिति पर लगातार नजर बनाए हुए है. आंध्रप्रदेश में मुख्यमंत्री चंद्रबाबू नायडू ने श्रीकाकुलम जिले में चक्रवात प्रभावित इलाकों का हवाई सर्वेक्षण किया. नायडू ने अधिकारियों को राहत कार्यों में तेजी रखने को कहा है. राज्य में तितली तूफान से 8 लोगों की जान गई है. 