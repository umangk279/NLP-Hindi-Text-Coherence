चुनाव आयोग ने सभी राजनीतिक पार्टियों को जारी परामर्श किया है जिसमें आयोग ने राजनैतिक दल अपने चुनाव अभियान में सैनिकों और सैन्य अभियानों की तस्वीरों का इस्तेमाल करने से बचने की सलाह दी है।   चुनाव आयोग ने सभी राजनीतिक पार्टियों से कहा है कि वे अपने चुनाव अभियान में सैनिकों और सैन्य अभियानों की तस्वीरों का इस्तेमाल करने से बचें। चुनाव आयोग ने 2013 में जारी परामर्श का हवाला देते हुए सभी राजनीतिक दलों के प्रमुखों से अपने पार्टी प्रतिनिधियों और उम्मीदवारों से इसका सख्ती से पालन सुनिश्चित करने को कहा है। आयोग ने अपनी एडवाइज़री में कहा है कि सुरक्षा बल देश की सीमाओं और राजनीतिक तंत्र की सुरक्षा के ज़िम्मेदार पहरेदार हैं। ऐसे में राजनीतिक दलों और उनके नेताओं को अपने चुनावी अभियान में सैन्य बलों के संदर्भ का किसी भी रूप में सहारा लेते समय बेहद सावधान रहने की जरूरत है। 