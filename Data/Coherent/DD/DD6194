लीबिया में शरणार्थियों के एक जहाज़ के डूबने से करीब 150 लोगों के मारे जाने आशंका जताई जा रही है। ये जहाज़ लीबिया की राजधानी त्रिपोली से क़रीब 120 किलोमीटर दूर एक शहर से निकला था।  लीबिया के तट के नज़दीक शरणार्थियों के एक जहाज़ के डूबने की खबर है। संयुक्त राष्ट्र शरणार्थी एजेंसी के मुताबिक़ इसमें सवार क़रीब 150 लोगों के मारे जाने आशंका है। जहाज़ पर मौजूद अन्य 150 लोगों को स्थानीय मछुआरों ने बचा लिया है। लीबिया के कोस्टगार्ड ने इन लोगों को किनारे तक पहुंचाया। ये जहाज़ लीबिया की राजधानी त्रिपोली से क़रीब 120 किलोमीटर दूर एक शहर से निकला था। हालांकि अभी ये साफ़ नहीं है कि ये शरणार्थी एक नाव पर सवार थे या उससे ज्यादा नावों पर। संयुक्त राष्ट्र का मानना है कि जिन लोगों को भूमध्यसागर से बचाया जाता है, उन्हें वापस लीबिया नहीं भेजा जाना चाहिए, क्योंकि वहां जारी संघर्ष और शरणार्थियों के साथ अमानवीय व्यवहार किया जाता है।    