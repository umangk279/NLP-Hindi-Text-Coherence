प्रधानमंत्री नरेंद्र मोदी ने ब्लॉग लिख कर कांग्रेस की वंशवादी राजनीति पर कड़ा प्रहार किया है। पीएम ने कहा है कि संस्थाओं का अपमान करना, कांग्रेस के वंशवादी नेतृत्व की पहचान है।   प्रधानमंत्री ने कहा- प्रेस से पार्लियामेंट तक। सोल्जर्स से लेकर फ्री स्पीच तक। कॉन्स्टिट्यूशन से लेकर कोर्ट तक। संस्थाओं को अपमानित करना कांग्रेस का तरीका रहा है। उनकी सोच यही है कि सब गलत हैं, और सिर्फ कांग्रेस सही है। यानि 'खाता न बही, जो कांग्रेस कहे, वही सही'।  भारत ने देखा है कि जब भी वंशवादी राजनीति हावी हुई तो उसने देश की संस्थाओं को कमजोर करने का काम किया। वंशवाद को बढ़ावा देने वाली पार्टियां कभी भी स्वतंत्र और निर्भीक पत्रकारिता के साथ सहज नहीं रही हैं। कांग्रेस के काम करने का तरीका एकदम साफ है - पहले नकारो, फिर अपमानित करो और इसके बाद धमकाओ। कांग्रेस हमेशा से रक्षा क्षेत्र को कमाई के एक स्रोत के रूप में देखती आई है।  हमारे सशस्त्र बलों को कभी भी कांग्रेस से वह सम्मान नहीं मिला, जिसके वे हकदार थे। हर बिचौलिया एक खास परिवार से जुड़ा रहा है। कांग्रेस का आंतरिक लोकतंत्र में कोई विश्वास ही नहीं है। वर्तमान में उनका शीर्ष नेतृत्व बड़े-बड़े घोटालों में जमानत पर है।  क्या वे लोग अपनी जवाबदेही से डरे हुए हैं?  प्रधानमंत्री ने कहा है कि अगर हम अपनी स्वतंत्रता बचाए रखना चाहते हैं तो हमें हर पल सतर्क रहना होगा। हमारे संविधान निर्माताओं ने जो संवैधानिक संस्थाएं हमें सौंपी हैं, उन्हें और मजबूत बनाने का प्रयत्न करें। 