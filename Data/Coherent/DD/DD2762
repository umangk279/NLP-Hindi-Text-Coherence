कृषि सम्मान निधि योजना से असम के बक्सा जिले के किसानों को लाभ मिल रहा है। केंद्र सरकार की यह महत्वाकांक्षी योजना कैसे जमीन पर परिवर्तन की वजह बन रही है, रिपोर्ट-  असम के बक्सा जिले में एक लाख सात हजार 902 किसान को प्रधानमंत्री किसान सम्मान निधि योजना के तहत दी जाने वाली वित्तीय सहायता की दो से चार किस्तें मिल चुकी है। योजना का मकसद गरीब किसानों को लाभ पहुंचाना है। इस योजना से प्रत्यक्ष तौर पर किसानों को फायदा पहुंच रहा है। किसानों के कंधे पर पड़ने वाले खेती की लागत का बोझ कम करने के मकसद से योजना के प्रत्येक लाभार्थी किसान को प्रत्येक चार महीने में दो-दो हजार रूपये की नकद राशि किस्तों में दी जाती है। किसान सम्मान निधि योजना के तहत इस बात के प्रयास किए जा रहे हैं कि प्रत्येक किसान किसान क्रेडिट कार्ड के जरिए ऋण की सुविधा प्राप्त कर सके। 