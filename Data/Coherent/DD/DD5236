भाजपा अध्यक्ष अमित शाह ने आगामी विधानसभा चुनाव के मद्देनजर रविवार को मुबंई में एक जनसभा को संबोधित किया.  भाजपा अध्यक्ष ने कहा कि राज्य में चुनावों को देखकर रोज कांग्रेस और एनसीपी जनता को भटकाने के लिए तरह-तरह की बयानबाजी कर रहे हैं. लेकिन हरियाणा और महाराष्ट्र में एनडीए की सरकार बनना तय है. कश्मीर से अनुच्छेद-370 हटाने के मुद्दे पर बोलते हुए पार्टी अध्यक्ष अमित शाह ने कहा कि कश्मीर से अनुच्छेद-370 हटाने के बाद अब राज्य में पहले के मुकाबले ज्यादा शांति है. उन्होंने कहा कि पहले राज्य में पाकिस्तान राज्य में अलगावादियों की मदद से आतंकवाद को बढ़ावा दे रहा था. जबकि प्रधानमंत्री मोदी के इस कदम से लेकर आज तक कश्मीर में एक भी व्यक्ति की मौत नहीं हुई है. अनुच्छेद-370 हटने के बाद जनता शांति से अपना जीवनयापन कर रही है. 