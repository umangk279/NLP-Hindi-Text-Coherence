इंग्लैंड ने शानदार प्रदर्शन करते हुए विश्व कप के खिताबी मुकाबले में प्रवेश करके लगातार तीसरी बार मेजबान देश के खिताब जीतने की उम्मीद जगा दी है। ग्रुप दौर में 9 मैचों मं 6 जीत के साथ अंक तालिका में तीसरे स्थान पर रहते हुए मेजबान देश ने सेमीफाइनल में जगह बनाई। जहां पर एकतरफा मुकाबले में ऑस्ट्रेलिया को 8 विकेट से हराकर 1992 के बाद खिताबी मुकाबले में प्रवेश किया। टीम के सफर पर 'डीडी न्यूज खेल संवाददाता निशांत सिंह की रिपोर्ट'  पहली बार विश्व कप का खिताब जीतने के उद्देश्य से घरेलू दर्शको के सामने उतरी इंग्लैंड ने फाइनल में स्थान बना कर ये साबित कर दिया है कि उन्हे प्रतियोगिता से पहले से ही खिताब का प्रबल दावेदार क्यो माना जा रहा है।  दक्षिण अफ्रीका के खिलाफ बड़ी जीत से शुरुआत खिताब की सबसे बड़ी दावेदार के रूप में उतरी इंग्लैंड ने प्रतियोगिता के पहले ही मुकाबले में दक्षिण अफ्रीका को 104 रन से हराकर शानदार आगाज़ किया। जेसन रॉय , जो रूट, इयॉन मॉर्गन और स्टोक्स के अर्धशतक की मदद से इंग्लिश टीम ने 312 रन का लक्ष्य रखा। जवाब में पूरी अफ्रीकी टीम 207 रन ही बना सकी।  पाकिस्तान से मिली अप्रत्याशित हार हाई स्कोरिंग मुकाबले में पाकिस्तान ने इंग्लैंड को 14 रन से हराकर सभी को चौंका दिया। पाकिस्तान ने पहले बल्लेबाजी करते हुए 8 विकेट पर 348 रन बनाए। जवाब में इंग्लिश टीम 9 विकेट पर 334 रन ही बना सकी।  बांग्लादेश को 106 रन से हराया पाकिस्तान से मिली हार को पीछे छोड़ते हुए इंग्लैंड ने जेसन रॉय के तूफानी शतक की मदद से बांग्लादेश के सामने 387 रन का विशाल लक्ष्य रखा। रॉय ने 153 रन की पारी खेलीष जवाब में बांग्लादेश की टीम 280 रन बना ।  वेस्टइंडीज़ को हराकर तीसरी जीत हासिल की इंग्लैंड ने वेस्टइंडीज़ को 8 विकेट से हराकर प्रतियोगिता में अपनी तीसरी जीत  हासिल की। कैरेबियाई टीम से जीत के लिए मिले 213 रन के लक्ष्य को इंग्लैंड ने जो रूट के नाबाद 100 रन की मदद से 2 विकेट खोकर 34वें ओवर में हासिल कर लिया। अफगानिस्तान को बड़े अंतर से हराया कप्तान इयॉन मॉर्गन के तूफनी शतक की मदद से इंगलैंड ने अफगनिस्तान पर 150 रन की बड़ी जीत हासिल की। मॉर्गन ने 71 गेंदो पर 17 छक्के और 4 चौके की मदद से 6 विकेट पर 397 रन बनाए। जवाब में अफगानिस्तान की टीम 8 विकेट पर 247 रन ही बना सकी।  श्रीलंका ने रोका जीत का रथ  अनुभवी मलिंगा  की शानदार गेंदबाजी ने इंग्लैंड के जीत के रथ पर लगाम लगाते हुए टीम को 20 रन से रोमांचक जीत दिलाई। जीत के लिए मिले 233 रन के के जवाब में इंग्लिश टीम 212 रन बनाकर पवेलियन लौट गई। मलिंगा ने 4 विकेट लिए।  ऑस्ट्रेलिया से मिली प्रतियोगिता की तीसरी हार बल्लेबाजो के खराब प्रदर्शन के कारण इंग्लिश टीम ऑस्ट्रेलिया से जीत के लिए मिले 286 रन के लक्ष्य से 64 रन दूर रह गई। बेहरनडॉफ और स्टार्क क खतरनाक गेंदबाजी के आगे इंग्लिश टीम44.4 ओवर में 221 रन पर आल आउट हो गई।  भारत पर रोमांचक जीत लगातार 2 हार के बाद इंग्लैंड ने वापसी की और भारत को 31 रन से हराकर सेमीफाइनल में पहुंचने की अपनी उम्मीदो को बरकरार रखा। इंग्लैंड से जीत के लिए मिले 338 रन के जवाब में भारतीय टीम 5 विकेट पर 306 रन ही बना सकी। न्यूज़ीलैंड को हराकर सेमीफाइनल में बनाया स्थान अंतिम ग्रुप मुकाबले में इंग्लिश टीम ने न्यूज़ीलैंड को 119 रन से हराकर प्रतियोगता के सेमीफाइनल में प्रवेश किया। टीम के लिए जॉनी बेयरस्टो ने शतक लगाने में सफलता पाई।  सेमीफाइनल में ऑस्ट्रेलिया पर आसान जीत सेमीफाइनल मुकाबले में मेजबान टीम ने शानदार फार्म में चल रही ऑस्ट्रेलिया को आसनी से हराकर साबित कर दिया कि उन्हे खिताब का दावेदार क्यो माना जा रहा है। ऑस्ट्रेलिया ने पहले बल्लेबाजी करते हुए 224 रन का लक्ष्य रखा। इंग्लिश टीम ने जेसन रॉय की तूफानी बल्लेबाजी की मदद से इस लक्ष्य को 32.1 ओवर में 2 विकेट खोकर हासिल करके 1992 के बाद फाइनल में जगह बना ली। 