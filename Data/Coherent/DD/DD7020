सर्वे अनुमानों में सबकी अलग-अलग राय, 22 से 65 के बीच रहे हैं अनुमान  राजनीतिक रूप से सबसे महत्वपूर्ण राज्य उत्तर प्रदेश में चुनावों के एग्जिट पोल खंडित नज़र आ रहे हैं।कई एग्जिट में भाजपा को नुकसान तो हो रहा लेकिन सपा बसपा और आरएलडी के गठबंधन के बाद जिस नुकसानका अनुमान राजनैतिक पंडित लगा रहे थे एग्जिट पोल में वैसा नहीं दिख रहा है।2014 में उत्तर प्रदेश में BJP को पिछली बार 71 सीटें मिली थी, जबकि NDA गठबंधन कुल 73 सीटें जीतने में कामयाब हुई थी. कांग्रेस ने 2सीटें जीती थीं, जबकि समाजवादी पार्टी को 5 सीटें मिली थीं।   चाणक्य टुडे- के मुताबिक एनडीए को 65 जबकि सपा-बसपा गठबंधन को 13 तो वहीं कांग्रेस को 2 सीटें मिल रही हैं।  पोल स्ट्रेट ने  एनडीए को 38, गठबंधन को 40 और कांग्रेस को 2 सीटें मिलने का अनुमान लगाया है। सी वोटर- के अनुसार एनडीए को 38, गठबंधन को 40 और कांग्रेस को 2 सीटें मिलती दिख रही हैं। सीएनएक्स -एनडीए को 50, गठबंधन को 28 और कांग्रेस को 2 सीटें दे रहा है। इप्सोस ने एनडीए को 60-62, जबकि गठबंधन को 17-19 और कांग्रेस 1-2 सीटें मिलने की उम्मीद ज़ाहिर की  वीएमआर के मुताबिक एनडीए को 56, गठबंधन को 20 और कांग्रेस 2 सीटें मिल सकती है। निल्सन के अनुसार एनडीए को 22, गठबंधन को 56 और कांग्रेस को 2 मिलेंगी हालांकि एबीपी-निल्सन ने बाद अपने आंकड़ों में सुधार करते हुए एनडीए को 29 सीटें दी। 