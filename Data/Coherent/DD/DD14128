मेरिका के राष्ट्रपति डोनल्ड ट्रंप ने ईरान के साथ हुए परमाणु समझौते से अमेरिका को अलग कर लिया है। बराक ओबामा के कार्यकाल में किए गए इस समझौते से अलग होते हुए राष्ट्रपति ट्रंप ने इसे अप्रासंगिक और बेकार करार दिया। डोनल्ड ट्रंप ने कहा कि साल 2015 में जब ईरान के साथ हुए समझौते के बाद आर्थिक प्रतिबंधों में जो रियायतें दी गई थीं, उसे वो दोबारा लगाएंगे।   ईरान के राष्ट्रपति हसन रूहानी ने कहा कि जुलाई 2015 में हुए समझौते से अमेरिका के हटने के बावजूद वह बहुराष्ट्रीय परमाणु समझौते के लिए प्रतिबद्ध रहेगा  वहीं, संयुक्त राष्ट्र ने सभी शेष पाटियों से र्ईरान समझौते का पालन करने की अपील की है।  अमेरिका के प्रमुख सहयोगियों यूरोपियन यूनियन सहित विश्व शक्तियों ने ट्रंप के फ़ैसले पर अफसोस जताया है। गौरतलब है कि जुलाई 2015 में ईरान और संयुक्त राष्ट्र सुरक्षा परिषद के पांच स्थायी सदस्यों एवं जर्मनी तथा यूरोपीय संघ के बीच वियना में ईरान परमाणु समझौता हुआ था। ट्रंप के फैसले का दुनियाभर में प्रभाव होगा।इससे ईरान की अर्थव्यवस्था प्रभावित होगी और पश्चिमी एशिया में तनाव बढे़गा।  