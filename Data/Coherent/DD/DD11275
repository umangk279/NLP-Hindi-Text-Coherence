प्रधानमंत्री नरेंद्र मोदी ने नई दिल्ली में रखी अत्याधुनिक अंतरराष्ट्रीय कन्वेंशन और एक्सपो सेंटर की आधारशिला। कहा- जीएसटी और आयुष्मान भारत जैसे सुधारवादी कदम 21 वीं शताब्दी के न्यू इंडिया के स्पीड, स्किल और स्केल के संकल्प के प्रतीक  प्रधानमंत्री नरेंद्र मोदी ने दिल्ली के द्वारका में इंडिया इंटरनेशनल कनवेंशन एंड एक्सपो सेंटर की आधारशिला रखी. इस मौके पर पीएम मोदी ने कहा कि सरकार राष्ट्रहित में कठिन फैसलों को लेने में पीछे नहीं रहती।  द्वारका जाने के लिए प्रधानमंत्री ने धौला कुआं से मेट्रो की सवारी की. प्रधानमंत्री को खुद के बीच पाकर लोगों में गज़ब का उत्साह दिखा। प्रधानमंत्री नरेन्द्र मोदी दिल्ली में दूरस्थ स्थलों पर पहुंचने के लिए अक्सर मेट्रो सेवा का इस्तेमाल करते हैं, ताकि वीवीआईपी आवाजाही की वजह से यातायात बाधित न हो और आम जन को असुविधा का सामना न करना पड़े।  हमारे और आपकी तरह एक आम आदमी के जैसे मेट्रो में सफर करते प्रधानमंत्री नरेंद्र मोदी।  द्वारका से धौला कुंआ के बीच यात्रा के दौरान यात्रियों ने अपने चहेते प्रधानमंत्री के साथ सेल्फी लेने के साथ ही उनसे हाथ भी मिलाया। कुछ ऐसा ही नजारा तब भी देखने को मिला जब प्रधानमंत्री नरेंद्र मोदी ने इंडिया इंटरनेशनल कन्वेंशन और एक्सपो सेंटर की आधारशिला रखे जाने के मौके पर आयोजित कार्यक्रम में हिस्सा लेने के लिए धौलाकुंआ से द्वारका के बीच मेट्रो का सफर किया। अपने अनुठे व्यक्तिव के लिए मशहूर प्रधानमंत्री इससे पहले भी सार्वजनिक परिवहन व्यवस्था का इस्तेमाल कर चुके हैं । मेट्रो का सफर करने के बाद कार्यक्रम स्थल पर पहुंच प्रधानमंत्री का मंच पर भव्य स्वागत किया गया। उन्होंने अपनी सरकार की प्राथमिकताओं को आगे रखते हुए एक बार फिर राष्ट्रहित को सर्वोपरि रखने की बात की है। उन्होंने कहा कि सरकार राष्ट्रहित में लिए जाने वाले कठिन फैसलों को लेने में पीछे नहीं रहती। प्रधानमंत्री ने कहा कि करीब ढाई दशक पहले छोटे बैंकों के मर्जर के बारे में बात शुरू हुई थी लेकिन इस दिशा में आगे बढ़ने का साहस कोई नहीं जुटा पाया। अब ये छोटे बैंकों के मर्जर का फैसला ही लीजिए। करीब ढाई दशक पहले इसके बारे में कदम उठाने की बात शुरु हई थी। लेकिन इस दिशा में आगे बढ़ने का साहस नहीं जुटा पाए। लेकिन बीते 50 महीने इसके गवाह हैं कि ये सरकार राष्ट्रहित में लिए जाने वाले कठिन फैसले लेने में पीछे नहीं रहती। प्रधानमंत्री ने कहा कि सरकार ने देश के विकास के लिए अभूतपूर्व योजनाओं पर कार्य शुरू किया है। जिसमें  देश के हर गांव तक ब्रॉडबैंड कनेक्टिविटी और  हर परिवार तक बिजली पहुंचाने का काम किया गया। देश के हर गांव तक ब्रॉडबैंड कनेक्टिविटी का काम। देश के हर गांव और हर परिवार तक बिजली पहुंचाने का काम। सबसे बड़े Financial Inclusion का काम।ग्रामीण क्षेत्र में सबसे बड़े बैंकिंग नेटवर्क इंडिया पोस्ट पेमेंट बैंक को बनाने का काम इंडिया इंटरनेशनल कन्वेंशन एंड एक्सपो सेंटर द्वारका के सेक्टर 25 में भव्य कन्वेंशन सेंटर होगा। यह 221 एकड़ में फैला होगा जिसका निर्माण 1 करोड़ 10 लाख वर्ग फ़ीट क्षेत्रफल में होगा। इससे 5 लाख लोगों को सीधे रोज़गार मिलेगा। 25,700 करोड़ रुपए की इस परियोजना के पहले चरण का काम दिसंबर 2019 तक पूरा होगा। इसके दूसरे चरण के 2024 तक पूरा होने की संभावना है। यह दक्षिण एशिया का सबसे बड़ा और दुनिया के सबसे बड़े 10 कन्वेंशन सेंटर में से एक  होगा। ये Centre देश के 5 लाख युवा साथीयों को रोजगार के अवसर देने वाला है। IICC infrastructure के तमाम बड़े प्रोजेक्ट का विस्तार है, जिनको बीते 4 वर्ष में जमीन पर उतारा गया है 