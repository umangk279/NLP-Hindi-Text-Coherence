देश के बैंकों से पैसा उधार लेकर विदेश भागने वालों की अब खैर नहीं है। संसद ने आर्थिक भगोड़ा अपराधी बिल को मंजूरी दे दी है जिससे ऐसे लोगों पर नकेल कसेगी। कानून बनने के बाद अब भगोड़े आर्थिक अपराधी विदेशों में छिपकर भारत की कानूनी प्रक्रिया से बच नहीं सकेंगे। साथ ही सरकार के पास उनकी संपत्ति जब्त करने और उनके खिलाफ कड़ी कार्रवाई के अधिकार होंगे।  भगोड़ा  आर्थिक अपराधी विधेयक संसद से पास हो गया। वुधवार को राज्यसभा में भगोड़ा  आर्थिक अपराधी विधेयक पर चर्चा का जबाब देते हुए वित्त मंत्री पीयूष गोयल ने कहा कि यह कानून भगोड़ा अपराधियों को वापस लाने और अपराध कर देश छोड़ने वालों पर नकेल कसने में कामयाब होगा। वित्त मंत्री ने कहा कि इसके लिये स्पेशल कोर्ट वनाये जायेंगे।जो 100 करोड़ से ज्यादा के आर्थिक अपराधों के मामलों का जल्द से जल्द निपटारा करेगा।  भगोड़ा  आर्थिक अपराधी विधेयक को कांग्रेस,समाजवादी पार्टी,टीएमसी समेत अनेक दलों का  समर्थन  मिला लेकिन तमाम दलों ने कई तरह की चिंताये भी जताई। विधेयक में प्रवाधान है कि  - किसी व्‍यक्‍ति को भगौड़ा आर्थिक अपराधी घोषित करने के लिये विशेष न्‍यायालय के समक्ष आवेदन करना होगा। भगोड़ा  आर्थिक अपराधी विधेयक को पास कराने को लेकर सरकार का ख़ास ज़ोर रहा है और ये विधेयक लोकसभा से पहले पारित हो चुका है। 