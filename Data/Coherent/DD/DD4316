वेस्टइंडीज़ के खिलाफ आगामी वनडे और टी-20 सीरीज के लिए भारतीय क्रिकेट टीम का चयन कर लिया गया है. मुख्य चयनकर्ता एमएसके प्रसाद की अध्यक्षता में कोलकाता में हुई बैठक के बाद टीम इंडिया का एलान किया गया.  बांग्लादेश के खिलाफ टी-20 सीरीज में आराम दिए गए कप्तान विराट कोहली की टीम में वापसी हुई है. वहीं तेज गेंदबाज भुवनेश्वर कुमार की भी दोनों टीमों में वापसी हुई है. पिछली कुछ सीरीज से अच्छा प्रदर्शन नहीं कर पाने के बावजूद ऋषभ पंत को दोनों टीमों में बरकरार रखा गया है. वनडे टीम में शिवम दुबे को पहली बार शामिल किया गया है. टी-20 टीम से बिना मैच खेले संजू सैमसन को बाहर कर दिया गया है. वनडे टीम इस प्रकार है- विराट कोहली (कप्तान),  रोहित शर्मा, शिखर धवन, केएल राहुल, श्रेयस अय्यर, मनीष पांडे, ऋषभ पंत, शिवम दुबे, केदार जाधव, रवींद्र जडेजा, युजवेंद्र चहल, कुलदीप यादव, दीपक चाहर, मोहम्मद शमी और भुवनेश्वर कुमार. टी-20 टीम इस प्रकार है- विराट कोहली (कप्तान), रोहित शर्मा, शिखर धवन, केएल राहुल, श्रेयस अय्यर, मनीष पांडे, ऋषभ पंत, शिवम दुबे, वॉशिंगटन सुंदर, रवींद्र जडेजा, युजवेंद्र चहल, कुलदीप यादव, दीपक चाहर, मोहम्मद शमी और भुवनेश्वर कुमार. 