22 सितंबर 2019 की तारीख इतिहास के पन्नों में दर्ज होने वाली है। इस दिन अमेरिका के ह्यूस्टन शहर में प्रधानमंत्री नरेंद्र मोदी 'हाउडी मोदी! शेयर्ड ड्रीम्स, ब्राइट फ्यूचर्स' यानी साझा सपने, उज्‍जवल भविष्‍य रैली को संबोधित करेंगे और उनके साथ अमेरिका के राष्ट्रपति डोनल्ड ट्रंप भी होंगे। व्हाइट हाउस की ओर से इस बात की पुष्टि कर दी गई है। यह कार्यक्रम ऐतिहासिक होगा क्योंकि यह पहली बार है जब भारतीय समुदाय के 50 हजार से ज्यादा लोगों को दुनिया के दो सबसे बड़े लोकतांत्रिक देशों के नेता एक साथ संबोधित करेंगे। 'हाउडी' शब्द अंग्रेजी के 'हाउ डू यू डू' का शॉर्ट फॉर्म है। साउथ वेस्ट यूएस में यह शब्द काफी चलता है।  प्रधानमंत्री जब भी विदेश जाते हैं तो वहाँ मौजूद भारतीय मूल के लोगों से गहरा नाता जोड़ आते हैं...अमेरिका में मौजूद भारतवंशियों के लिए एक अनोखा अनुभव, एक ऐतिहासिक अवसर होगा जब प्रधानमंत्री एक बार फिर उनके बीच होंगे..लेकिन अकेले नहीं, उनके साथ यहाँ मंच साझा करेंगे अमेरिकी राष्ट्रपति डोनल्ड ट्रॅंप...22 सितंबर को पी एम मोदी और डोनल्ड ट्रॅंप ह्यूस्टन में 50 हज़ार से ज़्यादा तादाद में मौजूद भारतीय मूल के लोगों को संबोधित करेंगे.. भारत- अमेरिकी सबंधों की एक नई इबारत तैयार करेगा ये कार्यक्रम. देशों के आपसी रिश्तों में अहम नींव साबित होते हैं देशों से जुड़ी अवाम.. इस तथ्य की अहमियत रेखांकित होगी जब 22 सितंबर को अमेरिका में प्रधानमंत्री नरेंद्र मोदी 50 हज़ार से ज़्यादा भारतीय-अमेरिकी लोगों को संबोधित करेंगे .. इस ऐतिहासिक कार्यक्रम से दोनो देशों के रिश्तों में एक नया अध्याय भी जुड़ेगा जब दुनिया के सबसे पुराने और सबसे बड़े लोकतांत्रिक देशों के राष्ट्राध्यक्ष अमेरिका के ह्यूस्टन शहर में 'हाउडी मोदी! शेयर्ड ड्रीम्स, ब्राइट फ्यूचर्स' यानी साझा सपने, उज्‍जवल भविष्‍य के बारे में ..इस कार्यक्रम में एक ही मंच पर भारतीय मूल के अमेरिकी लोगों को संबोधित करेंगे..इसके संबंध में पीएम मोदी ने ट्वीट किया अमेरिका के राष्ट्रपति का यह फैसला भारत और अमेरिका के बीच खास दोस्ती का संकेत है। ह्यूस्टन में उनके साथ अमेरिकी राष्ट्रपति का मौजूद होना अमेरिकी समाज और अर्थव्यवस्था में भारतीय समुदाय के योगदान को मान्यता देता है। 22 सितंबर को ह्यूस्टन में आयोजित कम्युनिटी प्रोग्राम में डॉनल्ड ट्रंप भी होंगे, इससे वो काफी खुश हैं। वाइट हाउस की मीडिया सचिव स्टेफिनी ने भी बयान जारी कर कहा कि दोनों नेताओं की यह संयुक्त रैली भारत और अमेरिका के रिश्तों को मजबूत करने का अहम मौका होगी। दोनों के बीच की इस साल की तीसरी मीटिंग होगी। पिछले ही महीने फ्रांस में जी-7 समिट के दौरान दोनों नेता मिले थे।  सूचना प्रसारण मंत्री प्रकाश जावडेकर ने इस मौके पर खुशी जताई और कहा कि इससे भारत और अमेरिका के बीच रिश्तों की एक नई गर्माहट आएगी। वहीं विशेषज्ञ भी इसे ऐतिहासिक बताते हुए इसे अमरीका द्वारा भारत के बढ़ते कद की स्वीकार्यता करार दे रहे हैं। इस कार्यक्रम में अमेरिकी कॉंग्रेस के वरिष्ठ नेता भी शिरकत करेंगे...अमेरिकी विशेषज्ञ भी इस ट्रॅंप के इस कार्यक्रम में शिरकत करने के निर्णय का स्वागत कर रहे हैं...यूएस इंडिया स्ट्रॅटेजिक आंड पार्ट्नरशिप फोरम के अध्यक्ष मुकेश आघी का कहना है की  प्रधानमंत्री नरेंद्र मोदी और अमेरिकी राष्ट्रपति डोनल्ड ट्रॅंप की जी 7 के इतर हुई बैठक भी बेहद सौहार्दपूर्ण रही थी...जी7 से पहले भी दोनों नेताओं के बीच फ़ोन पर आधे घंटे बात हुई थी..दोनों नाताओं की जी-20 के इतर भी मुलाकात हुई थी....हाल के वर्षों में अमरीका और भारत के व्यापारिक, रक्षा-सुरक्षा संबंधों में मज़बूती स्पष्ट है..इस कार्यक्रम से इन रिश्तों में और गहराई की उमीद जताई जा रही है. 