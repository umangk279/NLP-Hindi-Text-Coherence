कजाखस्तान के नूर सुल्तान में जारी विश्व कुश्ती चैम्पियनशिप के क्वार्टरफाइनल में भारत के स्टार पहलवान भारत के बरजंग पुनिया और रवि कुमार ने देश के लिए आज दो ओलंपिक कोटा हासिल किए।   भारत के स्टार पहलवान बजरंग पूनिया ने कुश्ती के 65 किलोग्राम भार वर्ग में भारत के लिए ओलंपिक कोटा हासिल कर ओलंपिक में पदक जीतने की उम्मीदें जगा दी। उन्होने कजाखस्तान के नूर सुल्तान में जारी विश्व कुश्ती चैम्पियनशिप के क्वार्टरफाइनल में उत्तर कोरिया के  जोंग सोन को 8-1 के बड़े अंतर से हरा कर यह सफता प्राप्त की. कोरिया के पहलवान जोग सोन भारतीय पहलवान के सामने कुछ खास चुनौती पेश नही कर सके, बजरंग ने अपने दम खम और बेहतरीन दांव पेच से कोरिया के पहलवान को चारों खाने चित कर दिया, इस जीत के साथ ही बजरंग ने देश के लिए ओलंपिक कोटा हासिल करने में सफलता प्राप्त की। कुश्ती में बजरंग का ट्रैक रिकॉर्ड शानदार है उन्होने इससे पहले 2018 में जकार्ता में हुए एशियाई खेल में 65 किलोग्राम भार वर्ग में गोल्ड मेडल जीता था जबकि उसी साल ऑस्ट्रेलिया के गोल्ड कोस्ट में भी वे कुश्ती में गोल्ड मेडल जीतने में सफल रहे. 2014 ग्लासगो राष्ट्रमंडल खेल और 2014 इंचोन एशियाई खेलों में बजरंग को रजत पदक से संतोष करना  पड़ा था लेकिन पिछले चार सालों में उन्होने अपने खेल के स्तर को इतना बड़ा दिया वे इस वक्त खेलके शिखर पर है उनसे टोक्यो ओलंपिक में पदक की पूरी उम्मीद है। इससे पहले रेसलर रवि कुमार ने भी देश को ओलिंपिक कोटा दिलाया. 57 किग्रा वर्ग में रवि कुमार ने क्वार्टरफाइनल मुकाबले में जापान के युकी ताकहाशी को 6-1 से मात देकर सेमीफाइनल के साथ-साथ ओलिंपिक कोटा भी हासिल किया. रवि ने  शुरूआती कुश्ती छत्रसाल से की थी और बाद में वह सोनीपत के साई सेंटर चले गये जहां उन्होने बजरंग के साथ ही अभ्यास किया.  पिछले दो सालों में रवि कड़ी मेहनत की और अपने को इस स्तर तक ले आया कि उन्होने देश के लिए ओलंपिक कोटा हासिल कर लिया उम्मीद है रवि और बजरंग जिस अंदाज में अपने खेल दिखा रहे है वे ओलंपिक मे भी देश के लिए पदक लाने में कामयाब होंगे। 