प्रवर्तन निदेशालय ने बैंक घोटाले में मनी लांड्रिंग मामले की जांच के सिलसिले में वडोदरा स्थित डायमंड पॉवर इंफ्रास्‍ट्रक्‍चर लिमिटेड  की एक हजार एक सौ बाईस करोड़ रूपए की संपत्तियां जब्‍त की।   इसमें कंपनी के मालिक सुरेश भटनागर और उनके पुत्रों की संपत्तियां शामिल हैं।डी पी आई एल पर विभिन्‍न बैंकों से करीब दो हजार छह सौ पचास करोड़ रूपए की हेराफेरी करने का आरोप है। निदेशालय ने सीबीआई की प्राथमिकी के बाद धन शोधन रोकथाम अधिनियम के तहत कंपनी और उसके प्रमोटरों पर मामला दर्ज किया था। पिछले महीने कंपनी के परिसरों में छापे मारे गए।प्रवर्तन निदेशालय ने कहा है कि कंपनी ने अपने से जुड़ी सहयोगी कंपनियों की मदद से बैंकों से जारी गारंटी पत्र की सुविधा में हेर-फेर करके गलत तरीके से पैसे लिए थे। 