जम्मू-कश्मीर के पुलवामा जिले में सुरक्षाबलों और आतंकियों से मुठभेड़ जारी है। पुलवामा जिले के द्रबगाम इलाके में ये मुठभेड़ चल रही है। सेना के जवानों ने पूरे इलाके को घेर लिया है।  इलाके में दो से तीन आतंकियों की छिपे होने की आशंका है।  जम्मू-कश्मीर के पुलवामा में सुरक्षाबलों और पुलिस का बड़ा ऑपरेशन चल रहा है. यहां द्रबगाम गांव में सुरक्षाबलों ने आतंकी संगठन हिज्बुल मुजाहिदीन के टॉप कमांडर समीर टाइगर को घेर लिया है. हालांकि, पुलिस ने इसकी पुष्टि नहीं की है. खुफिया सूचना मिलने के बाद सेना, एसओजी, सीआरपीएफ और जम्मू-कश्मीर पुलिस की संयुक्त टीम ने सोमवार सुबह इलाके की घेराबंदी शुरू कर दी. खुद को घिरता देख आतंकियों ने सुरक्षाबलों पर फायरिंग शुरू कर दी. जिसके बाद जवानों ने भी मुंहतोड़ जवाब दिया. 