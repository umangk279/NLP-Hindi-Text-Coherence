भारतीय निर्वाचन आयोग ने शुक्रवार को दिल्ली के मुख्य निर्वाचन अधिकारी, दिल्ली के जिला निर्वाचन अधिकारियों, जिला पुलिस आयुक्तों, नोडल अधिकारियों और स्थानीय निकायों के मुख्य कार्यकारी अधिकारियों के साथ एक बैठक की.  बैठक में दिल्ली चुनाव की आगामी तैयारियों सहित स्वतंत्र और निष्पक्ष चुनाव के संचालन के लिए सभी महत्वपूर्ण पहलुओं पर चर्चा हुई. बैठक के बाद दिल्ली के मुख्य सचिव, दिल्ली पुलिस कमिश्नर, गृह सचिव, वित्त सचिव, विशेष पुलिस आयुक्तों और सीईओ के साथ भी एक अन्य बैठक की गई. इसमें शांतिपूर्ण, स्वतंत्र, निष्पक्ष आचरण से संबंधित विभिन्न महत्वपूर्ण मुद्दों की समीक्षा की गई. 