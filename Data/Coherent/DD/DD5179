उपराष्ट्रपति एम. वेंकैया नायडू ने पुणे में स्वतंत्रता सेनानी और युद्ध में घायल दो सैनिकों की माताओं को सम्मानित किया। उपराष्ट्रपति ने पुरातत्वविद् डॉ. जी बी देगलूरकर को पुरातत्व के क्षेत्र में उनके सराहनीय योगदान के लिए पुण्यभूषण पुरस्कार से सम्मानित किया।   इस अवसर पर सभा को संबोधित करते हुए उपराष्ट्रपति ने भारत की विरासत, इतिहास और संस्कृति के महत्व पर ज़ोर दिया और साथ ही कहा कि ऐतिहासिक स्थलों की सुरक्षा और संरक्षण करना प्रत्येक नागरिक की जिम्मेदारी है।  उपराष्ट्रपति ने सभी पुरस्कार प्राप्त करने वालों को शुभकामनाएं दीं। उन्होंने कहा कि हमें हमारी संस्कृति और विरासत की जड़ों से जुड़े रहना चाहिए। उपराष्ट्रपति ने कहा कि जाति, धर्म, पंथ और लिंग के बावजूद सभी भारतीय एक है।  