भारत ने तूफान डोरियन के मद्देनजर बहामास को 1 मिलियन डॉलर की तत्काल आपदा राहत प्रदान करने की पेशकश की. बड़े पैमाने पर हुए विनाश पर व्यक्त किया दुख.  भारत ने तूफान डोरियन से पीड़ित बहामास को 1 मिलियन डॉलर की तत्काल आपदा राहत प्रदान करने की पेशकश की। शक्तिशाली तूफान डोरियन से बहामास में व्यापक तबाही हुई है और 43 से ज्यादा लोगों की मौत भी हुई है। विनाशकारी डोरियन तूफान से बचाव दल ने मलबे में फंसे कई लोगों को बचाया है। तूफान के पांच दिनों के बाद भी बचाव दल द्वारा पीड़ित और बचे लोगों की खोज जारी है। डोरियन तूफान से हवा की गति 295 किलोमीटर प्रति घंटे की  थी जिससे अनगिनत घर तबाह हो गए। संयुक्त राष्ट्र, अमेरिकी सरकार, ब्रिटिश रॉयल नेवी, अमेरिकन एयरलाइंस और रॉयल कैरेबियन सहित कई देशों और कंपनियों द्वारा  तूफान ग्रस्त इलाके में भोजन, पानी, जनरेटर, छत के तार, डायपर, फ्लैशलाइट और अन्य सामानों की आपूर्ति की जा रही है। 