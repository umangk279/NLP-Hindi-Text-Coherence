प्रधानमंत्री नरेन्द्र मोदी ने जलियांवाला बाग हत्याकांड के शहीदों को श्रद्धांजलि अर्पित की है।  प्रधानमंत्री नरेंद्र मोदी ने सोमवार को देशवासियों को बैसाखी के त्योहार की बधाई दी। ट्विटर पर पीएम मोदी ने बैसाखी को लेकर संदेश के साथ-साथ जलियांवाला बाग कांड को भी याद किया और उस घटना में शहीद हुए लोगों को नमन किया। प्रधानमंत्री ने एक ट्वीट संदेश में कहा “मैं उन शहीदों को नमन करता हूं, जिनकी आज के दिन जलियांवाला बाग में नृशंस हत्या की गई थी। हम उनके साहस और बलिदान को कभी नहीं भूलेंगे। उनकी वीरता आने वाले कई वर्षों तक भारतीयों को प्रेरित करती रहेगी। ” प्रधानमंत्री ने बैसाखी को लेकर अपने संदेश में लिखा, ‘बैसाखी के पावन अवसर पर देशवासियों को बहुत-बहुत शुभकामनाएं. नई उमंगों से जुड़ा यह त्योहार सभी के जीवन में नई ऊर्जा और नए उत्साह का संचार करे.’ 