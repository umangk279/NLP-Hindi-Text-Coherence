हरियाणा के जींद में आयोजित युवा हुंकार रैली में भाजपा अध्यक्ष अमित शाह ने राज्य की खट्टर सरकार की जमकर सराहना की. कार्यकर्ताओं की भारी भीड़ के बीच जहां एक बार फिर भ्रष्टाचार के शासन के खात्मे की बात सामने आई तो विकास की राह पर केंद्र और हरियाणा की सरकार का तालमेल को भी जनता ने खूब सराहा.  हरियाणा के जींद में गुरुवार को मौका था युवा हुंकार रैली का. जहां हज़ारों मोटरसाइकिलों पर युवाओं का हुजूम था, तो भाजपा के राष्ट्रीय अध्यक्ष अमित शाह का नेतृत्व भी था. यहां केंद्र सरकार के कल्याणकारी कदमों और बदलावों का जिक्र आया तो हरियाणा की खट्टर सरकार के साफ-सुथरे प्रशासन की तस्वीर भी सामने आ गई. जींद की रैली में केंद्र सरकार की कई कल्याणकारी उपलब्धियों को जनता ने सराहा तो पिछले चार सालों में राज्य इसका भी गवाह बना है कि कैसे खेती किसानी नीतियों के केंद्र में आई है, तो देश के वीर सैनिकों को ओआरओपी का लाभ मिला. हरियाणा को मिले 34 हज़ार करोड़ से ज्यादा की राशि ने विकास की धारा को तेज़ किया, तो अब आयुष्मान भारत हर गरीब को बेहतर जीवन का भरोसा दे रहा है. लेकिन पिछले चार सालों में ख़ास रहा केंद्र और हरियाणा का विकास के रास्ते पर कदम से कदम मिलाकर चलना. युवा हुंकार रैली कई मायनों में यादगार रही जहां मुख्‍यमंत्री मनोहरलाल खट्टर का विश्वास दिखा, तो युवाओं का संकल्प, किसानों को लागत का डेढ़ गुणा मूल्य मिलने का भरोसा सामने आया तो सामने था 2019 के चुनावी लक्ष्य की तैयारी, जो दिख रही थी हरियाणा के 17 हजार बूथों से पहुंचे भाजपा कार्यकर्ताओं के ज़रिए. 