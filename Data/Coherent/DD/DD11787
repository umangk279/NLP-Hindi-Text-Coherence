पूर्व प्रधानमंत्री अटल बिहारी वाजपेयी जी की मासिक पुण्यतिथि पर दिल्ली में गृहमंत्री राजनाथ सिंह ने 'अटल काव्यांजलि' कार्यक्रम का शुभारंभ किया। भाजपा अटल जी को  काव्यांजलि और कार्यांजलि से दे रही है श्रद्धांजलि।   दिल्ली के अंबेडकर इंस्टीट्यूट में दिल्ली बीजेपी ने अटल जी की स्मृति में एक भव्य काव्याजंलि का आयोजन किया। काव्यांजलि का शुभारंभ गृह मंत्री राजनाथ सिंह ने किया, तो वहीं विदेश मंत्री सुषमा स्वराज ने भी अटल जी की याद में कविता सुनाकर लोगों को मंत्रमुग्ध कर दिया। कुछ इस अंदाज़ में देश के नामचीन और मशहूर कवियों ने भारत रत्न ,स्वप्नद्रष्टा पूर्व प्रधानमंत्री अटल बिहारी वाजपेयी को शिद्दत से याद   किया।  मौका था,अटल जी की याद में आयोजित काव्यांजलि का,जिसका शुभारंभ गृह मंत्री राजनाथ सिंह ने किया। अटल जी के निधन के एक माह पूरे होने पर दिल्ली के अंबेडकर इंस्टीच्यूट  में एक काव्यांजलि समारोह का आयोजन किया गया,जिसमें अटल जी को अपने -अपने अंदाज में लोगों ने याद किया। तो अटल जी को याद करने का अंदाज सुषमा स्वराज का भी अनोखा था. अटल जी की स्मृति में भाजपा ने पूरे देश भर में काव्यांजलि आयोजित करने का फैसला लिया था,जिसके मद्देनज़र देश भर के हजारों स्थानों पर काव्यांजलि का आयोजन किया गया। वैसे तो अटल जी एक राजनेता,सरल व्यक्तित्व और एक शानदार इंसान के तौर पर हमेशा याद किये जायेंगे लेकिन एक कवि और साहित्यकार के तौर पर देश उन्हें श्रद्दा सुमन अर्पित कर रहा,जो उनके व्यक्तित्व के विराट स्वरुप का दर्शन कराता है।  