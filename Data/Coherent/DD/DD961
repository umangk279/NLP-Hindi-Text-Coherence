अमेरिकी राष्ट्रपति डोनाल्ड ट्रम्प ने कहा कि ऐसा पहले से ही संभव था कि वे ह्यूस्टन में बीजिंग के वाणिज्य दूतावास को बंद करने के आदेश के बाद पूरे अमेरिका में और चीनी वाणिज्य दूतावासों को बंद करने का आदेश देंगे।  व्हाइट हाउस में प्रेस कॉन्फ्रेंस के दौरान ट्रंप ने दुनिया की दो सबसे बड़ी अर्थव्यवस्थाओं के बीच नाटकीय ढंग से गिरावट के संकेत देते हुए कहा कि ह्यूस्टन में चीनी दूतावास बंद करने के आदेश के बाद वहां आग देखी गई थी। ह्यूस्टन में रात भर धुआं दिखाई देने के बाद अग्निशमन कर्मचारी वाणिज्य दूतावास गए थे। दो अन्य अधिकारियों ने भी कहा कि उन्हें जानकारी है कि वहां दस्तावेज जलाए जा रहे थे। इससे पहले बुधवार को अमेरिकी विदेश विभाग ने कहा कि अमेरिकी बौद्धिक संपदा और अमेरिकियों की निजी जानकारी की सुरक्षा के लिए ह्यूस्टन में चीनी मिशन को बंद किया जा रहा था। वहीं, चीन के विदेश मंत्रालय ने इस पर प्रतिक्रिया देते हुए कहा कि वाणिज्य दूतावास में सब कुछ सामान्य चल रहा था। चीन के विदेश मंत्रालय ने वाशिंगटन के दूतावास बंद करने के फैसले को तनाव में अभूतपूर्व वृद्धि करने वाला बताया है। 