चीन भारत को चिढ़ाने का कोई मौका नहीं छोड़ना चाहता है। हालांकि दोनों देशों के बीच पिछले  कुछ समय से संबंध अच्छे नहीं रहे हैं, लेकिन अब लगता है कि ये रिश्ते और भी बिगड़ सकते हैं। चीन ने एक बार फिर जैश-ए-मोहम्मद के सरगना मसूद अजहर को बचाने की पुख्ता तैयारी कर ली है।    मीडिया रिपोर्टों के मुताबिक, चीन एक बार फिर अजहर को ग्लोबल आतंकी घोषित होने से बचाएगा और अपने दोस्त पाकिस्तान का साथ देगा। हालांकि अमेरिका, ब्रिटेन, फ्रांस समेत कई देशों ने मसूद अजहर पर प्रतिबंध की मांग की और प्रस्ताव पेश किया। लेकिन चीन पिछले कुछ समय से अपनी वीटो शक्ति का इस्तेमाल कर उसे बचाने में जुटा है। इस साल जनवरी में चीन ने प्रस्ताव के खिलाफ वीटो पेश किया था, बाद में इसकी समय सीमा को बढ़ाया गया। 