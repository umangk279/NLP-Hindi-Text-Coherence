केंद्रीय स्वास्थ्य मंत्री ने राज्यसभा में की डॉक्टरों, पैरामेडिकल स्टाफ, पायलट, एयरलाइंस के कर्मचारियों प्रशंसा। स्वास्थ्य मंत्रालय ने जारी की अतिरिक्त ट्रैवल एडवायज़री. वहीं महाराष्ट्र चुनाव आयोग ने अगली सूचना आने तक किया सभी आगामी चुनावों को स्थगित.  भारत में कुल 126 लोग कोरोना वायरस से संक्रमित हो गए हैं जबकि इनमें से 13 ठीक हो चुके हैं. वहीं मुंबई में एक 63 साल के बुजुर्ग व्यक्ति की मौत की खबर आई है इसके साथ ही कोरोना के कारण मृतक संख्या 3 हो गई है. इससे पहले दिल्ली और कर्नाटक में एक महिला और एक बुजुर्ग की मौत कोरोना के कारण हई  थी। केंद्र ने देश में कोरोना वायरस से उत्‍पन्‍न स्थिति के कारण स्‍कूल, कॉलेज, जिम, संग्रहालय, स्विमंग पूल्स, सिनेमाघरों सहित सभी शैक्षणिक संस्‍थानों को 31 मार्च तक बंद रखने का निर्णय लिया है। इस संबंध में एक परामर्श राज्‍य सरकारों को भेजा गया है। विद्यार्थियों को भी घर में ही रहने की सलाह दी गई है। कोरोना के फैलते प्रकोप के चलते महाराष्ट्र चुनाव आयोग ने अगली  सूचना आने तक सभी आगामी चुनावों को स्थगित कर दिया है। वहीं डीजीसीए के आदेशों के बाद एयर इंडिया ने 19 मार्च से 31 मार्च तक यूके और  यूरोप से आने-जाने वाली फ्लाइट्स को निलंबित कर दिया है। 