चीन और आसियान देश विवादित दक्षिणी चीन समुद्र के लिए आचार संहिता बनाने के और नजदीक पहुंच गए है। विदेश मंत्रियों ने समझौते का ढांचा तैयार कर लिया है।   चीन और आसियान देश रविवार को हुए महत्वपूर्ण घटनाक्रम में विवादित दक्षिण चीन सागर पर आचार संहिता बनाने के और करीब पहुंच गए है। लेकिन दक्षिण-पूर्व एशियाई देशों ने परोक्ष रूप से चीन की सीमा विस्तारवादी नीति की आलोचना भी की।  दक्षिण पूर्व एशियाई देशों के विदेश मंत्रियों ने विवाद सुलझाने को लेकर आगे बढ़ती कोशिशों को स्वागत किया है। साथ ही विवाद को सुलझाने के लिए लंबे समय से अटकी पड़ी आचार संहिता की रुपरेखा पर सभी पक्षों की सहमति का भी स्वागत किया गया।  