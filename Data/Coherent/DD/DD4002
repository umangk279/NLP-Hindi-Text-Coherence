दिल्ली में आज भारत-मालदीव के बीच छठे संयुक्त आयोग की बैठक। मालदीव के विदेश मंत्री अब्दुल्ला शाहिद ने प्रधानमंत्री नरेंद्र मोदी से की मुलाकात। नई दिल्ली में आज 6ठे  इंडियन ओशिन डायलॉग, दसवें दिल्ली डायलॉग की भी बैठक, इंडो-पैसिफिक क्षेत्र को लेकर होगी समग्र रूप से चर्चा।  भारत दौरे पर आए मालदीव के विदेश मंत्री अब्दुल्ला शाहिद ने आज प्रधानमंत्री नरेंद्र मोदी से मुलाकात की। इस दौरान दोनों नेताओं के बीच तमाम मुद्दों पर वार्ता हुई। पीएम ने अब्दुल्ला शाहिद के साथ आये एक प्रतिनिधिमंडल से भी मुलाकात की। विदेश मंत्री डॉक्टर एस जयशंकर आज नई दिल्ली में मालदीव के विदेश मंत्री अब्दुल्ला शाहिद के साथ भारत-मालदीव संयुक्त आयोग की छठी बैठक की सह अध्यक्षता करेंगे। चार साल के अंतराल के बाद इस छठी बैठक में कई अहम मुद्दे पर चर्चा होगी।  