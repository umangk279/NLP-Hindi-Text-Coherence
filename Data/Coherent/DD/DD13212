जम्मू-कश्मीर के शोपियां जिले के किलूरा गांव में सुरक्षाबलों और आतंकियों के बीच हुई मुठभेड़ में पांच आतंकी ढेर कर दिए गए हैं. आतंकियों के शव भी बरामद कर लिए गए हैं.  सुरक्षाबलों को इस इलाके में आतंकवादियों की मौजूदगी की खबर मिली थी, जिसके बाद सुरक्षाबलों ने इलाके की घेराबंदी कर तलाशी अभियान शुरू किया. इस दौरान आतंकियों ने सुरक्षाबलों पर गोलीबारी शुरू कर दी. जवाबी कार्रवाई में सेना ने 5 आतंकियों को ढेर कर दिया. सुरक्षाबलों ने चार आतंकियों को शनिवार को, जबकि एक आतंकी को शुक्रवार देर रात मार गिराया था. 