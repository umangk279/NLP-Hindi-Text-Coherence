राष्‍ट्रीय मतदाता दिवस आज मनाया जा रहा है. इस वर्ष का मुख्‍य विषय है- ‘मजबूत लोकतंत्र के लिए चुनावी साक्षरता’ राष्‍ट्रीय मतदाता दिवस का मुख्‍य उद्देश्‍य नए मतदाताओं को प्रोत्‍साहित करना है.  यह दिवस जो मुख्‍य रूप से मतदाताओं को समर्पित है, उसका प्रयोग निर्वाचन प्रक्रिया में मतदाताओं की भागीदारी बढ़ाने के बारे में जागरूकता फैलाना है. इस दौरान विभिन्‍न जगहों पर आयोजित कार्यक्रमों में नए मतदाताओं को निर्वाचन फोटो पहचान पत्र दिए जाते हैं. दिल्‍ली में होने वाले विधानसभा चुनाव को देखते हुए दिल्‍ली मुख्‍य निर्वाचन अधिकारी कार्यालय द्वारा आकर्षक नारों के साथ कई जागरूकता कार्यक्रम चलाए जा रहे हैं ताकि मतदान प्रतिशत में वृद्धि हो सके. राष्ट्रपति रामनाथ कोविंद दसवें राष्ट्रीय मतदाता दिवस पर नई दिल्ली के मानेकशॉ केंद्र में आयोजित समारोह के मुख्य अतिथि होंगे. 