मानव संसाधन विकास मंत्रालय ने 7 सार्वजनिक और 7 निजी, यानि कुल 14 विश्वविद्यालयों को उत्कृष्ट संस्थान घोषित किया है. इसके साथ ही देश में उत्कृष्ट संस्थानों यानि इंस्टीट्यूशंस ऑफ एमिनेंस की संख्या 20 हो गई है.  उत्कृष्ट संस्थान घोषित किए गए 7 सार्वजनिक विश्वविद्यालयों में आईआईटी मद्रास, बनारस हिंदू विश्वविद्यालय, आईआईटी खड़गपुर, दिल्ली विश्वविद्यालय, हैदराबाद विश्वविद्यालय, जादवपुर विश्वविद्यालय और तमिलनाडु स्थित अन्ना विश्वविद्यालय शामिल हैं. गौरतलब है कि 3 सार्वजनिक और 3 निजी, यानि कुल 6 विश्वविद्यालयों को पिछले साल उत्कृष्ट संस्थान घोषित किया गया था. 