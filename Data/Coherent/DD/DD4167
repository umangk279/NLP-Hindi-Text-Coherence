कराधान विधि संशोधन विधेयक लोकसभा से पास हो गया। वहीं लोकसभा में बोलते हुए वित्त मंत्री निर्मला सीतारमण ने जीडीपी कम होने पर विपक्ष के आरोपों पर पलटवार किया। वहीं राज्यसभा ने ई सिगरेट पर पाबंदी से जुडे विधेयक को पास किया।  लोकसभा में कार्पोरेट कर में कटौती से जुड़े संशोधन वाले विधेयक को  चर्चा के बाद पारित कर दिया गया। कॉरपोर्ट कर में कटौती से जुड़े संशोधन वाले ‘कराधान विधि (संशोधन) विधेयक 2019‘ पर हुई चर्चा का जवाब देते हुए वित्त मंत्री निर्मला सीतारमण ने कहा कि सभी छोटे बडे कारोबारियों को कॉरपोरेट टैक्स में छूट का फायदा मिलेगा। उन्होने कहा कि जीडीपी विकास दर 2013-14 में एक तिमाही में 4.3 तक पहुंच गई थी बाद में उसमे उछाल दर्ज किया गया।  ई सिगरेट पर रोक से सम्बन्धित विधेयक राज्यसभा से भी पारित हो गया है, लोकसभा इसे पहले ही पारित कर चुकी है ।    