मिशन 2019 के लिए भाजपा ने कसी कमर, देशभर में विजय संकल्प बाइक रैली का आगाज, मध्य प्रदेश के उमरिया में अमित शाह ने कहा-महागठबंधन के पास न नेता है, न नीति।   मिशन 2019 में भाजपा की दोबारा वापसी के लिए पार्टी बाइक महारैली निकाल रही है। मध्य प्रदेश के उमरिया में भाजपा अध्यक्ष अमित शाह ने इसका शुभारंभ किया और कहा कि चुनाव देश की रक्षा ,स्वाभिमान और सुरक्षा के लिये होना चाहिये। शाह ने यहां विपक्ष को भी जमकर घेरा।  राजस्थान में भी भाजपा की बाइक रैली निकाली गई। जिसमें केंद्रीय मंत्री कर्नल राज्यवर्धन राठौड़ शामिल हुए। उन्होंने कहा कि प्रधानमंत्री नरेंद्र मोदी के नेतृत्व में न सिर्फ देश सुरक्षित है बल्कि वो असंभव को संभव करने वाले नेता हैं। 