उपराष्ट्रपति एम वेंकैया नायडू ने जम्मू-कश्मीर के डोडा जिले से आए सरपंचों से मुलाकात की और वहां के हालात और विकास कार्यों की जानकारी ली.  सरपंचों के साथ बैठक में उपराष्ट्रपति ने कहा कि पंचायत चुनाव होने से वहां के पंचायत के अधिकार में काफी इजाफा होगा. खासकर पंचायतों को सरकार की तरफ से मिलने वाली योजनाओं के सोशल ऑडिट का भी अधिकार होगा. सरपंचों ने भी उपराष्ट्रपति से मिलकर खुशी जाहिर की. साथ ही सरकार के उस फैसले का भी स्वागत किया, जिसमें केंद्र सरकार नैफेड के जरिए वहां के किसानों के सेब की खरीदारी करेगी. 