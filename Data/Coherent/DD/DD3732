प्रधानमंत्री नरेंद्र मोदी आज से कर्नाटक के दो दिन के दौरे पर रहेंगे. प्रधानमंत्री आज तुमकुर मे सिद्धगंगा मठ की यात्रा करेंगे, जहां वे अपने अध्यात्मिक गुरु रहे श्री श्री शिवकुमारस्वामी जी को श्रद्धांजलि अर्पित करेंगे. प्रधानमंत्री तुमकुर में ही एक अन्य कार्यक्रम के दौरान किसानों को कृषि कर्मण पुस्कार भी प्रदान करेंगे.  बेंगलुरु से 80 दूर स्थित तुमकुर में सिद्धगंगा मठ में प्रधानमंत्री का आज होने वाला दौरा कई मायनों में अहम होगा. पीएम मोदी दौरे की शुरुआत सिद्धगंगा मठ से करेंगे. इसकी स्थापना 500 साल पहले गुरुकुल के रूप में हुई थी. बच्चों को मुफ़्त शिक्षा के साथ सफ़र आगे बढ़ा और साल 1941 से मठ की कमान संभाली श्री श्री शिवकुमार ने. लगातार बढ़ते दायरे में जूनियर स्कूल, कॉलेज, मेडिकल, इंजीनियरिंग जैसे उच्च शिक्षण संस्थानों सहित कुल 132 संस्थान मठ द्वारा मौजूदा समय में संचालित किए जा रहे हैं. कर्नाटक सरकार ने वर्ष 2007 में कर्नाटक रत्न और भारत सरकार ने वर्ष 2015 में पदम भूषण से सम्मानित किया था. प्रधानमंत्री तुमकुर में ही एक अन्य कार्यक्रम के दौरान किसानों को कृषि कर्मण पुस्कार भी प्रदान करेंगे. इसके बाद एक जनसभा को संबोधित करेंगे. तुमकुर के बाद प्रधानमंत्री बेंगलुरू जाएंगे और डीआरडीओ के कार्यक्रम में शामिल होंगे. साथ ही वे पांच यूथ साइंस प्रयोगशाला राष्ट्र को समर्पित करेंगे. प्रधानमंत्री विज्ञान और अनुसंधान को लेकर हमेशा उत्साहित रहते हैं. देश में तकनीक प्रगति, स्टार्ट-अप के अलावा शोध कार्यों को बढ़ावा देनें के लिए प्रधानमंत्री ने अटल टिंकरिंग लैब जैसी शुरुआत स्कूल स्तर से की है. प्रधानमंत्री इसी कड़ी में बेंगलुरू में होने वाली साइंस कांग्रेस को भी संबोधित करेंगे और नए भारत के लिए नए आयाम को रखेंगे. 