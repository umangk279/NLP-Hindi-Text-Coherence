केंद्रीय सूचना प्रसारण, खेल और युवा मामलों के राज्यमंत्री (स्वतंत्र प्रभार) कर्नल राज्यवर्धन राठौर ने राजस्थान में सड़कों का नेटवर्क बढ़ाने के लिए केंद्रीय सड़क परिवहन एवं राष्ट्रीय राजमार्ग मंत्री नितिन गडकरी के सहयोग की सराहना की है  राठौर ने कहा कि राजस्थान में खासतौर पर जयपुर ग्रामीण संसदीय क्षेत्र में सड़क निर्माण कार्यों में वित्तीय मदद के लिए केंद्रीय मंत्री नितिन गडकरी ने 2018 में 472 करोड़ रुपये राजस्थान को दिए. जिनमें 25 करोड़ जयपुर ग्रामीण की एमडीआर 220 के लिए दिए गए हैं. इससे जयपुर ग्रामीण की  भानसूर, कोटपूतली और विराटनगर विधानसभा के निवासियों को फायदा होगा. राज्यवर्धन राठौर ने कहा कि जयपुर ग्रामीण संसदीय क्षेत्र में लिंक रोड संपर्क बढ़ाने के लिए एमडीआर 221 के लिए भी 260 लाख रुपये ला चुके है. राठौर ने कहा कि लंबे समय से खराब पड़े कोटपूतली से देवता के 18 किलोमीटर के रास्ते को भी जल्द ही ठीक किया जाएगा. 