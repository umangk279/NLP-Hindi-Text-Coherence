एनसीपी नेता और पूर्व केंद्रीय मंत्री प्रफुल्ल पटेल पर भी ईडी का शिकंजा। दाउद के सहयोगी इकबाल मिर्ची से जुड़े धनशोधन मामले में 18 अक्टूबर को पेश होने का समन किया जारी। प्रफुल्ल पटेल ने प्रेस वार्ता कर मामले में दी सफाई कहा गैंगस्टर से नहीं है कोई भी लिंक    देश के पूर्व केंद्रीय मंत्री प्रफुल्ल पटेल से प्रवर्तन निदेशालय गैंगस्टर के साथ संबंधों और उसके कारोबारी रिश्तों के मसले पर पूछताछ करेगी। प्रफुल्ल पटेल को इस मामले में 18 अक्टूबर को तलब किया गया है। उनसे मुम्बई स्थित ईडी दफ़्तर में पूछताछ की जाएगी। हाल में ही ईडी की तफ्तीश में दाउद के क़रीबी गैंगस्टर इकबाल मिर्ची से जुड़ी कई सम्पतियों का खुलासा हुआ था। उन्ही विवादास्पद संपत्तियों में से कुछ का संबंध प्रफुल्ल पटेल और उनकी पत्नी से मिला है। उसी मसले पर विस्तार से ईडी पूछताछ करेगी।  