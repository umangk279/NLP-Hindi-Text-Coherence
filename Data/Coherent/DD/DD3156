चीन के वुहान शहरर पर कोरोनावायरस के प्रकोप का असर साफ दिख रहा है...चीन में कोरोना वायरस से मरने वालों की संख्या 100 के पार पहुंच गई। खूबे प्रांत में 1,300 नए मामले सामने आने के बाद संक्रमित लोगों की संख्या बढ़कर 4 हजार से पार हो गई है। चीन के राष्ट्रपति शी जिनपिंग ने who के महानिदेशक से मुलाकात कर कोरोना वायरस की समस्या से निपटने का भरोसा दिया।  सुनसान सड़कें, वीरान शॉपिंग मॉल, खेल के मौदानों में पसरा सन्नाटा..मरीज़ों को लाती लेजाती एंबुलेंस गाड़ियां। ये नजारा है कोरोना वायरस से लड़ रहे चीन के शहर वुहान का। हर गुज़रते दिन के साथ चीन में कोरोना वायरस का कहर बढ़ता जा रहा है, मौत के आंकड़े तेज़ी से भाग रहे हैं वहीं संक्रमितों की रफ्तार थमने का नाम नहीं ले रही है। मंगलवार को चीन में कोरोना वायरस से मरने वालों की संख्या 100 के पार पहुंच गई। खूबे प्रांत में 1,300 नए मामले सामने आने के बाद संक्रमित लोगों की संख्या बढ़कर  4 हजार से पार हो गई है।  "राष्ट्रीय स्वास्थ्य आयोग को 30 क्षेत्रों से रिपोर्ट प्राप्त हुई है, जिसमें 4,515 लोग संक्रमित बताए गए हैं। 796 लोग गंभीर रूप से बीमार हैं। मरने वालों का आंकड़ा 106 तक पहंच गया है। चीन के वैज्ञानिक कोरोना वायरस के लिए टीका विकसित करने की कोशिश कर रहे हैं। विश्व स्वास्थ्य संगठन ने वुहान में फैले जानलेवा कोरोना वायरस संक्रमण के वैश्विक खतरे का स्तर मध्यम से बढ़ाकर उच्च कर दिया है। इससे पहले विश्‍व स्‍वास्‍थ्‍य संगठन के प्रमुख ने पेइचिंग पहुंचकर वायरस के फैलाव को रोकने के तरीकों पर अधिकारियों से चर्चा की। कोरोना वायरस के मामलों की संख्या बढ़ने के बाद प्रशासन ने चीन में प्रतिबंधों को कड़ा कर दिया है। इसके साथ ही चीन सरकार ने अपने नागरिकों से विदेश यात्राएं नहीं करने का आग्रह किया है। चीन से निकलकर कोरोना वायरस दूसरे देश में पांव पसार रहा है। कनाडा और जर्मनी में भी कोरना वायरस की पुष्टि हुई है। थाईलैंड, वियतनाम, ताइवान, दक्षिण कोरिया, सिंगापुर, नेपाल, जापान, अमरीका, ऑस्ट्रेलिया,  और फ्रांस में कोरोना के पहले ही मामले सामने आ चुके हैं।  इसके अलावा ब्रिटेन में संदिग्ध मामलों की जांच की जा रही है। कई देशों ने तो चीन से आने वाले मुसाफिरों की जांच के लिए एयरपोर्ट पर ही एहतियाती कदम उठाए हैं। चीन के बाद थाईलैंड कोरोना वायरस से सबसे अधिक प्रभावित देश है। यहां अब तक 8 मामले दर्ज किए गए हैं। इस बीच जापान और दक्षिण कोरिया ने अपने नागरिकों को वापस लाने का फैसला किया है। जापान चीन के वुहान के लिए विशेष विमान भेजे रहा है। इसके अलावा वुहान में रह रहे अपने नागरिकों और चीन के लिए जापान जल्द ही मास्क और दूसरी बचाव साग्री भेजगा। हम वुहान के लिए विसेष विमान भेजेंगे। हम मास्क, हम वुहान में चीनी और जापानी लोगों को मास्क, सुरक्षात्मक सामग्री और अन्य राहत आपूर्ति भी देंगे। "दक्षिण कोरिया के जो भी लोग वुहान से वापस आना चाहते हैं उनके लिए 30 और 31 जनवरी को विसेष विमान भेजा जाएगा। इस बीच अमेरिका के विदेश मंत्रालय ने अपने नागरिकों को चीन की यात्रा करने की किसी भी योजना पर ‘‘पुनर्विचार’’ करने के लिए कहा है।  कोरोना वायरस एक तरह का संक्रमित होने वाला वायरस है। यह वायरस एक व्यक्ति से दूसरे व्यक्ति में संक्रमण के जरिए फैलता है।  इसके लक्षणों में नाक का बहना, खांसी, गले में खराश और बुखार शामिल हैं। कोरोना वायरस के संक्रमण को कम करने के लिए ये उपाय करें। --हाथ साबुन और पानी या अल्कोहल युक्त हैंड रब से साफ करें    