दिल्ली विधानसभा चुनाव के लिए नामांकन पत्र दाखिल करने की प्रक्रिया आज से शुरू हो रही है। दिल्ली विधानसभा चुनाव में आप, भाजपा और कांग्रेस में त्रिकोणीय मुकाबला होने के आसार हैं। मतदान आठ फरवरी को होगा जबकि मतगणना 11 फरवरी को की जाएगी।  दिल्ली में विधानसभा की 70 विधानसभा सीटे हैं। नामांकन का समय 11 बजे से दोपहर तीन बजे तक रहेगा। नामांकन दाखिल करने की आखिरी तारीख 21 जनवरी है। नामांकन पत्रों की जांच 22 जनवरी को होगी जबकि नाम वापस लेने की अंतिम तारीख 24 जनवरी है। 