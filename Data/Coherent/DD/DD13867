भारतीय हॉकी टीम के अनुभवी गोलकीपर पीआर श्रीजेश को हॉलैंड के ब्रेदा में 23 जून से शुरू होने वाले चैंपियंस ट्रॉफी के लिए 18 सदस्यीय सीनियर पुरुष हॉकी टीम की कमान सौंपी गई है।  भारतीय हॉकी टीम के अनुभवी गोलकीपर पीआर श्रीजेश को हॉलैंड के ब्रेदा में 23 जून से शुरू होने वाले चैंपियंस ट्रॉफी के लिए 18 सदस्यीय सीनियर पुरुष हॉकी टीम की कमान सौंपी गई है। चैंपियंस ट्रॉफी हॉकी टूर्नामेंट के लिए भारतीय टीम में पूर्व कप्तान सरदार सिंह और बीरेंद्र लाकड़ा की वापसी हुई है। हॉकी इंडिया ने पीआर श्रीजेश की अगुवाई में 18 सदस्यीय टीम का चयन किया है जिसमें काफी बदलाव किए गए हैं। चयनकर्ताओं ने डिफेंडर रूपिंदर पाल सिंह, कोथाजीत सिंह और गुरिंदर सिंह को बाहर किया है जबकि जर्मनप्रीत सिंह और सुरेंद्र कुमार को टीम में रखा गया है।  स्ट्राइकरों में ललित उपाध्याय और गुरजंत सिंह को टीम से हटा दिया गया है जबकि रमनदीप सिंह की वापसी हुई है। भारतीय टीम ने पिछले संस्करण में विश्व की नंबर 1 टीम ऑस्ट्रेलिया के खिलाफ फाइनल में हार के बाद रजत पदक जीता था, जो चैंपियंस ट्रॉफी में 34 वर्ष बाद भारत का पदक था। भारतीय टीम  चैंपियंस ट्रॉफी में 23 जून को अपने चिर प्रतिद्वंदी पाकिस्तान के खिलाफ अभियान की शुरुआत करेगी 