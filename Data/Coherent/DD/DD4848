भारतीय प्रौद्योगिकी संस्थान (आईआईटी) (IIT) दिल्ली 5जी (Delhi 5G) टेक्नोलॉजी में कुछ महत्वपूर्ण शोध कर रहा है। जिसे लेकर आज आईआईटी दिल्ली में 5जी तकनीक पर एक सम्मेलन आयोजित किया गया, जिसमें इस तकनीक से जुड़े तमाम पहलुओं पर चर्चा की गई।   एक ओर जहां 4जी तकनीक ने दुनिया भर में संचार क्रांति ला दी है, वहीं वैज्ञानिक अब 5जी तकनीक पर आधारित उपकरण तैयार करने में जुटे हैं। आईआईटी दिल्ली में आज 5जी तकनीक पर एक सम्मेलन आयोजित किया गया, जिसमें इस तकनीक से जुड़े तमाम पहलुओं पर चर्चा की गई।  आईआईटी दिल्ली के छात्रों ने वायु प्रदूषण की निगरानी के लिए 5जी तकनीक पर आधारित ऐसा डिवाइस तैयार किया है जो सौर ऊर्जा से चल सकता है, साथ ही जीपीएस प्रणाली से लैस होने की वजह से प्रभावी तरीके से जियो टैगिंग भी की जा सकती है। ये उपकरण शहरी क्षेत्रों में 10 किलोमीटर की रेंज तक PM 2.5, PM 10, NO2, ओजोन, कार्बन मोनोक्साइड और सल्फर डाईऑक्साइड की मात्रा का पता लगा सकता है। इसके अलावा इन छात्रों ने 5जी तकनीक पर ही आधारित ऐसा स्मार्ट बिजली मीटर तैयार किया है, जिसमें मीटर रीडिंग और बिलिंग के काम ऑटोमेटिक तरीके से होंगे। साथ ही इस मीटर के जरिए आप ये भी पता लगा सकते हैं कि आपके घर का कौन सा उपकरण कितनी बिजली खपत कर रहा है। एक ओर जहां भारत समेत दुनिया भर में 4जी संचार तकनीक बेहद लोकप्रिय हो रही है, वहीं आईआईटी जैसे संस्थानों में वैज्ञानिक 5जी तकनीक विकसित करने में जुटे हैं। विशेषज्ञों के मुताबिक 5जी तकनीक स्मार्ट सिटी, स्वच्छता और लोगों को बेहतर स्वास्थ्य सुविधाएं मुहैया कराने में कारगर साबित हो सकती है। हालांकि विशेषज्ञों के मुताबिक 5जी तकनीक में डेटा सिक्योरिटी और लोगों की सुरक्षा से जुड़ी कई चुनौतियां हैं, जिनपर ध्यान देना होगा। 5जी संचार तकनीक की खासियत ये है 4जी के मुकाबले इसकी स्पीड कम से कम 20-25 गुना अधिक होगी। साथ ही ये प्रति वर्ग किलोमीटर क्षेत्र में करीब दस लाख उपकरणों को सपोर्ट कर सकता है। भारत में अगले 3 से 4 साल में 5जी तकनीक आने की उम्मीद की जा रही है। 