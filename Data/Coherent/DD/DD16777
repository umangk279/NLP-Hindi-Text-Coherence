प्रधानमंत्री नरेन्द्र मोदी ने दुनियाभर की तेल और प्राकृति गैस की बड़ी कंपनियों के सीईओ और विशेषज्ञों के साथ बैठक की।   एकीकृत ऊर्जा नीति, जैव ईंधन के प्रोत्साहन, गैस आपूर्ति में सुधार और नियमन संबंधी मुद्दों पर चर्चा हुई। बैठक में शामिल हुए कई प्रतिनिधियों ने भारत में पिछले तीन सालों में हुई प्रगति और सुधारों की भी सराहना की।   प्रधानमंत्री नरेन्द्र मोदी ने कल दुनियाभर से आये तेल और प्राकृतिक गैस के विशेषज्ञों और सीईओ से मुलाकात की। बैठक में शीर्ष कंपनियों रोनेफ़्ट, बीपी, रिलायंस, सऊदी अरामको, एक्सॉन मोबिल, रॉयल डच शेल, ओएनजीसी और इंडियनऑयल के सीईओ शामिल हुए। बैठक में केंद्रीय मंत्री धर्मेंद्र प्रधान और आर.के. सिंह सहित नीती आयोग, प्रधानमंत्री कार्यालय, पेट्रोलियम मंत्रालय और वित्त मंत्रालय के वरिष्ठ अधिकारी भी उपस्थित थे।  बैठक में शामिल हुए कई प्रतिनिधियों ने भारत में पिछले तीन सालों में हुई प्रगति और सुधारों की भी सराहना की। साथ ही मोदी सरकार द्वारा ऊर्जा क्षेत्र में किये गये सुधार की भी तारीफ की।  बाद में प्रधानमंत्री ने कहा कि 2016 में हुई पिछली बैठक में मिले कई सुझावों से नीति बनाने में मदद मिली। साथ ही प्रधानमंत्री ने कहा कि अभी भी कई क्षेत्रों में सुधार की संभावना मौजूद है। प्रधानमंत्री ने बैठक में आए सुझावों की भी सराहना की। पीएम मोदी ने तेल एवं गैस क्षेत्र में नवप्रवर्तन और अनुसंधान के लिए सभी संभावनाओं का स्वागत किया.।  पीएम ने पूर्वी भारत में तेल के बुनियादी ढांचे के विकास पर जोर दिया ।सऊदी अरब अगले चार से पांच सालों में 300 बिलियन डालर भारत में निवेश करना चाहता है और मेक इन इंडिया के तहत एनर्जी सप्लाई और एनर्जी सिक्यूरिटी जैसे क्षेत्रों में निवेश करना चाहता है  प्रधानमंत्री ने ट्वीट पर कहा कि भारत स्वछता, ऊर्जा दक्ष अर्थव्यवस्था और गरीबों सहित समाज के सभी वर्गो की मदद के लिए सभी क्षेत्रों का सहयोग चाहता है। हम ऊर्जा, तेल और गैस क्षेत्र को बढ़ावा देने के लिए प्रतिबद्ध है। मैं पूर्वी भारत में ऊर्जा की आधारभूत संरचना को बढ़ावा देने और ऊर्जा पहुंच को सुनिश्चित बनाने पर जोर देता हूं। प्रधानमंत्री की तेल कंपनियों के प्रमुखों के साथ हुई बैठक के संबंध में पेट्रोलियम मंत्री धर्मेंद्र प्रधान ने डीडी न्यूज़ से विशेष बात की। उन्होंने कहा कि देश की बढ़ती ऊर्जा जरुरतों के लिये परंपरा से आगे बढ़कर तेल रणनीति बनाने की जरुरत है। उन्होंने ये भी कहा कि सरकार ने अपने सभी पेट्रोलियम क्षेत्र के सहयोगी देशों के साथ भारत को सस्ता तेल बेचने का आग्रह भी किया है।  