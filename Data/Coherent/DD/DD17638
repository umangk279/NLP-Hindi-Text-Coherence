केंद्रीय कपड़ा और सूचना एवं प्रसारण मंत्री स्मृति ईरानी ने असम में बुनकरों को मुद्रा योजना के तहत ऋण का वितरण किया। उन्होने कहा बैंक में जमा हर पैसे का इस्तेमाल गरीबों के हित में हो यही पीएम मोदी का सपना है।   केन्द्रीय कपड़ा मंत्री स्मृति ईरानी ने आज गुवाहाटी में आयोजित बुनकर मुद्रा योजना शिविर में हिस्सा लिया। इस मौके पर उन्होंने हथकरघा बुनकरों को मुद्रा लोन प्रदान किये। उन्होंने कहा कि अगर देश को तरक्की के रास्ते पर ले जाना है तो गरीबों को सरकारी योजनाओं का लाभ उनतक सीधा पहुंचाया जाए। स्मृति ईरानी ने कहा कि सरकार की मुद्रा योजना एक ऐसी योजना है जिसके लिए बुनकरों को कोई भी चीजे गिरवी नहीं रखनी पड़ेगी। इस मौके पर उन्होंने कहा कि बुनकर मित्र नाम से एक हेल्पलाइन शुरू की गई है जो कि क्षेत्रीय भाषाओं में भी काम करती है। केंद्रीय कपड़ा मंत्री ने कहा कि केंद्र सरकार ने अधिकारियों को निर्देश दिए है कि बुनकरों की किसी भी शिकायत पर तीन दिन के अंदर कार्रवाई हो। समारोह को संबोधित करते हुए कपड़ा मंत्री स्मृति ईरानी ने कहा कि बुनकरों के बच्चों की उच्च शिक्षा पूरी करने के लिए सरकार ने मदद देने का फैसला किया है। उन्होंने कहा कि बच्चों को उच्च शिक्षा पूरी करने के लिए 75 फीसदी फीस का भार सरकार वहन करेगी। इससे पहले कपड़ा मंत्री स्मृति ईरानी ने हथकरघा प्रदर्शनी का भी अवलोकन किया। 