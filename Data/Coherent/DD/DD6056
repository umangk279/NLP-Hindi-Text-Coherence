यूरोप में शुरू हुई 10-10 ओवर की यूरोपियन क्रिकेट लीग के एक मैच में एक बल्लेबाज़ ने महज 28 गेंद पर शतक जड़ क्रिकेट जगत को हैरान कर दिया है। अहमद नबी ने अपनी इस पारी में 5 चौके और 14 छक्के लगाए।नबी की पारी में 5 चौके और 14 छक्के शामिल रहे।  तमाम देशों की तरह अब यूरोप में भी क्रिकेट लीग शुरू हो गई है। यूरोपियन क्रिकेट लीग 2019 के नाम से शुरू हुई ये लीग 10-10 ओवर के मैचों वाली श्रंखला है। इसी सीरीज़ के एक मैच में एक खिलाड़ी ने महज़ 28 गेदों में सेंचुरी ठोक कर सनसनी मचा दी है। अहमद नबी नाम के इस खिलाड़ी ने अपनी इस पारी में दर्जन भर से ज्यादा छक्के जड़े हैं। अहमद नबी के शानदार शतक की बदौलत डरेक्स क्रिकेट क्लब ने क्लज क्रिकेट क्लब के खिलाफ 10 ओवर में 6 विकेट खोकर 164 रन बनाए। इसके जवाब में क्लज क्रिकेट क्लब की टीम 10 ओवर में 5 विकेट खोकर सिर्फ 69 रन बना सकी और ये मैच 95 रनों के बड़े अंतर से हार गई।  ईसीएल 2019 के इतिहास का ये पहला सबसे बड़ा निजी स्कोर रहा। इसके अलावा एक पारी का भी सबसे विशाल स्कोर इसी मैच में बना, जो डरेक्स क्रिकेट क्लब ने बनाया।  यूरोपियन क्रिकेट लीग 2019 के सातवें लीग मैच में डरेक्स क्रिकेट क्लब के सलामी बल्लेबाज अहमद नबी ने क्लज क्रिकेट क्लब महज 28 गेंदों में शतक जड़ा। हालांकि, इसके दो गेंद बाद ही अहमद नबी आउट हो गए, लेकिन टीम को ऐसी शुरुआत मिली जो किसी भी विपक्षी टीम के लिए एक बुरे सपने की तरह है।  हैरान करने वाली बात ये है कि अहमद नबी ने अपनी इस पारी में दो बार लगातार 4-4 छक्के लगाए। अहमद नबी ने इस पारी में 30 गेंदों का सामना किया और आउट होने से पहले 105 रन बनाए। अहमद नबी की इस पारी में 5 चौके और 14 छक्के शामिल थे। यूरोपियन क्रिकेट लीग के पहले सीजन का ये पहला शतक था। 