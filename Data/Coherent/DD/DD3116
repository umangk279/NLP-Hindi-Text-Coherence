आर्थिक सर्वेक्षण-2019-2020 में अगले वित्‍त वर्ष के लिए विकास दर छह से साढ़े छह प्रतिशत रहने का अनुमान। 5 ट्रिलियन डॉलर की अर्थव्यवस्था बनाने में नैतिक तरीके से संपत्ति सृजन को बताया महत्वपूर्ण, असेंबल इन इंडिया को मेक इन इंडिया का हिस्सा बनाने पर जोर।    संसद का बजट सत्र शुरू हो गया। मोदी सरकार के साल 2019-2020 के इकोनॉमिक सर्वे यानी आर्थ‍िक सर्वेक्षण को वित्तमंत्री निर्मला सीतारमण ने लोकसभा में पेश किया। इसके बाद लोकसभा को शनिवार 11 बजे तक स्थगित कर दिया गया। वित्‍त वर्ष 2020-21 के लिए देश की जीडीपी ग्रोथ 6 से 6.5 फीसदी रहने का भरोसा जताया गया है। फिलहाल वित्‍त वर्ष 2019-20 के लिए देश की जीडीपी ग्रोथ का अनुमान 5 फीसदी है। वहीं, इससे पिछले वित्‍त वर्ष के दौरान 6.8 फीसदी था।  