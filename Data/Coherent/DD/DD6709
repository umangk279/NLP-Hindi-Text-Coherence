विश्व कप में खेल रही भारतीय टीम के लिए एक बुरी खबर आई है। सलामी बल्लेबाज शिखर धवन चोट की वजह से विश्व कप से बाहर हो गए हैं। धवन ऑस्ट्रेलिया के खिलाफ बल्लेबाजी के दौरान चोटिल हो गए थे और उसके बाद न्यूजीलैंड व पाकिस्तान के खिलाफ नहीं खेल पाए थे। उनकी जगह अब टीम में  ऋषभ पंत को शामिल किया गया है जो पहले ही बैकअप के तौर पर इंग्लैंड पहुंच गए थे।  विश्व कप में शानदार प्रदर्शन कर रही भारतीय टीम को एक बड़ा झटका लगा है। टीम के सलामी बल्लेबाज शिखर धवन चोट के चलते वर्ल्ड कप से बाहर हो गए हैं। टीम में उनकी जगह ऋषभ पंत को शामिल किया गया है। धवन को ऑस्ट्रेलिया के खिलाफ हुए मुकाबले के दौरान चोट लगी थी। इस मैच में धवन ने शतकीय पारी खेल कर टीम की जीत में अहम भमिका निभाई थी। धवन को मैच के दौरान तेज गेंदबाज पैट कमिंस की गेंद पर अंगूठे में चोट लगी थी। बाद में पता चला की उनका अंगूठा फ्रेक्चर हो गया है। इसके बाद ऋषभ पंत को बैकअप के रूप में इंग्लैंड बुलाया गया था।  धवन को ऑस्ट्रेलिया के खिलाफ मैच में पैट कमिंस की गेंद पर अंगूठे में चोट लगी थी। उनकी चोट पर टीम इंडिया की ओर से बयान आया था कि वो टूर्नामेंट के आखिरी लीग मैचों तक फिट हो सकते हैं लेकिन अब वो टूर्नामेंट से ही बाहर हो गए हैं। टीम में उनकी जगह ऋषभ पंत को शामिल किया गया है।युवा विकेटकीपर बल्लेबाज ऋषभ पंत को पहले ही धवन के कवर के रूप में इंग्लैंड भेजा जा चुका है। वह मैनचेस्टर पहुंचे थे और पाकिस्तान के खिलाफ मैच से पहले ही टीम के साथ जुड़ गए थे।  शिखर धवन का बाहर होना टीम इंडिया के लिए बुरी खबर है। धवन इस वर्ल्ड कप में सिर्फ दो ही मैच खेल पाए। पहले मैच में धवन ने दक्षिण अफ्रीका के खिलाफ 12 गेंद पर 8 रन बनाए लेकिन दूसरे मैच में उन्होंने शानदार शतक ठोका। धवन ने ऑस्ट्रेलिया के खिलाफ 109 गेंदों पर 117 रनों की पारी खेली। उन्होने ये शतक अंगुठे में लगी चोट के बावजूद लगाया था। वनडे क्रिकेट में धवन भारत के सबसे प्रमुख खिलाड़ियों में से एक हैं लेकिन जब आईसीसी टूर्नामेंट्स की बात आती है तो धवन का बल्ला कुछ अलग ही अंदाज में रन बरसाता है। धवन ने अबतक आईसीसी क्रिकेट वर्ल्ड कप में 10 मैचों में 53.70 की औसत से 537 रन बनाए हैं. जिसमें 3 शतक और एक अर्धशतक शामिल है।  महान क्रिकेटर सुनील गावस्कर ने पंत को टीम में शामिल करने का समर्थन किया और कहा कि अगर धवन को बाहर हो गये तो दिल्ली का यह खिलाड़ी टीम में शामिल होने का हकदार है। पंत ने इंग्लैंड और आस्ट्रेलिया के खिलाफ टेस्ट दौरे के दौरान शतक जड़े थे। पिछले महीने आईपीएल में भी उसने अच्छा प्रदर्शन किया था।  