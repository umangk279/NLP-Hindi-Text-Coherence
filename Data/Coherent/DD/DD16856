बांग्लादेश ने आज भारत के साथ 4.5 अरब डॉलर के तीसरे ऋण सुविधा (एलओसी) करार पर दस्तखत किए।   बांग्लादेश इस कर्ज का इस्तेमाल अपने बुनियादी ढांचे और सामाजिक क्षेत्र के विकास पर करेगा। इस करार पर वित्त मंत्री अरुण जेटली और उनके बांग्लादेशी समकक्ष ए एम ए मुहित की मौजूदगी में दस्तखत किए गए। इससे पहले दोनों नेताओं के बीच व्यापक विचार विमर्श हुआ। वित्त मंत्री अरुण जेटली तीन दिन की बांग्लादेश यात्रा पर हैं। भारत की ओर से इस ऋण सुविधा का इस्तेमाल बांग्लादेश में 17 बड़ी परियोजनाओं के वित्त पोषण में किया जाएगा। इनमें बिजली, रेल सड़क, जहाजरानी और बंदरगाह क्षेत्र की परियोजनाएं शामिल हैं। 