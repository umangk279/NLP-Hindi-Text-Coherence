पूरे देश में जहां एक ओर बारिश लोगों को उमस से राहत पहुंचा रही है, वहीं दूसरी ओर परेशानी का सबब भी बनने लगी है। बारिश की वजह से पूरे देश में डेंगू के 28 हज़ार और चिकुनगुनिया के 18 हज़ार से ज़्यादा मामले सामने आ चुके हैं। राजधानी दिल्ली में भी डेंगू, चिकुनगुनिया और मलेरिया के मामलों में तेज़ी से बढोतरी हुई है।   पूरे देश के लिए जुलाई का महीना डेंगू, चिकुनगुनिया और मलेरिया के हिसाब से परेशानी भरा साबित हुआ। स्वास्थ्य मंत्रालय की तरफ से जारी आंकड़ों के मुताबिक पूरे देश में अब तक डेंगू के 28 हज़ार और चिकुनगुनिया के 18 हज़ार से ज़्यादा मामले दर्ज किए गए हैं। डेंगू से अब तक पूरे देश में 46 मौतें हुई हैं। सबसे ज़्यादा दक्षिण के राज्य प्रभावित हैं। 