कोरोना वायरस का प्रकोप पूरी दुनिया में लगातार तेजी से फैल रहा है जहां हर दिन कई हजार नए मामले सामने आ रहे हैं। इस बीच  8 बार के ओलिंपिक स्वर्ण पदक विजेता जमैका के उसैन बोल्ट कोरोना वायरस पॉजिटिव पाए गए हैं।  कहा जा रहा है कि बोल्ट ने कोरोना पॉजिटिव पाए जाने से एक दिन पहले ही जमैका में अपने 34वें जन्मदिवस पर एक पार्टी की थी। पार्टी में इंग्लिश फुटबॉलर रहीम स्टर्लिग भी शामिल हुए थे। जमैका के एक रेडियो स्टेशन ने कहा कि बोल्ट इस बीमारी के संपर्क में आ गए हैं और परिणाम स्वरूप अब वह सेल्फ आइसोलेशन में रहेंगे। बोल्ट ने 2017 लंदन विश्व चैंपियनशिप में 100 मीटर स्पर्धा में तीसरे स्थान पर आने के बाद अपने शानदार करियर को अलविदा कह दिया था।  