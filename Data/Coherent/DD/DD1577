नेपाल में कोरोना वायरस महामारी से दो और लोगों की मौत हो जाने की खबर है.  नेपाल के स्‍वास्‍थ्‍य और जनसंख्‍या मंत्रालय के अनुसार बाजुरा जिले में दो वर्षीय एक बालिका की कोविड-19 से मृत्‍यु हो गई. स्‍वास्‍थ्‍य मंत्रालय ने शनिवार को दैलेख जिले में 35 वर्षीय एक व्‍यक्ति की मृत्‍यु की भी पुष्टि की है. नेपाल में अभी तक कोविड-19 से आठ लोगों की जान गई है. मंत्रालय के प्रवक्‍ता ने बताया कि पिछले चौबीस घंटों में नेपाल में एक सौ छियासठ नए संक्रमित व्‍यक्तियों का पता चला. इन्‍हें मिलाकर संक्रमितों की कुल संख्‍या एक हजार पांच सौ सडसठ हो गई है. अभी तक दो सौ बीस व्‍यक्ति स्‍वस्‍थ हो चुके हैं और एक हजार तीन सौ उनतालीस मरीजों का उपचार चल रहा है. 