अमेरिकी राष्ट्रपति डोनल्ड ट्रंप ने मुख्य रणनीतिकार स्टीव बैनन को पद से हटा दिया है। व्हाइट हाउस के बढ़ते मतभेदों के कारण बैनन को हटाया गया  है।   पिछले साल ट्रंप की चुनावी जीत में अहम भूमिका निभाने वाले बैनन के हटने से पहले हालिया हफ्ते में ट्रंप प्रशासन से तीन आला अधिकारियों की विदाई हो चुकी है। अन्य तीन अधिकारियों में व्हाइट हाउस के चीफ ऑफ स्टाफ रेइंस प्रीबस, प्रेस सचिव सीन स्पाइसर और कम्युनिकेशन डायरेक्टर एंटोनी स्कारामुसी शामिल हैं।  