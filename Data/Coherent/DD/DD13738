जम्मू-कश्मीर में सांबा जिले के रामगढ़ सेक्टर में पाकिस्तान ने भारी गोलाबारी की है। एक सहायक कमांडेंट समेत सीमासुरक्षा बल के चार जवान शहीद होने की खबर है, गोलीबारी में पांच अन्य भी घायल हुए हैं। फायरिंग अभी भी जारी है, जिसका बीएसएफ मुंहतोड़ जवाब दे रही है।  पाकिस्तान ने जम्मू-कश्मीर में सांबा जिले के रामगढ़ सेक्टर में एक बार फिर संघर्षविराम का उल्लंघन किया है। पाकिस्तान ने कल रामगढ़ में भारी गोलाबारी की, जिसमें एक सहायक कमांडेंट समेत सीमासुरक्षा बल के चार जवान शहीद हो गए। गोलाबारी में पांच अन्य घायल भी हुए हैं। हांलाकि भारत की ओर से सीमा सुरक्षा बल के जवानों ने भी पाकिस्तानी सेना को मुंहतोड़ जवाब दिया।  इस बीच जम्मू कश्मीर के भाजपा अध्यक्ष रविन्द्र रैना ने  पाकिस्तान की ओर से बार बार किए जा रहे  संघर्ष विराम उल्लंघन पर रोष व्यक्त किया है। उन्होंने कहा है कि भारतीय सेना इसका मुंह तोड़ जावब दे रही है। 