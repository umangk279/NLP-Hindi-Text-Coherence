गुजरात की एक दिन की यात्रा के दूसरे पड़ाव में प्रधानमंत्री नरेंद्र मोदी जूनागढ़ पहुंचे. प्रधानमंत्री नरेंद्र मोदी का कार्यक्रम स्थल पर पहुंचने के साथ ही भव्य स्वागत किया गया.  प्रधानमंत्री नरेंद्र मोदी ने इस मौके पर एक सरकारी अस्पताल का लोकार्पण किया. इस अस्पताल से आस-पास के लोगों को काफी फायदा होगा. 650 बिस्तरों वाले अत्याधुनिक अस्पताल के निर्माण में 250 करोड़ रुपये की लागत आई है. प्रधानमंत्री नरेंद्र मोदी ने जूनागढ़ नगर निगम को 13 परियोजनाओं की सौगात प्रदान की. प्रधानमंत्री नरेंद्र मोदी ने 500 करोड़ रुपये की अलग-अलग परियोजनाओं का लोकार्पण किया. इसके साथ ही प्रधानमंत्री नरेंद्र मोदी ने दुग्ध प्रसंस्करण इकाई की सौगात प्रदान की. उन्होंने जूनागढ़ कृषि विश्वविद्यालय के भवनों का भी लोकार्पण किया. प्रधानमंत्री ने इस मौके पर एक जनसभा को भी संबोधित किया. पीएम ने कहा कि प्रधानमंत्री जन आरोग्य योजना से स्वास्थ्य क्षेत्र का कायापलट हो जाएगा. उन्होंने कहा कि सरकार के स्वच्छता कार्यक्रम को दुनियाभर में मान्यता मिली है. 