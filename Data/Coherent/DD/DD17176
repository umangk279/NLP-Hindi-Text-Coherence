भारतीय बैडमिंटन संघ- बी ए आई ने दिग्गज खिलाड़ी प्रकाश पादुकोण को इस खेल में महत्वपूर्ण योगदान के लिए पहले लाइफटाइम अचीवमेंट पुरस्कार के लिए चुना है।      भारतीय बैडमिंटन संघ (बीएआई) ने महान खिलाड़ी प्रकाश पादुकोण को खेल में शानदार योगदान के लिए लाइफटाइम अचीवमेंट अवॉर्ड देने की घोषणा की है। बीएआई पहली बार यह अवॉर्ड देगा। एक प्रेस कॉन्फ्रेंस में अवॉर्ड की घोषणा करते हुए बीएआई के प्रसिडेंट हिमांता बिस्वा सरमा ने कहा कि इसके तहत एक प्रशस्ति पत्र और 10 लाख कैश दिया जाएगा। उन्होंने बताया कि बीएआई ने बेंगलुरु में अपने पिछले बैठक में यह फैसला लिया था कि वह हर साल बैडमिंटन के खेल में अहम योगदान देने वाले को लाइफ टाइम अचीवमेंट अवॉर्ड देगा। हिमांता ने इसी के साथ सीनियर नेशनल चैम्पिनयशिप की ईनामी राशि को भी बढ़ाए जाने का ऐलान किया। इस साल से एक करोड़ रुपये की ईनामी राशि खिलाड़ियों को दी जाएगी।बता दें कि पादुकोण भारत के एकमात्र ऐसे पुरुष खिलाड़ी हैं जिन्होंने दुनिया में नंबर-1 रैंकिंग हासिल किया है। 