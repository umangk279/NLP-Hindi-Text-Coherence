इंडो तिब्बतन बॉर्डर पुलिस (आइटीबीपी) ने पिछले लगभग 21 दिनों में जोजिला से करगिल, लद्दाख तक दुर्गम सड़क मार्ग पर लगभग 900 ट्रकों को ले जाने का और उन्हें एस्कॉर्ट कर पहुंचाने का महत्वपूर्ण काम किया है।  इस दौरान तेल के टैंकर और रसद सामग्री से भरे हुए भारी वाहनों को दुर्गम जोजिला कारगिल मार्ग पर सुरक्षा प्रदान करते हुए नियत स्थान पर पहुंचाने हेतु आइटीबीपी के हिमवीरों ने महत्वपूर्ण भूमिका निभाई है और लॉक डाउन के बाद की परिस्थितियों में इस इलाके में खाद्य सामग्री ईंधन और अन्य महत्वपूर्ण दैनिक आवश्यकताओं की वस्तुओं को पहुंचाने में सहयोग किया है। यह देश के दुर्गम और अति सुदूर इलाका है लगभग डेढ़ लाख स्थानीय लोग हैं जो पूरी तरह से इस सप्लाई लाइन पर निर्भर करते हैं ।  आईटीबीपी के जवानों ने माइनस 10 डिग्री सेल्सियस तक के तापमान में तापमान सुगम बनाया बल्कि लगातार इन वाहनों के साथ चलकर इन्हें सुरक्षा प्रदान की और अलग-अलग प्वाइंट्स पर कोविड स्क्रीनिंग पॉइंट्स बनाकर ड्राइवरों और अन्य वाहन स्टाफ को स्क्रीन भी किया।  इसमें सोशल डिस्टेन्स का ख्याल रखा गया और इसमें बल के मेडिकल विंग और अन्य जवानों की महत्वपूर्ण भूमिका रही। आइटीबीपी के नॉर्थ वेस्ट फ्रंटियर लेह द्वारा स्थानीय प्रशासन के साथ मिलकर इस पूरे अभियान को अंजाम दिया गया और सुदूर इलाके में सप्लाई लाइन को सुनिश्चित किया गया है। यह प्रक्रिया अभी भी जारी है 