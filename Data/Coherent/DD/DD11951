देशभर में आज मनाया जा रहा है गणेश चतुर्थी का पर्व, राष्ट्रपति और उपराष्ट्रपति ने दी देशवासियों को बधाई   गणेश चतुर्थी का पर्व आज से शुरू हो रहा है। गणेश उत्सव भाद्रपद मास की चतुर्थी से चतर्दर्शी तक यानी दस दिनों तक चलता है। गणेश चतुर्थी के दिन लोग गणपति बप्पा की घर में स्थापना करते हैं। राष्‍ट्रपति, उपराष्‍ट्रपति और पीएम मोदी ने गणेश चतुर्थी के अवसर पर देशवासियों को बधाई दी है। अपने संदेश में राष्‍ट्रपति ने कहा कि यह त्‍यौहार सभी वर्ग के लोगों को साथ लाता है। उन्‍होंने शुभकामना दी कि भगवान गणेश सभी को शांति, खुशहाली, प्रगति और समृद्धि की राह पर ले जाए। इस अवसर पर उपराष्‍ट्रपति एम वेंकैया नायडु ने कहा है कि भगवान गणेश हमारे देश में भगवान गणेश सुखसमृद्धि, बुद्धि और सौभाग्‍य के प्रतीक माने जाते हैं। भगवान करे कि गणेश चतुर्थी का यह त्‍यौहार देश में सुख शांति और सौहार्द लाए।    