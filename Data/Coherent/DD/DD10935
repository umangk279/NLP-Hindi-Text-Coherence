पूरे देश में किया जा रहा है तीन दिवसीय पराक्रम पर्व का आयोजन इस अवसर पर भारतीय सशस्त्र बलों के बलिदान को किया जा रहा है याद  'पराक्रम पर्व' का मुख्य कार्यक्रम नई दिल्ली के इंडिया गेट में होगा। इसी तरह देशभर में 51 शहरों के 53 जगहों पर सेना के जवानों के पराक्रम पर केंद्रित कार्यक्रम आयोजित किए जा रहे हैं। रक्षा मंत्री निर्मला सीतारमन इंडिया गेट पर पराक्रम पर्व का उद्घाटन करेंगी और वहां बच्चों से संवाद भी करेंगी। तीन दिनों तक चलने वाले इस कार्यक्रम के दौरान सशस्त्र बलों के साहस और पराक्रम की झलक दिखाती तस्वीरें और फिल्में भी दिखाई जाएंगी। इस दौरान तोपें और छोटे हथियारों जैसे सैन्य उपकरणों की प्रदर्शनी भी लगाई जाएगी।      