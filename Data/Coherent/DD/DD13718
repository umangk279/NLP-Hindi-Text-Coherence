फीफा विश्व कप 2018 का रंगारंग उद्घाटन समारोह के साथ आज मॉस्को में आगाज़ होगा, मेज़बान रूस की सउदी अरब से होगी भिड़ंत।  मॉस्‍को में आज से शुरू हो रहे 21वें फीफा विश्‍व कप के पहले मैच में मेज़बान रूस का सामना सउदी अरब से होगा। टूर्नामेंट में 32 टीमों को चार-चार टीमों के आठ ग्रुप में बांटा गया है। इस विश्‍व कप में कुल 64 मैच खेले जाएंगे। इससे पहले मॉस्‍को में रंगारंग उद्घाटन समारोह होगा, जिसमें दुनियाभर के जाने-माने कलाकार भाग लेंगे। 