आईपीएल में चेन्नई की लगातार दूसरी जीत, दिल्ली को 6 विकेट से दी मात. घर में हारी दिल्ली कैपिटल्स की टीम  इंडियन प्रीमियर लीग में मंगलवार को खेले गए मुकाबले में चेन्नई सुपरकिंग्स ने दिल्ली कैपिटल्स को 6 विकेट से हरा दिया। दिल्ली कैपिटलस ने टॉस जीतकर पहले बल्लेबाज़ी करते हुए निर्धारित 20 ओवर में 6 विकेट पर 147 रन बनाए। टीम की ओर से शिखर धवन ने सर्वाधिक  51 रन बनाए।   ऋषभ पंत ने 13 गेंद पर 25 रन की पारी खेली। जवाब में चेन्नई ने 2 गेंद बाकी रहते 4 विकेट खोकर लक्ष्य हासिल कर लिया। टीम के लिए शेन वॉटसन, सुरेश रैना, केदार जाधव और महेन्द्र सिंह धोनी ने उपयोगी पारियां खेली।  26 गेंद में 44 रन बनाने वाले शेन वॉटसन को मैन ऑफ द मैच चुना गया।  लीग में आज खेले जाने वाले मुकाबले में कोलकाता नाइटराइडर्स का सामना किंग्स इलेवन पंजाब से होगा। दोनों टीमें अपने पिछले मैच जीत चुकी हैँ। किंग्स इलेवन ने मांकडिंग विवाद के बीच राजस्थान रॉयल्स को हराया था और अब वे विवाद को पीछे छोड़कर अपनी दूसरी जीत दर्ज करने की कोशिश करेंगेँ। वहीं कोलकाता ने रसेल की शानदार पारी के दम पर हैदराबाद को मात दी थी। उस मैच में कोलकाता के स्टार स्पिनर और आक्रामक बल्लेबाज सुनील नारायण की अंगुली में चोट लग गई थी। कोलकाता खेमा उनके फिट होने की दुआ कर रहा होगा। 