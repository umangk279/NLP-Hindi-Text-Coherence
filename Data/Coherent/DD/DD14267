12 ज्योतिर्लिंगों में शामिल बाबा केदारनाथ धाम के कपाट श्रद्धालुओं के लिए खोल दिया गया, दर्शन के लिए भारी संख्यां में श्रद्धालु पहुंच रहे हैं   भगवान आशुतोष के बारह ज्योर्तिलिंगों में से एक केदारनाथ धाम के कपाट मंत्रोच्चारण के बाद आज सुबह श्रद्धालुओं के लिए खोल दिए गए। गृह गर्भ में शिव लिंग की पूजा अर्चना के बाद आम श्रद्धालुओं ने भगवान केदार के दर्शन करना शुरू कर दिया है। राज्यपाल के के पॉल और उत्तराखंड के विधानसभा स्पीकर की मौजूदगी में विधि विधान के साथ बाबा केदारनाथ के कपाट खोले गए। अधिकारियों के मुताबिक इस शुभ घड़ी का गवाह बनने के लिए करीब 10 हजार से ज्यादा श्रद्धालु धाम पहुंच चुके हैं। केदारनाथ यात्रा को लेकर इस बार खासा उत्साह बना हुआ है। इस मौके पर राज्य सरकार की ओर से करीब एक हफ्ते तक यहां शाम को लेजर शो का आयोजन किया जाएगा। ऐसा आयोजन  पहली बार हो रहा है। इस आयोजन की कुछ तस्वीरें प्रशासन की ओर से जारी की गई हैं। इस लेजर शो में भगवान शिव से जुड़े हुई कथाओं का जिक्र होगा और यहां पर शिव लीला दर्शकों को देखने को मिलेगी 