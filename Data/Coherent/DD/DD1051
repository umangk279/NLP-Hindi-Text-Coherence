केंद्रीय जलशक्ति मंत्री गजेंद्र सिंह शेखावत ने राजस्थान के रायमलवाड़ा गांव में ग्रामीणों द्वारा गोवंश के लिए 1200 बीघा गोचर भूमि पर सेवण घास उगाने के फैसले की प्रशंसा की है। शेखावत ने कहा कि ग्रामीणों के इस सामूहिक प्रयास से गांव और गौशाला की लगभग 450 गायों को भोजन प्राप्त होगा।  गोचर भूमि को पशुचारे के लिए तैयार करने के लिए ग्रामीणों ने अभियान चलाकर 4 लाख रुपए की राशि एकत्र की है। पूरा गांव गोचर भूमि के सुधार के लिए श्रमदान कर रहा है, वहां से बबूल और अन्य झाड़ियां हटाई गई हैं। तकरीबन 50 ट्रैक्टरों से नि:शुल्क जुताई की जा रही है। उन्होंने कहा कि यह भी आपदा को अवसर में बदलने की एक मिसाल है।केंद्रीय जलशक्ति मंत्री गजेंद्र सिंह शेखावत ने राजस्थान के रायमलवाड़ा गांव में ग्रामीणों द्वारा गोवंश के लिए 1200 बीघा गोचर भूमि पर सेवण घास उगाने के फैसले की प्रशंसा की है। शेखावत ने कहा कि ग्रामीणों के इस सामूहिक प्रयास से गांव और गौशाला की लगभग 450 गायों को भोजन प्राप्त होगा। शेखावत ने बताया कि राजस्थान के गांवों में इसे लाह की परंपरा कहा जाता है। मेरी कोशिश होगी कि रायमलवाड़ा जाकर मैं इस पुनीत कार्य का साक्षी बनूं। मैं वहां के रहवासी भाई-बहनों को धन्यवाद देता हूं और आभार व्यक्त करता हूं कि उन्होंने गोवंश के प्रति हमारे कर्तव्य का अपनी निःस्वार्थ सेवाभावना से स्मरण दिलाया है।  उन्होंने कहा कि इससे मानसूनी वर्षा का सदुपयोग करने की सीख भी मिलती है। जल शक्ति मंत्रालय वर्षाजल को संचित और संरक्षित करने के उद्देश्य से "कैच द रेन" अभियान भी चला रहा है, जिससे जल संकट के उपचार में बड़ी मदद मिलेगी। 