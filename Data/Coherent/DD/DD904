केंद्रीय रसायन एवं उर्वरक मंत्री डीवी सदानंद गौडा ने कहा है कि एनडीए सरकार उर्वरक क्षेत्र में व्यवसाय करने की सुगमता के लिए सभी संभव प्रयास कर रही है जिससे कि यह वास्तविक अर्थों में आत्मनिर्भर बन सके और कृषक समुदाय की बेहतर ढंग से सेवा की जा सके.  इस दिशा में सरकार द्वारा की गई विभिन्न पहलों की व्याख्या करते हुए डीवी सदानंद गौडा ने कहा कि उर्वरक विभाग ने विद्यमान डीबीटी प्रणाली को अनुकूल बनाने के लिए जुलाई 2019 में एक अधिक किसान अनुकूल तथा अधिक यूजर फ्रेंडली बनाने के लिए डीबीटी 2.0 वर्जन लागू किया है. डीबीटी 2.0 वर्जन में तीन घटक हैं जिनके नाम हैं- डीबीटी डैशबोर्ड, पीओएस 3.0 सॉफ्टवेयर और डेस्कटॉप पीओएस वर्जन. डीबीटी डैशबोर्ड विभिन्न उर्वरकों की आपूर्ति/उपलब्धता/आवश्यकता की स्थिति के बारे में सटीक वास्तविक समय जानकारी उपलब्ध कराता है. इसे  पीओएस 3.0 सॉफ्टवेयर खरीदारों के विभिन्न वर्गों को बिक्री को कैप्चर करता है, विविध भाषाओं में विक्रय प्राप्तियों को जनेरेट करता है तथा उर्वरकों के संतुलित उपयोग को बढ़ावा देने के लिए किसानों को मृदा स्वास्थ्य अनुशंसाएं उपलब्ध कराता है. डेस्कटॉप पीओएस वर्जनएक वैकल्पिक या पीओएस डिवाइसेज को अतिरिक्त सुविधाएं हैं, जो अधिक सुदृढ़ तथा सुरक्षित है. उर्वरकों में डीबीटी को दो पुरस्कार प्राप्त हो चुके हैं, जिनके नाम हैं- 25.09.2019 को ‘गर्वनेंस के लिए स्कॉच गोल्ड अवार्ड’ तथा 6 नवंबर 2019 को ‘गर्वनेंस नाऊ’ डिजिटल रूपांतरण पुरस्कार. 