इंडिया ओपन सुपर सीरीज़ का खिताब जीतने से चूकी भारतीय बैडमिन्टन खिलाड़ी पीवी सिंधु, रोमांचक फाइनल में अमेरीका की बेई-वेन झांग ने सिंधु को 21-18, 11-21 और 22-20  से हराकर खिताब जीता।  इंडिया ओपन सुपर सीरीज़ के महिला एकल के फाइनल मुक़ाबले में पी.वी.सिंधु को अमेरिका की बेई-वेन झांग ने एक संघर्षपूर्ण में शिकस्त दी। दोनो खिलाड़ियों के बीच ज़ोरदार मुक़ाबला देखने को मिला, झांग ने कड़े संघर्ष के बाद पहला गेम 21-18 से अपने नाम करने में सफलता पाई।  हालांकि दूसरे गेम में सिंधु ने ज़ोरदार खेल दिखाते हुए अमेरिकी खिलाड़ी को संभलने का कोई मौका नही दिया और दूसरे गेम को 21-11 से अपने नाम कर मुकाबले को बराबरी पर ला दिया।तीसरे और निर्णायक गेम में एक बार फिर दोनो के बीच संघर्ष दिखा जिसमें अमेरिकी खिलाड़ी ने मुक़ाबले को 22-20 से जीत ख़िताब अपने नाम कर लिया। 