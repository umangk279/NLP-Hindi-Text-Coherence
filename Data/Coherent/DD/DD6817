देहरादून में भारतीय सैन्य अकादमी में पासिंग आउट परेड हुई, जिसमें आत्म विश्वास और जोश से लबरेज 382 कैडेट भारतीय सेना में शामिल हुए.  परेड में 459 अधिकारियों ने भाग लिया, जिसमें मित्र देशों के 77 विदेशी कैडेट भी शामिल थे. एक साथ उठते कदम और गर्व से तने सीने हरेक शख्स के भीतर ऊर्जा का संचार कर रहे थे. एक तरफ युवा सैन्य अधिकारी अंतिम पग भर रहे थे, तो आसमान से हेलिकॉप्टरों के जरिए उन पर फूलों की बारिश हो रही थी. 