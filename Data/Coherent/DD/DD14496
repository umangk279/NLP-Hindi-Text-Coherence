अल्जीरिया में सैनिकों और उनके परिजनों को ले जा रहा एक सैन्य विमान हुआ दुर्घटनाग्रस्त। हादसे में कम से कम 257 लोगों की मौत , उड़ान भरने के कुछ ही वक्त बाद विमान हुआ हादसे का शिकार। रक्षा मंत्रालय ने कहा, मरने वालों में 247 यात्री और 10 क्रू के सदस्य शामिल।  अल्जीरिया में भीषण विमान हादसा हुआ है। उड़ान भरने के कुछ ही देर बाद एक सैन्य परिवहन विमान दुर्घटनाग्रस्त हो गया जिसमें कम से कम 257 लोगों की मौत हो गई। मृतकों में 10 क्रू मेंबर्स के अलावा अन्य यात्रियों में अधिकांश सैनिक और उनके परिजन शामिल हैं। हालांकि अभी तक दुर्घटना के कारणों के बारे में कोई पक्की जानकारी सामने नहीं आई है।  सेना प्रमुख ने दुर्घटना के कारणों की जांच के आदेश दे दिए हैं. उन्होंने घटनास्थल का दौरा भी किया है. चार साल पहले अल्जीरिया में सेना के लोगों और उनके परिवारवालों को ले जा रहा एक विमान दुर्घटनाग्रस्त हो गया था जिसमें 77 लोगों की मौत हुई थी. 