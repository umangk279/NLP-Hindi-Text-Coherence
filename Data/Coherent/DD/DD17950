इस साल के तीसरे ग्रैंड स्लैम विंबलडन में शनिवार को हुए महिला एकल वर्ग काख़िताब स्पेन की गर्बाईन मुगुरूज़ा ने अपने नाम कर लिया है। मुगुरूज़ा ने फ़ाइनल मुक़ाबले में अमेरिका की वीनस विलियम्स को 7-5,6-0 से शिकस्त दी। यह उनके करियर की ये 11वीं ख़िताबी जीत है।    विंबलडन के महिला एकल वर्ग का फ़ाइनल मुक़ाबला जब शुरू हुआ तो एक तरफ पहली बार विंबलडन की मल्लिका बनने को बेताब स्पेन की गर्बाईन मुगुरूज़ा थी तो दूसरी तरफ सबसे उम्रदराज खिलाड़ी होकर ग्रैंडस्लैम जीतने का सपना पाले अमेरिका की वीनस विलियम्स थी।  एक तरफ जोश था तो दूसरी तरफ़ अनुभव और इसके टकराव ने पहले सेट को रोमांच के दौर से गुज़ारा। पहले सेट में दोनो खिलाड़ियों ने कुछ मोर्चो पर एक जैसी गलती दिखाई, ख़राब फोरहैंड ने दोनो से अंक छीने हालांकि मुगुरूज़ा ने एक कदम आगे निकलते हुए वीनस की सर्व को ब्रेक कर 6-5 की बढ़त बनाई जिसे अपनी सर्व पर 7-5 कर मुगुरूज़ा ने पहले सेट को अपना बना लिया। दूसरे सेट में मुगुरूज़ा की तेज़ी के तूफ़ान में वीनस का अनुभव उड़ सा गया न ये खिलाड़ी अपनी सर्व बचा पाई और न मुगुरूज़ा के सामने कोई चुनौती पेश कर पाई।मुगुरूज़ा का खेल किस कदर वीनस पर हावी रहा इसका अंदाज़ा इस बात से लगाया जा सकता है कि दूसरे सेट में वीनस एक गेम जीतने के लिए तरस गई। मुगुरूज़ा ने दूसरे गेम को 6-0 से जीतकर मुक़ाबले और ख़िताब को 7-5,6-0 से अपने नाम किया।मुगुरूज़ा के करियर का ये दूसरा ग्रैंडस्लैम ख़िताब रहा जबकि पहली बार वो विंबलडन का ख़िताब जीतने में कामयाब रही। वहीं उनके करियर की ये 11वीं ख़िताबी जीत रही। जबकि वहीं दूसरी ओर वीनस विलियम्स के लिए 9 साल बाद ग्रैंडस्लैम जीतने का सपना बस एक सपना रह गया।उन्होने आख़िरी बार 2008 में विंबलडन का ख़िताब जीता था।  