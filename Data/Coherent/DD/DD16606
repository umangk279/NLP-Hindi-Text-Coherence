दो दिवसीय यात्रा पर विदेश मंत्री सुषमा स्वराज ने भारत-बांग्ला संयुक्त परामर्श आयोग की चौथी वैठक की की सह-अध्यक्षता,द्विपक्षीय संबंधों सहित साझा चुनौतियों पर चर्चा की   बांग्लादेश की यात्रा पर पहुंची विदेश मंत्री सुषमा स्वराज ने भारत-बांग्ला संयुक्त परामर्श आयोग की चौथी बैठक की सह-अध्यक्षता की। बैठक में द्वियपक्षीय संबंधों की समीक्षा भी की गई। बाद में पत्रकारों से बात करते हुए विदेशमंत्री सुषमा स्वराज ने कहा कि दोनों देशों ने साझा चुनौतियों पर चर्चा की। उन्होंने कहा कि हमारे सामने आतंकवाद, अतिवाद और कट्टरवाद की ऐसी ही चुनौतियां हैं। उन्होंने कहा कि आतंकवाद पर जीरो टॉलरेंस की नीति अपनाकर और हर स्तर पर हिंसक कट्टरवाद और आंतकवाद के खिलाफ लड़ाई में व्यापक दृष्टिकोण अपनाकर हम इन चुनौतियों का सामना करेंगे। उन्होंने कहा कि बांग्लादेश से हर साल लाखों नागरिक भारत आते हैं, दोनों देशों के बीच कनेक्टिविटी के और जरिये खोलना हमारा उद्देश्य है। उन्होंने कहा कि अब तक हमने बांग्लादेश में कई प्रॉजेक्ट पूरे किए हैं, जिनके तहत स्टूडेंट हॉस्टल, ट्यूबवेल, अनाथाश्रमों का निर्माण किया गया है। इससे पहले विदेश मंत्री विशेष विमान से कुरमीटोला स्थित बंगबंधु वायुसेना बेस पंहुची। बांग्लादेश के विदेश मंत्री अबुल हसन महमूद अली और ढाका में भारतीय उच्चायुक्त हर्ष श्रंगला ने विदेश मंत्री सुषमा स्वराज की अगवानी की। सुषमा स्वराज बांग्लादेश की प्रधानमंत्री शेख हसीना से भी मुलाक़ात करेंगी।  