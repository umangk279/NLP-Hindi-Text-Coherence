देश के 115 ज़िले जो विकास की दौड़ में कहीं पीछे रह गये, उनको न्यू इंडिया के निर्माण में आगे लाने के लिये प्रधानमंत्री नरेन्द्र मोदी ने शुक्रवार को उन जिलों के जिलाधिकारियों और प्रभारी अधिकारियों के साथ सीधा संवाद स्थापित किया।  कोशिश थी के कैसे केन्द्र, राज्य और ज़िले के अधिकारी एक साथ इन 115 जिलों में विकास की नई परिभाषा स्थापित कर सके।  केन्द्र सरकार ने 115 ऐसे जिलों में तेज़ी से बदलाव लाने के लिए प्रमुख नीतिगत पहल शुरु की है, जिनके लिए विकास के कई क्षेत्रों में आगे बढ़ने की चुनौती है। इनमें शिक्षा, स्वास्थ्य, पोषण, कृषि बुनियादी संरचना,वित्तीय समायोजन और कौशल विकास शामिल हैं। इनमें कई ज़िले ऐसे हैं जहां नक्सलवाद की चुनौती भी है। इनमें  असीमित विकास की गुंजाइश है। प्रधानमंत्री ने ऐसे ज़िलों के लिए सकारात्मक विकास के लक्ष्य की ओर बढ़ने का आह्वान किया। उन्होने कहा डॉ अंबेडकर को याद करते हुए कहा कि विकास वंचितों के जीवन में बदलाव लाऐगा तो ये बदलाव सामाजिक न्याय के सिद्धान्त को ही मज़बूत करता है।  डॉ अंबेडकर अंतरराष्ट्रीय केंद्र में ये पहला आयोजन रहा। इस मौक़े पर प्रधानमंत्री ने बाबा साहेब को श्रद्धासुमन अर्पित किया। प्रधानमंत्री ने 2022 तक देश को बदलने के लक्ष्य को प्राप्त करने के लिए हर जिले को एक-दूसरे के विकास मॉडल से सीखने के लिए प्रोत्साहित किया। ज़िले,राज्य और केंद्र के बीच योजनाओं को लेकर समन्वयन और जनभागीदारी पर भी प्रधानमंत्री ने ख़ासा ज़ोर दिया। उन्होने कहा कि लक्ष्य निर्धारित कर समयसीमा के भीतर लोगों के सहयोग और उनकी आकांक्षाओं के मुताबिक़ बदलाव ही असल में विकास होगा। उन्होने तेज़ी से बदलते ज़माने में अवसर की समानता पर ज़ोर दिया। सुशासन को अच्छी राजनीति के साथ ही नीति आयोग इन ज़िलों का आंकड़ो के आधार पर मॉनेटरिंग कर एक सकारात्मक प्रतिस्पर्धा पैदा कर रहा है। ज़िले भी अपनी समस्याओं की पहचान कर उनका समाधान की राह तलाशने की ओर बढ़ रहे हैं। इन जिलों की विकास संबंधी विशेष आवश्यकताओँ पर गौर करने के लिए अपर सचिव और संयुक्त सचिव स्तर के वरिष्ठ सरकारी अधिकारियों को केंद्र सरकार ने प्रभारी अधिकारियों के तौर पर मनोनीत किया गया है, जो केन्द्र और राज्यों के प्रयासो में तालमेल रखेंगे। 