एनएसए अजीत डोभाल ने आतंकवाद को बताया पाकिस्तान की स्टेट पॉलिसी, ATS और STF के सम्मेलन में कहा- आतंकवाद के खात्मे के लिए सपोर्ट सिस्टम पर वार करना बेहद जरूरी, अब तक के जांच के मामलों में 90 फीसद रही एनआईए की सफलता की दर।   राष्ट्रीय सुरक्षा सलाहकार अजीत डोभाल ने कहा है कि आतंकवाद को खत्म करने के साथ-साथ उसकी जड़ों को पहचानना भी जरूरी है। जिसमें टेरर फंडिंग, आतंकवादियों के सपोर्टर और उन्हें छुपाने वाले लोगों पर सख्ती करनी होगी। ये बात आज राष्ट्रीय सुरक्षा जांच एजेंसी और आतंक निरोधी दस्ते के सम्मेलन में डोभाल ने कही। डोभाल ने राज्यों की जांच एजेंसी से कहा कि उनकी कार्रवाई प्रमुख है, सिविल सोसाईटी को आतंकवाद से बचाना उनकी जिम्मेदारी है। इसके अलावा डोभाल ने पाकिस्तान का नाम लेते हुए कहा कि पाकिस्तान ने आतंकवाद को अपनी स्टेट पालिसी बना ली है। बेहद महत्वपूर्ण इस सम्मेलन में सभी राज्यों के सभी राज्यों के एसटीएफ चीफ और विशेष कार्यबल के प्रमुख मौजूद हैं। जिनके बीच कल भी महत्वपूर्ण मसलों पर विस्तार से चर्चा होगी। दो दिन के इस सम्मेलन में एनआईए के महानिदेशकर वाई सी मोदी भी मौजूद हैं। आज उन्होंने आतंकवाद से जुड़े सभी पहलुओं पर सम्मेलन में बात की और कहा कि अब तक एनआईए ने जितने केस की जांच की है उसमें नब्बे फीसदी कनविक्शन है जो ये दिखाता है कि एनआईए की जांच पुख्ता है। उन्होंने कहा कि नए एनआईए ऐक्ट से बहुत लाभ मिला है।   