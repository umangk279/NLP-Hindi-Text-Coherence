फुटबॉल में भारतीय टीम ने शानदार जीत दर्ज की है। कोटिफ कप फुटबॉल टूर्नामेंट में भारत की अंडर-20 टीम ने अर्जेन्टीना की अंडर-20 टीम को हराकर इतिहास रचा।  स्पेन में खेले जा रहे कोटिफ कप फुटबॉल टूर्नामेंट में भारत की अंडर-20 टीम ने अर्जेन्टीना की अंडर-20 टीम को हराकर इतिहास रच दिया है। भारत ने अर्जेन्टीना को 2-1 से मात दी। भारत के लिए दीपक ने चौथे मिनट में पहला गोल किया और अपनी टीम को जल्दी ही 1-0 की बढ़त दिला दी। हाफ टाइम तक भारत ने ये बढ़त बरकरार रखी। 54वें मिनट में अनिकेत को रेड कार्ड मिला और भारतीय टीम को दस खिलाड़ियों के साथ खेलना पड़ा। हालांकि 68वें मिनट में अनवर अली ने फ्री किक पर गोल कर अपनी टीम को 2-0 की बढ़त दिला दी। 72वें मिनट में अर्ज़ेन्टीना ने गोल किया लेकिन भारतीय टीम 2-1 से मैच जीतने में कामयाब रही। 