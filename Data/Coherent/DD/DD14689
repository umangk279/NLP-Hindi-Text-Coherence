ऊर्जा क्षेत्र में कुशल कामगार की कमी को दूर करने के लिए ऊर्जा मंत्रालय और कौशल विकास मंत्रालय के बीच हुआ करार। इस भागीदारी से सौभाग्य योजना को मिलेगी मदद। सौभाग्य योजना के तहत चार करोड़ गरीब लोगों के घरों में बिजली पहुंचाने का लक्ष्य है।  आवास और शहरी मामलों के मंत्रालय ने प्रधानमंत्री आवास योजना के तहत शहरी गरीबों के लिए और तीन लाख 21 हजार किफायती मकान बनाने की मंजूरी दी है। इस योजना में 18 हजार करोड़ रूपए से अधिक का निवेश किया जाएगा जिसमें केन्‍द्र सरकार चार हजार सात सौ करोड़ रूपए की मदद देगी। केन्‍द्रीय स्‍वीकृति और निगरानी समिति की कल शाम नई दिल्‍ली में हुई बैठक में इन आवासों को बनाने की मंजूरी दी गई। 