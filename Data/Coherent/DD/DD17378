क्रिकेट में, भारत के जीत का सफर जारी, पांच मैचों की सीरिज के दूसरे वनडे में टीम इंडिया ने श्रीलंका को 3 विकेट से दी मात    भारत ने श्रीलंका को वनडे मैच की सीरीज़ के दूसरे मुक़ाबले में 3 विकेट से हरा दिया। बारिश से प्रभावित मैच में भारत को 47 ओवर में 231 रन का संशोधित लक्ष्य मिला था जिसे भारत ने 44.2 ओवर में 7 विकेट के नुकसान पर हासिल कर लिया। भारत के लिए शिखर धवन और रोहित शर्मा ने शानदार शुरुआत की। दोनो ने पहले विकेट के लिए 109 रन जोडे। रोहित शर्मा 54 रन बनाकर धनंजय का शिकार हुए। इससे पहले भारतीय कप्तान विराट कोहली ने टॉस जीता और पहले गेंदबाज़ी करने का फैसला किया। डिकवेला को 31 के स्कोर पर आउट करके बुमराह ने टीम को पहली सफलता दिलाई। वही गुनाथिल्के को 19 के स्कोर पर धोनी ने चहल की गेंद पर स्टंप किया। कप्तान उपुल थरंगा एक बार फिर बड़ी पारी खेलने में नाकाम रहे और 9 पर हार्दिक पांड्या की गेंद पर कोहली को कैच थमा बैठे। 