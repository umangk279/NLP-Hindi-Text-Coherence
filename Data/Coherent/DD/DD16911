सीमा सुरक्षा बल ने जम्मू-कश्मीर के अरनिया सेक्टर में एक सुरंग का पता लगाया है। आशंका जताई जा रही है कि इसका इस्तेमाल पाकिस्तान की ओर से आतंकियों की घुसपैठ कराने के लिए होता था।    अरनिया सेक्टर में पिछले कुछ दिनों से पाकिस्तान की ओर से आतंकियों की घुसपैठ की कई कोशिशें की गई है। साथ ही पाकिस्तान लगातार इस सेक्टर में संघर्ष विराम का उल्लंघन करता रहा है। इस घटना पर केंद्रीय मंत्री जितेंद्र सिंह ने कहा, कि सुरक्षाबलों को सरकार की ओर से पूरी छूट मिली हुई है और दुश्मन के नापाक मंसूबों को ध्वस्त करने के लिए सुरक्षाबल पूरी तरह सक्षम हैं। 