प्रधानमंत्री नरेंद्र मोदी ने मेरा बूथ सबसे मजबूत कार्यक्रम के तहत वीडियो कॉफ्रेंसिग के जरिए तमिलनाडु में पार्टी कार्यकर्ताओं को किया संबोधित, कहा तमिलानाडु की विकास के लिए केंद्र सरकार प्रतिबद्ध, कांग्रेस पर साधा निशाना, कहा कांग्रेस संस्कृति की वजह से देश के रक्षा क्षेत्र को पहुंचा नुकसान।    प्रधानमंत्री ने वीडियो कॉन्फ्रेंसिग के ज़रिए भाजपा कार्यकर्ताओं को संबोधित किया। उन्होंने तमिलनाडु के कृष्णगिरि,धर्मपुरी और इरोड के कार्यकर्ताओं से मेरा बूथ सबसे मजबूत कार्यक्रम के तहत बात की। उन्होंने भरोसा दिलाया कि भाजपा भारी बहुमत से जीत दर्ज़ करेगी और सहयोगियों के साथ सरकार बनाएगी। पीएम मोदी ने कहा कि अटल बिहारी वाजपेयी के दिखाए रास्तों पर भाजपा लगातार कदम बढ़ा रही है। प्रधानमंत्री ने कांग्रेस के भ्रष्टाचार और रक्षा सौदों की दलाली का मामला भी उठाया। उन्होंने कहा कि कांग्रेस की सरकारें हमेशा राष्ट्रीय सुरक्षा से खिलवाड़ करती रही है लेकिन मौजूदा केंद्र सरकार अपनी सेना और सैनिकों को किसी भी मामले में कमज़ोर होने नहीं देगी।   प्रधानमंत्री ने कहा कि हमारे पड़ोसी देशों ने रक्षा क्षेत्र को मजबूत किया है जबकि कांग्रेस के शासनकाल के दौरान यह हमारे देश का रक्षा क्षेत्र कमजोर हुआ है। उन्होंने कहा कि क्रिश्चन मिशेल ने जो खुलासे किए हैं वो चोंकाने वाले हैं। 