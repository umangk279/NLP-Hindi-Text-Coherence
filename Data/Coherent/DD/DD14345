देश के सभी परिवारों को बैंकिंग सेवाओं से जोड़ने के लिए शुरू की गई 'जनधन योजना' के तहत अब तक 31 करोड़ से ज़्यादा खाते खोले जा चुके हैं.  आधिकारिक आंकड़ों के अनुसार प्रधानमंत्री जनधन योजना के तहत खोले गए खातों की संख्या 31 करोड़ 48 लाख तक पंहुच गई है और इनमें 81,000 करोड़ रुपये से ज़्यादा की धनराशि जमा हो गई है. देश के सभी परिवारों को बैंकिंग सेवाओँ से जोड़ने के उद्देश्य से प्रधानमंत्री नरेंद्र मोदी ने इस योजना का शुभारंभ किया था. 