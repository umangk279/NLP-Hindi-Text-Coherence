अरुणाचल प्रदेश के लिए 24 घंटे के एक नए सैटेलाइट चैनल का शनिवार को प्रधानमंत्री ने उद्घाटन किया. ये प्रदेश पर केंद्रित दूरदर्शन का उपग्रह चैनल होगा. अरुणप्रभा दूरदर्शन का 24वां सैटेलाइट चैनल भी है.  अरुणप्रभा चैनल अरुणाचल प्रदेश की समृद्ध विरासत, संस्कृति को बढ़ाने और नई पीढ़ी के बीच एक सूचना का माध्यम बनेगा. प्रधानमंत्री ने प्रदेश के लिए पहले 24 घंटे वाले दूरदर्शन के चैनल को लॉन्च किया. इस चैनल का प्रसारण केंद्र हर तरह की आधुनिक सुविधाओं और तकनीक से लैस है. इसमें डिजिटल उपग्रह के जरिए समाचार संकलन की इकाई है, जो दूर-दराज के क्षेत्रों से भी सीधा प्रसारण करने में सक्षम है. इसके साथ-साथ अरुणाचल के यात्रा वृतांतों, वृतचित्रों और टेलीफिल्म्स के अलावा कई ऐसे कार्यक्रम लेकर सामने आएगा जो शिक्षा, स्वास्थ्य और सूचना से भरपूर होगा. 