प्रधानमंत्री नरेंद्र मोदी ने गुजरात के केवड़िया में देश भर के पुलिस महानिदेशकों और महानिरीक्षकों के सम्मेलन को संबोधित किया. उन्होंने इस मौके पर राष्ट्रीय परिप्रेक्ष्य में सभी मुद्दों का समाधान करने के लिए पुलिस बलों की सराहना की.  प्रधानमंत्री ने पुलिस बलों को आतंकवाद रोकने में सफलता हासिल करने और इसे छोटे भूभाग तक सीमित करने के लिए बधाई दी. उन्होंने जम्मू-कश्मीर में पुलिस जवानों द्वारा आतंकियों को खत्म करने पर गर्व व्यक्त किया. प्रधानमंत्री नरेंद्र मोदी ने देशभर के पुलिस बल से चरमपंथ के काले चेहरे को बेनकाब करने और सतर्क रहने का आह्वान किया. पीएम ने अपराध से निपटने के लिए अंतरराज्यीय समन्वय को महत्वपूर्ण बताया. उन्होंने पुलिसकर्मियों से देश की एकता और अखंडता के लिए काम करने की अपील की. प्रधानमंत्री नरेंद्र मोदी ने पुलिस बल में क्षमता निर्माण विशेषकर साइबर सुरक्षा पर विशेष ध्यान दिए जाने की बात कही. प्रधानमंत्री ने कहा कि राष्ट्रीय एकता के लिए दिए जाने वाला वार्षिक सरदार पटेल पुरस्कार सभी भारतीय के लिए खुला है. इस मौके पर विशिष्ट सेवाओं के लिए दिए जाने वाला राष्ट्रपति पुलिस मेडल आईबी अधिकारियों को दिया गया और राष्ट्रीय पुलिस स्मारक पर एक स्मरणीय डाक टिकट जारी किया गया. प्रधानमंत्री ने कहा कि स्मारक सभी के लिए प्रेरणा का स्रोत है. पीएम ने साइबर समन्वय केंद्र के पोर्टल की शुरुआत की. इससे सभी साइबर अपराधों और घटनाओं को सुलझाने के लिए कानून प्रवर्तन एजेंसियों को अंब्रेला प्लेटफार्म से मिलेगी मदद मिलेगी. 