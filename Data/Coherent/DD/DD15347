जम्मू कश्मीर में नियंत्रण रेखा पर पाकिस्तान की ओर से संधर्ष विराम का उल्लंघन लगातार जारी है। रूक रूक कर पाक की ओर से हो रही गोलीवारी का भारत मुंहतोड़ जबाव दे रहा है, जिसमें पाकिसतान का खासा नुकसान हुआ है।   गुरूवार से अभी तक पाक की ओर से हुई गोलीवारी में 12 लोग मर चुके है जबकि 60 लोग घायल है। बीएसएफ ने भी पाकिस्तान को करारा जवाब देते हुए उनके कई पोस्ट को तबाह कर दिया है। सीमा पर बीएसएफ की कार्रवाई की कुछ तस्वीरों में दिख रहा है कि किस कदर पाकिस्तान की सीमा पर नुकसान हुआ है। बीएसएफ ने अपनी कार्रवाई में पाकिस्तान के कई पोस्ट के अलावा भारी मात्रा में उनके गोला बारूद और हथियारों के ठिकानों को भी नष्ट कर दिया है। पाकिस्तान लगातार जम्मू-कश्मीर में नियंत्रण रेखा पर संघर्षविराम का उल्लंघन कर रहा है। सोमवार को भी अपनी नापाक हरकतों को जारी रखते हुए पाकिस्तानी सेना ने जम्मू और राजौरी जिलों के तीन सेक्टरों में अंतरराष्ट्रीय सीमा से लगे भारतीय ठिकानों पर गोलीबारी की और मोर्टार दागे। पाकिस्तानी गोलीबारी का भारतीय सुरक्षा बल भी मुँहतोड़ जवाब दे रहे हैं। बीएसएफ ने पाकिस्तान को करारा जवाब देते हुए उनके कई पोस्ट को तबाह कर दिया। सीमा पर बीएसएफ की कार्रवाई की डीडी न्यूज़ को तस्वीरें भी मिली हैं जिसमें दिख रहा है कि किस कदर पाकिस्तान की सीमा पर तबाही मची है। बीएसएफ ने अपनी कार्रवाई में पाकिस्तान के कई पोस्ट के अलावा भारी मात्रा में उनके गोला बारूद और हथियारों के ठिकानों को भी नष्ट कर दिया है। जम्मू और सांबा ज़िलों के परगवाल, मठ, आरएसपुरा, अरनिया और रामगढ सेक्टरों में अंतरराष्ट्रीय सीमा पर रात भर गोलीबारी होती रही।  इसके पहले कल जम्मू जिले के कांचक इलाके में अंतरराष्ट्रीय सीमा पर पाकिस्तानी गोलीबारी में एक नागरिक की मौत हो गयी थी और दो घायल हो गये थे। गुरूवार से संघर्ष विराम उल्लंघन के कारण मरने वालों की संख्या बढ कर 12 हो गयी है जबकि 60 से अधिक लोग घायल हो गये हैं। लागातार गोलीबारी की वजह से जम्मू क्षेत्र में नियंत्रण रेखा और अंतरराष्ट्रीय सीमा पर स्कूल लगातार बंद हैं। गुरूवार को सीमा पार से गोलीबारी शुरू हुई थी जिसकी वजह से अभी तक 40,000 लोगों को अपना घर छोड़ने को मजबूर होना पड़ा और अपने परिवार के लोगों के साथ पुनर्वास केन्द्रों में रहने को मजबूर होना पड़ रहा है। इस बीच मेंढर सेक्टर में शहीद हुए बीएसएफ के जवान चंदन कुमार राय का उत्तर प्रदेश के चंदौली में स्थित उनके पैतृक स्थान पर अंतिम संस्कार कर दिया गया। पाकिस्तान की ओर लगातार हो रहे संघर्षविराम के उल्लंघन के बीच जम्मू-कश्मीर के लिए केंद्र के विशेष वार्ताकार दिनेश्वर शर्मा राज्य के दौरे पर हैं। साल 2018 में अपनी पहली यात्रा पर पहुँचे दिनेश्वर शर्मा समाज के विभिन्न वर्गों के प्रतिनिधियों से मुलाकात करेंगे। 