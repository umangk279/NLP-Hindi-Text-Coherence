श्रद्धालु पूरी आस्था के साथ अपने आराध्य भगवान शंकर का जलाभिषेक कर रहे हैं।   आज पवित्र श्रावण मास का अंतिम सोमवार है। देश भर के मंदिरों में आधी रात से ही भक्तों की लंबी कतारें लग गई हैं। श्रद्धालु पूरी आस्था के साथ अपने आराध्य भगवान शंकर का जलाभिषेक कर रहे हैं। बम भोले के जयकारों के साथ भक्तगण शिवलिंग पर बेलपत्र और पुष्प चढ़ा रहे हैं। इस साल सावन में कुल चार सोमवार हुए जिनमें पहला और दूसरा सावन कई महत्वपूर्ण योगों के साथ आया। तीसरे सोमवार पर नागपंचमी का दुर्लभ संयोग भी बना। सावन का अंतिम सोमवार भी एक विशेष संयोग के साथ समाप्त हो रहा है। आज त्रयोदशी तिथि होने से सोम प्रदोष व्रत का संयोग बना है, जो भगवान शिव को अत्यंत प्रिय है।  