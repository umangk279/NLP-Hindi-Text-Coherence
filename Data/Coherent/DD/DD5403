अमेरिका के राष्ट्रपति डोनाल्ड ट्रंप ने कहा है कि विदेश मंत्री माइक पोंपियो देश के अगले राष्ट्रीय सुरक्षा सलाहकार नहीं होंगे. ट्रंप ने कहा कि पोंपियो विदेश मंत्री के पद पर बेहतरीन कार्य कर रहे हैं.  अमेरिकी राष्ट्रपति ने बताया कि राष्ट्रीय सुरक्षा सलाहकार के पद के लिए 15 उम्मीदवारों के नामों की समीक्षा की जा रही है. गौरतलब है कि जॉन बोल्टन के हटने के बाद मीडिया मे इस पद के लिए नामों को लेकर कई अटकलें लगाई जा रही थीं, जिनमें माइक पोंपियो का नाम सबसे आगे था.   