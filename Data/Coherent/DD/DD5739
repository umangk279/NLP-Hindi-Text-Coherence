पी वी सिंधू ने स्विटज़रलैंड में खेली जा रही विश्व बैडमिंटन चैम्पियनशिप के सेमी फाइनल में स्थान बना लिया है। पांचवीं वरीयता प्राप्त सिंधू का सामना चीनी ताइपे की ताई ज़ू यिंग के साथ था। इस मुकाबले को सिंधू ने 12-21 23-21 21-19 से अपने नाम करने में कामयाबी पाई। वहीं साइना नेहवाल को  कल हार का सामना करना पड़ा।   वहीं पुरुष एकल में भारत के बी साई प्रणीत ने भी सेमीफ़ाइनल  में जगह बना ली है। क्वार्टरफाइनल मुक़ाबले में प्रणीत ने इंडोनेशिया के जोनाटन क्रिस्टी को दी मात। प्रणीत ने क्रिस्टी को 24-22 और 21-14 से दी मात। भारत के किंदाबी श्रीकांत का सफर भी विश्वचैम्पियनशिप में समाप्त हो गया है। 7वीं वरीयता प्राप्त श्रीकांत का सामना 12वीं वरीयता प्राप्त थाइलैंड के केंटाफॉन वांग्चारोएन के साथ था। इस मुकाबले को थाई खिलाडी ने 21-14,21-13 से अपने नाम किया। 