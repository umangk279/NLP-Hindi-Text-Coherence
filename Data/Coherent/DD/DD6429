पार्टी ने कहा है कि ब्रेक्जिट को लेकर ब्रिटेन में एक और जनमत संग्रह कराये जाने की जरूरत है  ब्रिटेन की विपक्षी लेबर पार्टी अब पूरी तरह से ब्रेक्जिट के विरोध में उतर आयी है। पार्टी ने कहा है कि ब्रेक्जिट को लेकर ब्रिटेन में एक और जनमत संग्रह कराये जाने की जरूरत है। लेबर नेता जेरेमी कॉर्बिन ने कहा है कि वह ब्रिटेन के अगले प्रधानमंत्री से देश में इस मामले में एक और जनमत संग्रह करवाने को कहेंगे क्योंकि वह 28 सदस्यों वाले आर्थिक समूह में बने रहने के अभियान को लेकर प्रतिबद्ध है। कॉर्बिन ने कहा कि उनके दल ने और ठोस ब्रेग्जिट विरोधी रुख अपनाने का फैसला किया है जिससे इस महीने के अंत में जब बोरिस जॉनसन या जेरेमी हंट में से कोई भी टेरेसा मे की जगह लेगा, तो उन्हें ब्रेग्जिट को लेकर कोई करार करने से रोका जा सके। कॉर्बिन ने लेबर पार्टी के कार्यकर्ताओं को लिखे ई-मेल में कहा कि जो भी नया प्रधानमंत्री बने उसमें यह भरोसा होना चाहिए कि वह जनमत संग्रह में जनता से मिली राय के आधार पर करार करे या न करे। 