फ्रांस के राष्ट्रपति इमेनुएल मैक्रों और प्रधानमंत्री नरेन्द्र मोदी ने मिर्ज़ापुर में 100 मेगावॉट के सोलर प्लांट का उद्घाटन किया। फ्रांस के सहयोग से बने सोलर प्लांट से भारत और फ्रांस के रिश्तों को नई मजबूती मिली तो साथ ही पर्यावरण को बचाने में ये एक बड़ा कदम साबित होगा। सौ मेगावॉट का यह सोलर प्लांट शुरूआत में 75 मेगावाट का उत्पादन करेगा।  मिर्जापुर की ज़मीन पर सोमवार को एक नया अध्याय रचा गया। प्रधानमंत्री नरेन्द्र मोदी और फ्रांस के राष्ट्रपति मैक्रों ने मिर्ज़ापुर में 100 मेगावॉट के सोलर प्लांट का उद्घाटन पहुंचे तो गले में मां विन्धवासिनी के आर्शीवाद स्वरूप चुनरी दिखी। फ्रांस के सहयोग से बना ये प्लांट दोनों देशों के रिश्तों के लिए नयी इबारत लिखने वाला साबित होगा। हाथों में हाथ और चेहरे पर दोस्ती की चमक की ये तस्वीरे मिर्जापुर को इन सोलर प्लांट के जरिये ना सिर्फ पर्यावरण को बचाने संवारने में एक बड़ा कदम है बल्कि दुनिया के लिए एक नजीर है। 650 करोड़ की लागत से बने सौ मेगावॉट का ये सोलर प्लांट यह प्लांट मिर्ज़ापुर के दादरकला में बना है। ये प्लांट 328 एकड़ में फैला है। इस प्लांट से बिजली उत्‍पादन को जिगना पावर हाउस के ग्रिड से जोड़ा गया है। शुरुआत में इस प्लांट में 75 मेगावॉट का उत्पादन किया जा रहा है। फिलहाल भारत सिर्फ सौर ऊर्जा स्रोत से 20 गीगावॉट ऊर्जा पैदा कर रहा है और 2022 तक इसे 100 गीगावॉट किया जाएगा। नवम्बर, 2015 को संयुक्त राष्ट्र जलवायु परिवर्तन सम्मेलन में इस पहल की शुरुआत भारत और फ्रांस ने मिलकर की थी। भारत का ज़ोर धरती पर जीवन को संरक्षित और सुरक्षित रखने के लिए मानव कल्याण के लिए प्रतिबद्ध है। भारत अपने प्रयासों से ऊर्जा ख़पत को कम कर रहा है। भारत और फ्रांस दोनों देश सौर ऊर्जा के क्षेत्र में दुनिया में एक नई क्रांति लाने का काम कर रहे है। फ्रांस सौर ऊर्जा क्षेत्र में विश्व का अग्रणी राष्ट्र है। इस लिहाज से ये शुरूआत काफी मायने रखती है। 