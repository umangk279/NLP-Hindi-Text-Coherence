आबूधाबी में हो रहे स्पेशल ओलंपिक में भारत का शानदार प्रदर्शन जारी है, भारत के धुरंधरों ने अबतक 18 गोल्ड सहित कुल 70 पदक जीते लिए है।  आबूधाबी में चल रहे स्पेशल ओलंपिक के दूसरे दिन भारत के एथलीटों ने कुल 55 मेडल अपने नाम किये  जिसमें 14 स्वर्ण पदक शामिल है। शनिवार को भारतीय स्केटरों ने 9 गोल्ड सहित कुल 29 मेडल अपने नाम किये। इसके अलावा साइक्लिंग और जू़डोका में भी भारत के स्पेशल ओलंपियनों ने गोल्ड मेडल जीतने में सफलता पाई। अब भारत के कुल गोल्ड मेडल 18 हो गये है और कुल पदकों की संख्या 70 हो गई है।    