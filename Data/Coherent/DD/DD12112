जापान में 25 साल का सबसे शक्तिशाली तूफान आया है, जिससे देश में तेज हवाओं और भारी बारिश के कारण अभी तक 8 लोग मारे गये हैं जबकि कई अन्य घायल हुए हैं। तेज हवाओं ने मकानों की छतों को उड़ा दिया, पुलों पर खड़े ट्रक पलट गये और ओसाका खाड़ी में खड़े टैंकर जहाज को भी वह अपने साथ उड़ा ले गयीं।    जापान में 25 साल का सबसे शक्तिशाली तूफान जेबी ने दस्तक दे दी है। इससे 600 से अधिक उड़ानें रद्द हो गई हैं। 1993 के बाद से जापान में दस्तक देने वाला यह सबसे शक्तिशाली तूफान है। तेज हवाओं और ऊंची लहरों के कारण हवाई अड्डे पर पानी भर गया और कई उड़ानें रद्द करनी पड़ीं। पश्चिमी जापान में दोपहर में 216 किलोमीटर प्रति घंटे की रफ्तार से चक्रवाती तूफान जेबी आया। प्रधानमंत्री शिन्जो आबे ने लोगों से जल्द से जल्द जगह खाली करने की अपील की और अपनी सरकार से निवासियों को बचाने के लिए सभी आवश्यक उपाय करने का निर्देश दिया। 