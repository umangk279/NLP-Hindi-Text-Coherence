उत्तर प्रदेश के देवबंद में महागठबंधन ने की पहली साझा रैली। सपा प्रमुख अखिलेश यादव ने कहा, भाजपा और कांग्रेस में नहीं है कोई फर्क। बसपा प्रमुख मायावती ने ग़रीबों को रोज़गार देने का किया वादा। राष्ट्रीय लोक दल अध्यक्ष अजीत सिंह भी रैली में रहे मौजूद।  उत्तर प्रदेश के देवबंद में  आज सपा-बसपा गठबंधन की पहली संयुक्त रैली आयोजित हुई। गठबंधन के तीनों प्रमुख नेता मायावती, अखिलेश यादव और अजीत सिंह रैली को संबोधित करने पहुंचे। अपने संबोधन में बसपा प्रमुख मायावती ने केंद्र सरकार पर जमकर हमला बोला। साथ ही उन्होने कांग्रेस को भी निशाने पर लिया। बसपा प्रमुख ने कहा कि कांग्रेस राज्य में मतों के विभाजन की राजनीति कर रही है ऐसे में उन्होने एकजुट होकर गठबंधन के पक्ष में मतदान करने की अपील की।  ये मेरा वोट..ये उसका वोट..ये ना कटे या ना बंटे, सहारनपुर के देवबंद में 'सामाजिक न्याय से महापरिवर्तन' महारैली में बहुजन समाज पार्टी की मुखिया मायावती एक खास वर्ग को कुछ खास तरीके से अपील करती सुनाई दी मायावती ने भले ही चुनाव में जाति-धर्म का तड़का लगाकर लोगों को भड़काने की कोशिश की हो लेकिन उनके जीत के दावे देवबंध से भी ईवीएम पर ही अटके। उत्तर प्रदेश के देवबंद में मायावती-अखिलेश दिखे तो साथ में चौधरी साहब भी मंच पर थे। देश की सियासत में ये तस्वीर सब कुछ कह देती है। रैली भले ही महागठबंधन की रही हो लेकिन पूरा रैली मैदान नीले रंग से पटा पड़ा था। सबकुछ बहुजन समाज पार्टी के रंग में। अखिलेश ने जीत का दावा किया। कभी उनको राहुल गांधी अच्छे लगते थे। आज उनको पूरा जोर लगाकर हराना चाहते हैं। वोट कांग्रेस ना दे तो बीजेपी जीत जायेगी। वो जाति मेरा ये धर्म मेरा। ये जाति उसकी ये धर्म उसका। कुछ इसी तरह से उलझे सवाल शायद आज वोटर भी सियासत से पूछना चाहेगा। अगर सिर्फ समीकरणों को जाति और धर्म से ही तोला जायेगा। तो फिर वोट का मोल कौन लगायेगा। 