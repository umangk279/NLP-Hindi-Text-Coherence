सुरक्षा बलों को हथियारों में 26 मैगजीन के साथ दो एके-56 राइफल, दो मैगजीन के साथ तीन पिस्टल, ग्यारह टिफिन आईईडी, 20 डेटोनेटर, चार चीनी हैंड ग्रेनेड और पाकिस्तानी मुद्रा तथा अन्य सामान भी मिले  जम्मू-कश्मीर में सुरक्षा बलों ने पुंछ जिले में आतंकियों का एक ठिकाना ध्वस्त किया जहां से भारी मात्रा में हथियार और विस्फोटक बरामद किए गए। सुरक्षा बलों ने मिली सूचना के आधार पर पुंछ जिले के मेंधर तहसील में बेरी राख जंगल में तलाशी अभियान शुरू किया, जहां आतंकियों के ठिकाने से उन्हें भारी मात्रा में हथियार और विस्फोटक मिले। सुरक्षा बलों को हथियारों में 26 मैगजीन के साथ दो एके-56 राइफल, दो मैगजीन के साथ तीन पिस्टल, ग्यारह टिफिन आईईडी, 20 डेटोनेटर, चार चीनी हैंड ग्रेनेड और पाकिस्तानी मुद्रा तथा अन्य सामान भी मिले।  