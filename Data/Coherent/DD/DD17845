इजरायल और फिलिस्तीन के बीच जारी हिंसा के और भड़कने पर इजरायल ने वेस्ट बैंक में अतिरिक्त सेना को भेजा है। एक फिलिस्तीनी द्वारा इजरायली परिवार के तीन सदस्यों की चाकू मारकर हत्या करने के बाद से ही इलाके में इजरायली और फिलीस्तीनियों के बीच हिंसा भड़क उठी थी।    हिंसक झडपों से उपजी स्थिति पर चर्चा करने के लिए संयुक्त राष्ट्र सुरक्षा परिषद की सोमवार को बैठक होगी। संयुक्त राष्ट्र ने दोनों पक्षों से संयम बरतने की अपील की है। स्वीडन, मिस्र और फ्रांस ने इस मामले में बैठक करने का आग्रह किया था ताकि येरूशलम में हुई हिंसा पर चर्चा की जा सके। येरूशलम में इजरायल की पुलिस ने कहा कि हिंसा करने वाले दर्जनों फिलीस्तीनियों को रोकने के लिये दंगा रोधी बल का इस्तेमाल किया जा रहा है।   