दिल्ली में बीटिंग द रिट्रीट के साथ गणतंत्र दिवस समारोहों का समापन हो गया है. इस मौके पर तीनों सेनाओं के बैंड्स ने आकर्षक प्रस्तुति से समां बांध दिया.  इस कार्यक्रम में राष्ट्रपति, उपराष्ट्रपति, पीएम मोदी समेत तमाम गणमान्य अतिथि मौजूद रहे. दरअसल गणतंत्र दिवस पर सिर्फ परेड का ही आयोजन नहीं होता है, बल्कि  कई कार्यक्रम भी होते हैं, जिसमें बीटिंग द रिट्रीट भी एक है. यह गणतंत्र दिवस आयोजनों का आधिकारिक रूप से समापन करता है. कार्यक्रम के बाद तमाम इमारतें रोशनी से नहा गईं. 