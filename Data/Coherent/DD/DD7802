आगामी लोकसभा चुनाव में वोटरों को चुनाव बूथ तक लाने के लिए चुनाव आयोग द्वारा छत्तीसगढ़ में वोटर जागरुकता कार्यक्रम का आयोजन किया जा रहा है। इस कार्यक्रम का उद्देश्य जनता को वोट के महत्व के प्रति जागरुक करना है।  चुनाव आयोग, छत्तीसगढ़ के रायपुर में मतदाताओं को जागरुक करने के लिए स्वीप कार्यक्रम के अंतर्गत "संकल्प मतदान का" अभियान चला रहा है, जिसका उद्देश्य लोगों को मतदान के प्रति जागरुक करना है। कार्यक्रम में लोगों को चुनाव में भाग लेने और मतदान करने के लिए शपथ दिलाई जा रही है। लोकसभा चुनाव में वोटरों के बीच जागरुकता फैलाने के लिए रायपुर में एक क्रिकेट लीग का आयोजन भी किया गया है। यह क्रिकेट लीग एक सप्ताह तक चलेगा। रायपुर के पुलिस अधिक्षक ने कहा कि क्रिकेट मैच आयोजन का मकसद मतदाताओं को वोट के महत्व के बारे में बताना है जिससे लोकसभा चुनाव में ज्यादा से ज्यादा संख्या में लोग चुनाव में अपनी भागादारी सुनिश्चित कर सके।  