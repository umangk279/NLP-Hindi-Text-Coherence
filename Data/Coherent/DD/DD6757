विश्व कप में आज मेजबान इंग्लैंड का सामना 2 बार की चैम्पियन वेस्टइंडीज़ के साथ होगा। दोनो ही टीमें विस्फोटक बल्लेबाजी के लिए जाने जाती है। ऐसे में क्रिकेट प्रेमियों को एक हाईस्कोरिंग मुकाबला देखने को मिल सकता है। मेजबान इंग्लिश टीम ने प्रतियोगिता में अब तक 3 मैच खेले हैं जिस में उन्हें 2 में जीत मिली है जबकि एक मुकाबले में उन्हें हार का सामना करना पड़ा है। जबकि वेस्टइंडीज़ को एक में जीत और एक में हार मिली है। एक मैच बारिश के कारण नही हो पाया है।  विश्व कप में खिताब की प्रबल दावेदार इंग्लैंड का सामनाआज साउथैम्पटन में वेस्टइंडीज़ से होगा।  वेस्टइंडीज़ एक मात्र ऐसी टीम है जिसे हालिया समय में इंग्लैंड नही हारा पाई है। इंग्लिश टीम को कैरेबियाई दौरे में टेस्ट सीरीज में हार का सामना करना पड़ा था जबकि दोनों टीमों के बीच हुई वनडे सीरीज 2-2 की बराबरी पर समाप्त हुई थी। ऐसे में इंग्लिश टीम की कोशिश इस मुकाबले को हराकर प्रतियोगिता में शीर्ष 4 में बने रहने की होगी। इंग्लिश फैंस अभी भी 3 साल पहले आईसीसी विश्व टी20 के फाइनल में वेस्टइंडीज़ से मिली हार से उबर नही पाए हैं। इस मैच में कार्लोस ब्रेथवेट ने अंतिम ओवर में लगातार 4 छक्के लगाकार इंग्लैंड के हाथो से खिताब छीन लिया था।  मेजबान इंग्लिश टीम ने प्रतियोगिता में अब तक 3 मैच खेले हैं जिस में उन्हें 2 में जीत मिली है जबकि एक मुकाबले में उन्हें हार का सामना करना पड़ा था। इंग्लिश टीम खेल के हर क्षेत्र में संपूर्ण नजर आ रही है। टीम की बल्लेबाजी में जहां काफी गहराई दिखी देती है वही टीम में तेज और स्पिन गेंदबाजों का अच्छा संतुलन है। पिछले कुछ वर्षों में सबसे अधिक बार 300 से अधिक का स्कोर इंग्लिश टीम के ही नाम है। सलामी बल्लेबाज बेयस्टो और जेसन रॉय टीम को आक्रामक शुरुआत देने के लिए जाने जाते हैं। वहीं नबंर 3 पर जो रूट एक दीवार की तरह टीम को मजबूती प्रदान करते हैं। मध्यक्रम में कप्तान मॉर्गन , बेन स्टोक्स और जोस बटलर के अंदर तेजी से रन बनाने की क्षमता है जो टीम को बड़े स्कोर की तरफ ले जाती है। वहीं गेंदबाजी में युवा जोफ्रा आर्चर इससे पहले वेस्टइंडीज़ के लिए अंडर 19 क्रिकेट खेल चुके हैं । ऐसे में अपने पुराने साथियों को पवेलियन भेजने का जिम्मा उनके कंधो पर होगा। उनका साथ देने के लिए टीम में क्रिस वुड और मार्क वुड होंगे। विश्व कप में अब तक दोनो टीमों के बीच अब तक 6 मुकाबले हुए हैं जिसमे से 5 में इंग्लिश टीम को जीत हासिल हुई है।  बात अगर वेस्टइंडीज़ की करें तो उनका प्रदर्शन अब तक शानदार रहा है। पहले मैच में पाकिस्तान को हराने के बाद दूसरे मुकाबले में टीम को ऑस्ट्रेलिया के हाथों हार का सामना करना पड़ा था। दूसरे मैच में ऑस्ट्रेलिया के खिलाफ अच्छी गेंदबाजी के बावजूद कैरेबियाई टीम मुकाबला गवां बैठी। वहीं तीसरे मैच में बारिश के कारण टीम को दक्षिण अफ्रिका के साथ अंक बांटने पर मजबूर होना पड़ा। ऐसे में अगर टीम को सेमीफाइनल की उम्मीदों को बरकरार रखना है तो उन्हें आने वाले मुकाबलों में जीत हसिल करनी होगी। टीम के पास क्रिस गेल, सिमरन हेटमायेर , शाई होप, आन्द्रे रसल जैसे विस्फोटक बल्लेबाज जो इंग्लिश गेंदबाजों के लिए किसी भी समय खतरनाक साबित हो सकते हैं।  