दंतेवाड़ा और बीजापुर सीमा पर तिमेनार के जंगल में नक्सलियों से मुठभेड़ में सुरक्षाबलों को मिली बड़ी कामयाबी। छत्तीसगढ़ पुलिस की डीआरजी और एसटीएफ की कार्रवाई में 8 नक्सली ढेर। घटनास्थल से बड़ी मात्रा में गोला बारूद और हथियार बरामद।  छत्तीसगढ़ के नक्सल प्रभावित क्षेत्र बीजापुर में सुरक्षा बलों के साथ हुई मुठभेड़ में 8 नक्सली मारे गये हैं। जिसमें चार महिला नक्सली भी शामिल हैं। ये मुठभेड़ दंतेवाड़ा और बीजापुर सीमा पर तिमेनार के जंगल में हुई है। डीआरजी यानी डिस्ट्रिक्ट रिजर्व गार्ड और विशेष कार्य बल एसटीएफ के संयुक्त दल ने माअवादियों खिलाफ कार्रवाई की। सूचना के आधार पर सुरक्षा बलों ने दंतेवाड़ा से सटे दोनों जिलों के जंगलों में यह अभियान शुरू किया। जिसके बाद ये सफलता हाथ लगी। घटनास्थल से बड़ी मात्रा में गोला बारूद और हथियार बरामद हुए हैं।  