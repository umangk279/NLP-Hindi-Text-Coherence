दिल्ली विधानसभा का मॉनसून सत्र का आज पहला दिन हंगामेदार रहा जिसके चलते सदन की कार्यवाही को दो बार स्थगित करना पड़ा ।   दिल्ली विधानसभा का चार दिवसीय मानसून सत्र आज से शुरू हो गया है। मानसून सत्र का पहला दिन हंगामेदार रहा। विपक्ष ने दिल्ली में तीन सफाई कर्मियों की सीवर साफ करने के  दौरान हुई मौत की घटना को जोर-शोर से उठाया। जिसके चलते सदन की कार्यवाही को दो बार स्थगित करना पड़ा और बाद में विधानसभा अध्यक्ष ने विपक्ष को सदन से बाहर कर दिया।  नेता प्रतिपक्ष विजेन्द्र गुप्ता ने आरोप लगाया है कि दिल्ली में केजरीवाल सरकार, दलित विरोधी सरकार है।   