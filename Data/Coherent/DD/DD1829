उत्तर प्रदेश के श्रीकृष्ण जन्मस्थान सेवा संस्थान के सदस्यों ने मुख्यमंत्री को पत्र लिखकर धार्मिक स्थलों को सामाजिक दूरी के नियमों के साथ खोले जाने की मांग की है।  उत्तर प्रदेश के मथुरा जनपद स्थित श्रीकृष्ण जन्मस्थान सेवा संस्थान के सदस्य गोपेश्वर नाथ चतुर्वेदी ने मुख्यमंत्री को पत्र लिखकर कोरोना संकट के दौरान शराब की बिक्री चालू कराने के निर्णय को अनावश्यक बताते हुए धार्मिक स्थलों को सामाजिक दूरी के नियमों के साथ खोले जाने की मांग की है। उन्होंने पत्र में कहा है कि जब सरकार ने महामारी के मद्देनजर पान मसाला, गुटखा, तंबाकू व शराब का निर्माण, बिक्री आदि गतिविधियों पर पूर्ण प्रतिबंध लगाए जाने का निर्णय लिया तो हर वर्ग ने स्वागत किया था। अब शराब की बिक्री शुरू कर दी गई है, जिससे सामाजिक दूरी के नियमों का उल्लंघन होता देखा गया है।   