ब्रिटेन के विंडसर कैसल में प्रिंस हैरी और मेगन मार्कल शादी के बंधन में बंध गए. ख़ास मेहमानों की उपस्थिति में ये शाही शादी सम्पन्न हुई.  शादी के दौरान शाही जोड़े ने कसमें खाईं और एक-दूसरे को अंगूठियां पहनाईं. शाही जोड़े का शादी समारोह दोपहर के समय शुरू हुआ और इसके बाद नवविवाहित जोड़ा बग्घी में सवार होकर शहर घूमने निकला. शादी के बाद शाही दंपत्ति को 'ड्यूक और डचेज ऑफ ससेक्स' के नाम से जाना जाएगा. 