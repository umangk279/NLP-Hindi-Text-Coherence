अंतरराष्ट्रीय मुद्रा कोष ने कहा, विकास दर के मामले में चीन से आगे निकल सकता है भारत। अपनी रिपोर्ट में वर्ष 2018 के लिए भारत की विकास दर 7.4 प्रतिशत वहीं चीन की विकास दर 6.8 प्रतिशत रहने का अनुमान जताया। साथ ही 2019 में आर्थिक वृद्धि दर 7.8 फीसद रहने की है संभावना।  दावोस में होने जा रहे विश्व आर्थिक फोरम की बैठक से ठीक पहले अंतर्राष्ट्रीय मुद्रा कोष ने वर्ल्ड इकोनोमिक आउटलुक डबल्यू ई ओ का आँकड़ा दावोस में ही जारी किया। आईएमएफ ने कहा है कि मौजूदा साल 2018 में भारत 7.4 प्रतिशत की दर से दुनिया भर में सबसे तेज गति से विकास करेगा। साथ ही कहा गया है कि 2019 में भारत का विकास दर 7.8 प्रतिशत रहेगा। जबकि इसी दौरान चीन का विकास दर 6.6 और 6.4 प्रतिशत रहेगा। संगठन ने अपनी रिपोर्ट में कहा है कि पिछले साल विमुद्रीकरण और जीएसटी की वजह से आई तात्कालिक मंदी का असर रहने के बावजूद अब मौजूदा साल में भारत सबसे तेज गति से विकास करेगा। 