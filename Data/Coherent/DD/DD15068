 प्रधानमंत्री ने कर्नाटक के लोगों को कई सौगातें देते हुए उदयपुर और मैसूरू के बीच पैलेस क्वीन हमसफर एक्सप्रेस ट्रेन को हरी झंडी दिखाकर किया रवाना। साथ ही मैसूरू से बेंगलुरू के बीच इलेक्ट्रिक रेल लाइन, राष्ट्र को की समर्पित, जनसभा में कहा कर्नाटक को कमीशन वाली नही मिशन वाली सरकार की है जरूरत  प्रधानमंत्री नरेन्द्र मोदी का कर्नाटक दौरा मैसूरु शहर के लिए बेहद ख़ास रहा। प्रधानमंत्री ने उदयपुर और मैसूरू के बीच चलने वाली पैलेस क्‍वीन हमसफर एक्‍सप्रेस को हरी झंडी दिखाकर रवाना किया। साथ ही पीएम ने मैसूरू और बंगलूरू के बीच रेल लाइन के विद्युतीकरण को राष्‍ट्र को समर्पित किया। इस दौरान एक जनसभा में प्रधानमंत्री ने कर्नाटक की सिद्धारमैया सरकार पर राज्य में विकास की अवहेलना करने पर निशाना साधा। प्रधानमंत्री नरेंद्र मोदी ने कर्णाटक सरकार पर कड़ा प्रहार किया। मैसूरू में एक जनसभा को संबोधित करते हुए प्रधानमंत्री ने कहा कि केंद्र की योजनाओं के क्रियान्वयन में राज्य सरकार दीवार की तरह खड़ी है। प्रधानमंत्री नरेंद्र मोदी ने बेंग्लुरू-मैसूरू राष्ट्रीय राजमार्ग को बढ़ाकर छह लेन का बनाने की घोषणा की। प्रधानमंत्री ने कहा शहर और राज्य की जरूरतों को पूरा करने के लिए एक नया रेलवे स्टेशन बनाया जाएगा अपने कर्णाटक दौरे पर प्रधानमंत्री ने पैलेस क्वीन हमसफर एक्सप्रेस ट्रेन की शुरुआते के साथ ही मैसूरू से बेंग्लुरू तक इलेक्ट्रिक ट्रेन सेवा की शुरूआत की। क्वीन हमसफर से बेंगलोर और मैसूर के बीच यात्रा करने वालों को तो फायदा होगा ही साथ ही साथ रेलवे की डीजल की खपत भी घटेगी जिसका सकारात्मक प्रभाव पर्यावरण पर देखने को मिलेगा।  