निर्माता ने कोर्ट को बताया कि फिलहाल फ़िल्म को विदेश में रिलीज़ करने की कोई योजना नहीं है। भारत मे सेंसर बोर्ड से मंजूरी मिलने के बाद एक साथ हर जगह रिलीज़ करेंगे।   सुप्रीम कोर्ट ने ज़िम्मेदार पद पर बैठे लोगों की फ़िल्म पद्मावती के बारे में बयानबाज़ी पर नाराज़गी जताई। चीफ जस्टिस दीपक मिश्रा ने कहा कि सेंसर बोर्ड को अपना काम करने दें। जब सुप्रीम कोर्ट फ़िल्म की सामग्री पर विचार नहीं कर रहा, तो ज़िम्मेदार लोगों को भी इस बात को समझना चाहिए याचिका में समाज मे वैमनस्य फैलाने वाली बातें लिखने पर कोर्ट ने याचिकाकर्ता एम एल शर्मा को फटकार लगाई। कहा- हमने पहले भी आपको आगाह किया था। आमतौर हम ऐसे मामलों में जुर्माना वसूलते हैं। आपको इस बार छोड़ दे रहे हैं याचिकाकर्ता ने बिना सेंसर सर्टिफिकेट पद्मावती का एक गाना रिलीज़ करने का आरोप लगाया और फ़िल्म निर्माता के ऊपर FIR दर्ज करने की मांग की। सुप्रीम कोर्ट ने इस मांग को ठुकराया।   