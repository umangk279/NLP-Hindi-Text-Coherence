कोविड-19 महामारी से जारी जंग में पीएम केयर्स फंड की एक महत्वपूर्ण भूमिका नजर आ रही है, इस फंड के जरिए दिए जाने वाले वेंटिलेटर्स की सप्लाई राज्यों में शुरू हो गई है।   कोरोना संकट के इस दौर में प्रधानमंत्री नरेंद्र मोदी ने पीएम केयर्स फंड की शुरुआत की थी। जिसके बाद लोगों ने इसमें सहायता के इरादे से बढ़ चढ कर दान किया। जिसमें 2 हजार करोड़ रुपए मिले हैं, जिससे 50 हजार मेड इन इंडिया ब्रांड के वेंटिलेटर का निर्माण किया जा रहा है। जिसके तहत अब तक करीब 3 हजार वेंटिलेटर का निर्माण हो चुका है। जिनमें से 1 हजार 340 वेंटीलेटर राज्यों और केंद्र शासित प्रदेशों को सप्लाई किए जा चुके हैं। 