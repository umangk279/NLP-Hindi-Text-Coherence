एयर इंडिया का विशेष विमान भारतीय नागरिकों को निकालने के लिए कोरोनावायरस से प्रभावित चीन के वुहान शहर के लिए रवाना हो गया। केंद्र सरकार की स्थिति पर पूरी नजर है, साथ ही देशभर में कोरोना वायरस की जांच के लिए प्रयोगशाला सुविधाएं बढ़ाने का फैसला  किया।  चीन में रह रहे अपने नागरिकों को लाने के लिए एयर इंडिया का विशेष विमान चीन के शहर वुहान जा रहा है। इस विशेष विमान में मास्क के अलावा वायरस से बचाव के लिए सभी उपकरण भी साथ जा रहा है। एयर इंडिया के सीएमडी अश्विनी लोहानी ने डीडी न्यूज से खास बातचीत में कहा कि विशेष विमान में क्रू मेम्बर के अलावा इंजीनियर और डॉक्टरों की टीम भी जा रही है।  