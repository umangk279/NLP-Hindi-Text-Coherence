ग़ाज़ियाबाद से पुलिस ने एक मकान और मदरसे में ठहरे 10 इंडोनेशियाई जमातियों को पकड़ा है. विदेशी जमातियों को बिना प्रशासन को सूचना दिए ठहराने पर पुलिस ने पांच लोगों के खिलाफ मुकदमा दर्ज किया है.  पुलिस को सूचना मिली थी कि शहीद नगर में एक व्यक्ति के घर में इंडोनेशिया के ज़माती ठहरे हुए हैं, जो निमामुद्दीन से तबलीगी ज़मात से आए हैं. सूचना मिलने पुलिस ने मकान और पड़ोस के मदरसे से 10 इंडोनेशिया के नागरिकों को पकड़ा. पकड़े गए विदेशी नागरिकों में पांच महिलाएं और पांच पुरुष हैं. इन्हें जांच के लिए और क्वारंटाइन के लिए जिला अस्पताल भेजा गया है. विदेशी नागरिकों के खिलाफ विदेशी अधिनियम के तहत मुकदमा भी दर्ज किया गया है. 