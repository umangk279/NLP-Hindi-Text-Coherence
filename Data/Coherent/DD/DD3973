प्रधानमंत्री नरेंद्र मोदी ने दुमका में चुनावी जनसभा को किया संबोधित, कहा नागरिकता संशोधन कानून पर कांग्रेस सहित सभी विपक्षी दल देश को कर रहे हैं गुमराह.  प्रधानमंत्री नरेंद्र मोदी ने झारखंड के दुमका में एक जनसभा को संबोधित किया। नागरिकता कानून को लेकर पीएम नरेंद्र मोदी ने कांग्रेस और उनके सहयोगियों पर तीखा हमला बोला है। पीएम ने कहा कि कल तक जो काम पाकिस्तान करता रहा, आज वह काम कांग्रेस कर रही है। उन्होंने कांग्रेस पर देश में अराजकता फैलाने की आरोप लगाया और कहा कि जिस तरह से देश में आग लगाने की कोशिश की गई है, उससे साफ हो गया है कि नागरिकता कानून का हमारा फैसला हजार फीसदी सच्चा है, देशहित में है। पीएम मोदी ने असम और पूर्वोत्तर के लोगों की तारीफ की और कहा कि वे असम के, नॉर्थ ईस्ट के भाइयों, बहनों का सर झुकाकर अभिनंदन करते हैं। उन्होंने कहा कि लोगों ने हिंसा करने के इरादे वालों को अलग कर दिया है। उन्होंने कहा कि देश का मान-सम्मान बढ़े, ऐसा व्यवहार असम और पूर्वोत्तर के लोग कर रहे हैं। 