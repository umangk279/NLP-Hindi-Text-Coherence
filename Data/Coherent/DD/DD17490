अमेरिका ने हिज्बुल मुजाहिदीन को अंतरराष्ट्रीय आतंकी संगठन घोषित कर दिया है। वहीं इस संगठन की अमेरिका में सारी संपत्ति सील कर दी गई है। साथ ही इस समूह के साथ किसी भी तरह की लेनदेन पर भी रोक लगा दी गई है।     कश्मीर में आतंकवाद फैलाने वाले पाकिस्तान के आतंकी संगठन हिज्बुल मुजाहिदीन पर प्रतिबंध लगाते हुए उसे अंतरराष्ट्रीय आतंकवादीसंगठन घोषित कर दिया है। आतंकवाद के खिलाफ अंतरराष्ट्रीय मंचों पर पाकिस्तान को बेनकाब करने की भारत की कोशिशों के लिए इसे बड़ी कामयाबी माना जारहा है। कश्मीर में आतंकवाद को बढ़ावा देने में जुटे पाकिस्तान के लिए अमेरिका का यह फैसला झटके से कम नहीं है। अमेरिका के विदेश विभाग ने एक बयान जारी कर कहा है कि उसने पाकिस्तान स्थित आतंकवादी संगठन हिज्बुल मुजाहिदीन को बैन कर दिया है। इस फैसले के बाद अमेरिका के अधिकार क्षेत्र में आने वाली हिज्बुल की संपत्तियों और उनसे जुड़े उसके हितों पर रोक लग जाएगी। इसके साथ ही अमेरिका का कोई भी व्यक्ति इस समूह के साथ किसी तरहका लेनदेन नहीं कर सकेगा।   