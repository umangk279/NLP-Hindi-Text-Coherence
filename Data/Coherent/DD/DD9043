भारतीय नौसेना का बेड़ा अब पहले से ज्यादा ताकतवर हो गया है. गहरे पानी में बचाव कार्य करने में सक्षम वाहन डीएसआरवी को बुधवार को मुंबई में नौसेना के बेड़े में शामिल किया गया.  डीएसआरवी के नौसेना में शामिल होने से सेना की बचाव क्षमता में एक नया आयाम जुड़ गया है. अब भारतीय नौसेना गहरे पानी में उतरकर भी बचाव कार्य करने में पहले से कहीं अधिक सक्षम हो गई है. डीएसआरवी भारतीय नौसेना को दुनिया की उन कुछ नौसेनाओं के बराबर लाकर खड़ा करेगा, जिनके पास बचाव कार्य की ऐसी क्षमता है. 