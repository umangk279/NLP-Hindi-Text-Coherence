रक्षा मंत्री निर्मला सीतारमण ने राफेल सौदे को लेकर कांग्रेस द्वारा लगाए जा रहे आरोपों का करारा जवाब दिया है. यूपीए सरकार के समय तय किए गए दाम से तीन गुना रक़म चुकाने पर हामी भरने और एक निजी भारतीय कंपनी को फ़ायदा पहुंचाने के तमाम आरोपों को सिरे से ख़ारिज करते हुए रक्षा मंत्री ने कांग्रेस पर ही देश की सुरक्षा से खिलवाड़ करने के आरोप जड़ दिए हैं.   राफेल सौदे पर कांग्रेस के तमाम आरोपों का रक्षा मंत्री निर्मला सीतारमण ने जवाब दिया है. राफेल सौदे से जुड़े कांग्रेस के आरोपों को बेहद शर्मनाक बताते हुए उन्होंने कहा कि पूरी प्रक्रिया पारदर्शी रही है और उसके बाद ही इस सौदे को अंतिम रूप दिया गया. उन्होंने कहा कि 36 राफेल विमानों के लिए अंतिम समझौते पर सीसीएस की मंज़ूरी के बाद ही हस्ताक्षर किए गए थे. 