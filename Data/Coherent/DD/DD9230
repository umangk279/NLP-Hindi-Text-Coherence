विश्व चैंपियन मैरीकॉम के सिर पर छठी बार सजा विश्व महिला मुक्केबाज़ी चैंपियनशिप का ताज, मैरीकॉम ने 48 किलोग्राम वर्ग में यूक्रेन की हन्ना ओखोता को 5-0 से मात देकर ये मुकाबला अपने नाम किया। राष्ट्रपति रामनाथ कोविंद और प्रधानमंत्री नरेंद्र मोदी ने मैरी कॉम को इस उपलब्धि के लिए बधाई दी है। वहीं 57 किलो भारवर्ग में सोनिया चहल को रजत से करना पड़ा संतोष ।  6 बार की विश्व मुक्केबाज़ी चैम्पियन एमसी मैरीकॉम ने दिल्ली में हुए आइबा विश्व महिला मुक्केबाज़ी चैम्पियनशिप के 48 किग्रा भार वर्ग के फ़ाइनल में  रिकॉर्ड छठी बार स्वर्ण पदक अपने नाम कर लिया है। दिल्ली के डी जाधव स्टेडियम में खेले गए फ़ाइनल में मैरीकॉम ने यूक्रेन की हन्ना ओखोटा को 5-0 से हराकर छठी बार ख़िताब अपने नाम किया। मैरीकॉम ने इससे पहले 2002, 2005, 2006, 2008 और 2010 में स्वर्ण पदक जीता था वहीं 2001 में उन्होंने रजत पदक अपने नाम किया था। मैरीकॉम छठी बार ये ख़िताब जीतने के बाद बेहद भावुक नज़र आईं और उन्होंने अपने फैन्स का शुक्रिया अदा किया। प्रधानमंत्री नरेंद्र मोदी ने मैरीकॉम को उनकी स्वर्णिम सफलता पर बधाई दी है। पीएम ने अपने ट्वीट में कहा-  खेल मंत्री कर्नल राज्यवर्धन राठौर ने मैरीकॉम को स्वर्ण पदक जीतने पर ट्विट करके बधाई दी है। उन्हो अपने ट्विट में लिखा....    हालांकि 57 किग्रा भार वर्ग के फ़ाइनल में भारत की सोनिया को हार का सामना करना पड़ा। उन्हें रजत पदक हासिल हुआ। सोनिया को फ़ाइनल में जर्मनी की मुक्केबाज़ ओरनेला वारेन ने 4-1 से हराकर स्वर्ण पर कब्ज़ा किया। 