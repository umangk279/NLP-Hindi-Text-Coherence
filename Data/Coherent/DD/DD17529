दक्षिण कश्मीर के शोपियां जिले में आतंकवादियों के साथ हुई मुठभेड़ में सुरक्षाबलों ने तीन आतंकियों को मार गिराया है। वहीं इस मुठभेड़ में सेना के दो जवान शहीद हो गए हैं। इस मुठभेड़ में एक कैप्टन सहित 3 अन्य घायल हो गए।   सुरक्षाबलों ने जिले के जैना-पोरा इलाके के अवनीरा गांव में आतंकवादियों के मौजूदगी की सूचना मिलने के बाद इलाके को घेरा और तलाशी अभियान चलाया था। इसी दौरान आतंकवादियों ने उनपर गोली चलाई। इस बीच एक अन्य घटना में बांदीपुरा जिले के हाजिन इलाके में मुठभेड़ में 3 सुरक्षाकर्मी घायल हो गये हैं। खुफ़िया जानकारी के आधार पर सुरक्षाबलों ने तलाशी अभियान चलाया जिसके बाद आतंकियों ने गोलीबारी शुरू कर दी, जिसमें 3 सुरक्षाकर्मी घायल हो गए। 