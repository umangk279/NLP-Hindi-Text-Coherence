मंगलवार को रक्षा मंत्री राजनाथ सिंह ने सीमा पर हो रहे आधारभूत ढाँचे के विकास की समीक्षा की. बैठक में सीमा सड़क संगठन के महानिदेशक लेफ़्टिनेंट जनरल हरपाल सिंह ने रक्षा मंत्री राजनाथ सिंह को बॉर्डर के पास चल रहे विभिन्न प्रोजेक्ट के निर्माण कार्य की प्रगति की जानकारी दी।  इस बैठक में सीमावर्ती इलाक़ों में रणनैतिक रूप से अहम सड़कों, पूलऔर सुरंग के निर्माण कार्य में और तेज़ी लाने पर विचार किया गया. बैठक में रक्षा सचिव अजय कुमार और रक्षा मंत्रालय के वरिष्ठ अधिकारी मौजूद रहे। ग़ौरतलब है कि साल 2019-20 में कोविड-19 की परिस्थिति के बावजूद बीआरओ ने 2018-19 के मुक़ाबले अपने काम में तीस फ़ीसदी की वृद्धि दर्ज की है. बीआरओ ने जम्मू और कश्मीर, लद्दाख, हिमाचल प्रदेश, उत्तराखंड, सिक्किम और अरुणाचल प्रदेश में 149 सड़कों (3965 किलोमीटर) पर बर्फ हटाने का काम किया। इसने सैनिकों और रसद को आगे के क्षेत्रों में तेजी से और शीघ्र आवागमन सुनिश्चित किया। BRO ने अपने काम में और तेज़ी लाने के लिए आधुनिक मशीनो का उपयोग किया जा रहा है. केंद्र की सरकार ने सीमा से सटे इलाक़ों में सुरक्षा निगरानी और इनकी महत्वपूर्ण स्थिति को देखते हुए इन इलाक़ों में आधारभूत ढाँचे के विकास के लिए लगातार काम कर रही है । सीमावर्ती इलाक़ों में सेना को और उसके महत्वपूर्ण साजोसामान की पहुँच के लिए ही सीमा सड़क संगठन जम्मू और कश्मीर, लेहऔर लद्दाख़ समेत देश की सीमा से सटे इलाक़ों में रणनीतिक रूप से अहम सड़कों , पुलोंऔर सुरंगो का निर्माण कर रही है 