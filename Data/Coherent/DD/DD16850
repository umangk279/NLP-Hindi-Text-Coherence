शुक्रवार से शुरु हो रहे अंडर-17 फीफा विश्व कप के ग्रुप सी में रोमांचक मुकाबले देखने को मिल सकते है। इस ग्रुप में 9 प्रतियोगिता में हिस्सा ले चुकी जर्मनी की टीम की दावेदारी सबसे मजबूत नजर आ रही है। हालांकि उन्हे कोस्टारिका से कड़ी टक्कर मिलने की उम्मीद है। इसके अलावा इस ग्रुप में ईरान और गिनी की टीम भी मौजूद है।   अंडर 17 फीफा विश्व कप में इस बार जर्मनी की टीम प्रतियोगिता के इतिहास में पहली बार खिताब जीतने के उद्देश्य से उतरेगी। जर्मनी ने इस टूर्नामेंट में नौ बार भाग लिया है। इसमे उनका सर्वश्रेष्ठ प्रदर्शन 1985 में देखने को मिला था। तब यह टीम टूर्नामेंट में उपविजेता रही थी। 