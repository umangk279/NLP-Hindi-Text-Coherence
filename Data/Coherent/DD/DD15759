हाल के महीनों में बेहद तनाव भरे रिश्तों से दो-चार भारत और चीन के बीच शुक्रवार को एक अहम बैठक हुई, जिसमें भारत की अगुवाई राष्ट्रीय सुरक्षा सलाहकार अजीत डोभाल और चीन की अगुवाई वहां के राष्ट्रीय सुरक्षा सलाहकार यांग यिची ने की. डोकलाम विवाद के बाद दोनों देशों के प्रतिनिधियों के बीच ये पहली बैठक हो रही है.  रिश्तों में नई ऊर्जा और सीमा विवाद को सुलझाने की दिशा में भारत के राष्ट्रीय सुरक्षा सलाहकार अजीत डोभाल और चीन के विशेष प्रतिनिधि यांग जिएची के बीच दिल्ली में बैठक हुई. भारत और चीन के बीच हुए डोकलाम विवाद के बाद दोनों देशों के प्रतिनिधियों के बीच ये पहली बैठक हो रही है. बैठक के बाद चीन के विशेष प्रतिनिधि यांग जिएची ने प्रधानमंत्री नरेंद्र मोदी से मुलाकात की और दिपक्षीय मसलों पर बात की. इससे पहले दिन में हुई बैठक में सीमा समेत कई मुद्दों पर बातचीत की गई. वार्ता सकारात्मक रही और दोनों देशों के बीच नजदीकी सहयोग की पूरी संभावना तलाशने पर केंद्रित थी. भारत और चीन के प्रतिनिधियों ने वार्ता के पहले हुए दौरों की व्यापक समीक्षा की और यह सहमति व्यक्त की कि सीमा मुद्दे का जल्द निपटारा दोनों देशों के मूलभूत हितों को पूरा करता है. दोनो देशों ने भारत-चीन सीमा मुद्दे के निष्पक्ष, उचित और पारस्परिक स्वीकार्य हल प्राप्त करने की अपनी प्रतिबद्धता पर जोर दिया. वार्ता के बाद भारत की ओर जारी बयान में कहा गया- 'दोनों पक्ष इस बात पर सहमत हुए हैं कि सीमा मुद्दे के अन्तिम समाधान के लिये सीमा क्षेत्रों में शांति और सौहार्द बनाए रखना आवश्यक है. विशेष प्रतिनिधियों ने इस संबंध में विभिन्न विश्वास निर्माण उपायों पर विचार विमर्श किया.' दोनों प्रतिनिधियों ने सीमा क्षेत्रों में शांति बनाये रखने पर जोर दिया, साथ ही विभिन्न विश्वास बहाली के उपायों पर विचार विमर्श किया. साथ ही द्पिक्षीय मसलों पर भी बात हुई. दरअसल दोनों देशों के बीच सीमा मुद्दे के हल के लिये 2003 से ही बातचीत हो रही है. भारत और चीन ने एक दूसरे की संवेदनशीलता, चिंताओं और आकांक्षाओं के सम्मान के साथ अपने मतभेदों के पारस्परिक रूप से स्वीकार्य हल किये जाने की प्रतिबद्धता जाहिर की. भारत और चीन के बीच बातचीत का ये 20वां राउंड है. गौरतलब है कि अभी हाल ही में विदेश मंत्री सुषमा स्वराज ने भी अपने चीनी समकक्ष वांग यी से बात की थी. गौरतलब है कि दोनों देशों के बीच लगभग 4,000 किलोमीटर लम्बी सीमा लगती है जहां पर अमन-चैन बरकरार रखने के लिए भी विचार विमर्श किया गया. 