इंडोनेशिया के बाली द्वीप के माउंट आगुंग ज्वालामुखी में विस्फोट का ख़तरा लगातार बढ़ता जा रहा है।    ज्वालामुखी के आसपास रहने वाले तकरीबन 1 लाख लोगों को इलाका ख़ाली करने को कहा गया है। इंडोनेशिया प्रशासन ने द्वीप पर उच्च स्तरीय चेतावनी घोषित कर दी है. एयरपोर्ट बंद कर दिया गया है जिसके कारण कई यात्री यहां फंस गए हैं।  पहाड़ की चोटी पर 11,150 फीट की ऊंचाई तक धुएं और राख का गुबार देखा गया है। इंडोनेशिया के राष्ट्रीय आपदा प्रबंधन बोर्ड ने बताया कि चोटी से 12 किलोमीटर की दूरी तक धमाके सुनाई दे रहे थे. अधिकारियों ने लोगों से गिर रहे मलबे और चट्टानों से दूर रहने को कहा है।  