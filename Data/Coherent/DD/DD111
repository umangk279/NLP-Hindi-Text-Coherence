दुनिया के कई देशों में अब भी कोरोना का कहर जारी है। दुनिया में इस वायरस से संक्रमित लोगों की संख्या बढ़कर 34,159,060 हो गई है। दुनिया भर में अब तक कोरोना महामारी से 2.54 करोड़ से ज्यादा मरीज ठीक हो चुके हैं।      दुनिया भर में कोरोना संक्रमितों की संख्या बढ़कर 3 करोड़ 41 लाख 46 हजार के पार हो गई है, वहीं इस महामारी से अब तक मरने वालों की संख्या साढ़े 10 लाख 18 हजार से ज्यादा हो गई है। दुनिया में अब तक कोरोना वायरस के सबसे ज्यादा मामले अमेरिका में सामने आए है, जहां कोरोना संक्रमित मरीजों की संख्या 74 लाख 46 हजार के पार हो गई है। अब तक अमेरिका में इस महामारी से मरने वालों की संख्या 2 लाख 11 हजार से ज्यादा हो गई है। वहीं मृतकों के मामले में ब्राजील दूसरे नंबर पर है जहां कोरोना महामारी से ब्राजील में अब तक 1 लाख 43 हजार से ज्यादा लोगों की मौत हो चुकी है। कोरोना संक्रमण के 48 लाख 13 हजार मामलों के साथ ब्राजील तीसरे स्थान पर है।      