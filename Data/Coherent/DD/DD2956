गृहमंत्री ने कहा कि भारत नशीले पदार्थों की तस्‍करी और कारोबार को कतई बर्दाश्‍त नहीं करने की नीति अपना रहा है। नई दिल्‍ली में बिम्‍सटेक देशों में नशीले पदार्थों की तस्‍करी से निपटने के विषय पर आयोजित सम्‍मेलन में गृहमंत्री ने कहा कि प्रधानमंत्री मोदी का सपना भारत को नशीले पदार्थों से मुक्‍त बनाना है।  केन्‍द्रीय गृहमंत्री अमित शाह ने कहा है कि सरकार नशीले पदार्थों की तस्‍करी और व्‍यापार पर नियंत्रण के लिए निश्चित दृष्टिकोण अपना रही है। नई दिल्‍ली में बिम्‍सटेक देशों में नशीले पदार्थों की तस्‍करी से निपटने के विषय पर आयोजित सम्‍मेलन में गृह मंत्री शाह ने कहा कि सरकार इस चुनौती से निपटने के लिए विभिन्‍न संगठनों के बीच समन्‍वय की रूपरेखा तय करेगी। गृहमंत्री ने कहा कि भारत नशीले पदार्थों की तस्‍करी और कारोबार को कतई बर्दाश्‍त नहीं करने की नीति अपना रहा है।  गृह मंत्री ने कहा कि संयुक्‍त राष्‍ट्र में पेश नशीले पदार्थों से संबंधित वैश्विक रिपोर्ट के अनुसार दुनिया में 15 से 64 वर्ष की आयु के साढ़े पांच प्रतिशत लोग नशीले पदार्थों का इस्‍तेमाल करते हैं। गृहमंत्री ने आशा व्यक्त की कि दो दिन के सम्‍मेलन में इस विषय से जुड़े सभी पहलुओं पर चर्चा की जायेगी और कुछ निर्णय लिये जायेंगे। गृह मंत्री ने कहा कि प्रधानमंत्री मोदी का सपना भारत को नशीले पदार्थ मुक्‍त बनाना है। 