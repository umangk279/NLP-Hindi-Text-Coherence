केन्‍द्रीय मंत्री नितिन गडकरी ने कहा कि चीन की कंपनियों को देश की किसी भी राजमार्ग परियोजना में भाग लेने की अनुमति नहीं दी जायेगी। उन्‍होंने कहा कि इसमें संयुक्‍त कंपनियां भी शामिल होंगी।  केन्‍द्रीय मंत्री नितिन गडकरी ने कहा कि सरकार यह सुनिश्चित करेगी कि चीन की कंपनियां सूक्ष्‍म, लघु और मध्‍यम उद्योगों जैसे किसी भी क्षेत्र में प्रवेश नहीं कर पायें। उन्‍होंने कहा कि यह आत्‍मनिर्भर भारत बनाने की दिशा में एक कदम है। केन्‍द्रीय मंत्री ने कहा कि सड़क निर्माण के लिए ऐसी किसी भी कंपनी को अनुमति नहीं दी जायेगी, जिसमें चीन की भागीदारी हो। साथ ही उन्‍होंने कहा कि चीन की कंपनियों पर प्रतिबंध लगाने की नीति जल्‍द ही जारी की जायेगी और राजमार्ग परियोजनाओं के प्रावधानों में छूट देकर भारतीय कंपनियों के भाग लेने की योग्‍यता में वृद्धि की जाएगी। 