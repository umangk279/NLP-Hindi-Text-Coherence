बीएसएफ के महानिदेशक रजनी कांत मिश्र ने कहा कि बीएसएफ ने ना सिर्फ सीमाओं की सुरक्षा में बल्कि आतंकवाद से निपटने में भी अहम भूमिका निभाई है।  राजधानी दिल्ली के विज्ञान भवन में आज सीमा सुरक्षा बल के अलंकरण समारोह का आयोजन किया गया। राष्ट्रीय सुरक्षा सलाहकार अजील डोवाल  इस समारोह में मुख्य अतिथि के तौर पर उपस्थित रहे। कार्यक्रम में देश की सीमाओें की रक्षा के लिए जीवन बलिदान करने वाले बीएसएफएफ के जवानों के साहस को सलाम किया गया। पूरी दृढ़ता औऱ कर्तव्यनिष्ठा के साथ अपनी ज़िम्मेदारी निभाने वाले बीएसएफ के जवानों को समारोह में सम्मानित किया गया। मुख्य अतिथि अजीत डोवाल ने इन जवानों को वीरता पदकों से अलंकृत किया। वीरता पुरस्कारों से सम्मानित लोगों में उप महानिरीक्षक बलजीत सिंह कसाना, , सहायक कमांडेंट युद्धवीर यादव, आरक्षक परसराम, आरक्षक विभास बटव्याल, शामिल हैं। इस मौके पर एनएसए अजीत डोवाल ने कहा कि बीएसएफ के जवानों के लिए अपने प्राणों से भी ज्यादा देश की सुरक्षा है और उन्होंने हमेशा ही अपने फर्ज़ को तवज्जो दी है। उन्होंने कहा कि  बीएसएफ के आधुनिकीकरण से भविष्य में चुनौतियों से निपटने में मदद मिलेगी। बीएसएफ के महानिदेशक रजनी कांत मिश्र ने कहा कि बीएसएफ ने ना सिर्फ सीमाओं की सुरक्षा में बल्कि आतंकवाद से निपटने में भी अहम भूमिका निभाई है। 