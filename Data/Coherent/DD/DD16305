फिलीपीन्स पहुंचे पीएम मोदी ने आसियान शिखर सम्मेलन में हिस्सा लिया तो वहां के उद्योगपतियों को भारत में निवेश का न्योता दिया। पीएम मोदी ने भारत की एक्ट ईस्ट नीति का जिक्र किया तो 21वीं सदी में एशिया की बढ़ती भूमिका की बात कही।   आसियान शिखर सम्मेलन के उद्घाटन सत्र के दौरान सांस्कृतिक कार्यक्रमों की धूम रही। जिसमें भारत तथा कुछ अन्य सदस्य देशों के साथ फिलीपींस के सांस्कृतिक जुड़ाव को बेहद सुंदरता से पेश किया गया। इस बार आसियान सम्मेलन में आपसी संपर्क बढ़ाने पर खास जोर है और पीएम मोदी इस बात को पिछले कुछ सालों से लगातार बढ़ावा देते रहे हैं। आसियान सम्मेलन की शुरुआत के बाद आसियान बिजनेस एंड इनवेस्टमेंट समिट में भी पीएम ने इसी पर जोर दिया। 