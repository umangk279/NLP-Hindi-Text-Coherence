प्रधानमंत्री नरेंद्र मोदी लोकसभा चुनाव 2019 को लेकर शुक्रवार को अमरोहा पहुंचे। अपना संकल्प दोहराया।(मोदी-मोदी)। प्रधानमंत्री मोदी ने कांग्रेस, सपा और बसपा पार्टी पर निशाना साधा। पीएम ने धमाकों की सियासत पर हमला बोला। पीएम मोदी ने कहा कि अब धमाके इसलिए रुक गये हैं क्योंकि अब दिल्ली में चौकीदार है।  पीएम ने शहीदों को याद करते हुए कहा कि उनकी सरकार आतंक को वोट से नहीं तोलती। पीएम ने वोट बैंक की सियासत पर निशाना साधा। पीएम ने बाबा साहब और बाबू जगजीवन राम को याद किया। उन्होनें परिवारवाद को लेकर कांग्रेस पर वार किया। पीएम मोदी ने कहा आतंकियों को उन्हीं के तरीके से जबाव देना, देश के ही कुछ लोगों को परेशान करता है। जब भारत डंके की चोट पर दुश्मन को मारता है, तब कुछ लोगों को हिंदुस्तान में रोना आता है। पीएम ने अपनी दूसरी रैली यूपी के सहानपुर में की। उन्होनें कहा कि लोग चुनाव जीतने के लिए राष्ट्र को दांव पर लगा रहे हैं। देश को धर्म-जाति, सम्प्रदाय और स्वार्थ के समीकरण में उलझाने की कोशिश कर रहे हैं। पीएम ने बिना किसी का नाम लिए कहा कि कांग्रेस के चहेते बोटी-बोटी करने की धमकी देते हैं हम बेटी-बेटी को सम्मान देने वाले हैं। पीएम ने ट्रिपल तलाक के मुद्दे पर कांग्रेस, सपा और बसपा पर निशाना साधा। दिन की आखिरी रैली के लिए प्रधानमंत्री मोदी देवभूमि उत्तराखंड पहुंचे। देहरादून की धरती से भ्रष्टाचार को लेकर उन्होनें कांग्रेस पर तीखा वार किया। उन्होनें कहा कि करप्शन और कांग्रेस का साथ अटूट है। ऐसी जुगलबंदी है जो अलग हो ही नहीं सकती। करप्शन को कांग्रेस चाहिए और कांग्रेस को करप्शन। कांग्रेस सरकार में करप्शन एक्सीलेटर पर रहता है और विकास वेंटीलेटर पर रहता है. पीएम मोदी ने कांग्रेस के घोषणा पत्र को ढकोसला पत्र करार दिया। उन्होनें कहा कि इसको पढ़ेंगे तो पता चलेगा कि कांग्रेस का हाथ किसके साथ है। प्रधानमंत्री मोदी ने कहा कि केन्द्र सरकार के बड़े फैसलों के पीछे देश के 125 करोड़ लोगों की ताकत है। पीएम ने कहा कि आमलोगों की सहभागिता के जरिये ही बीते पांच वर्ष में देश को विकास के पथ पर आगे बढ़ाने में वो सफल हो पाये हैं। 