छोटे ग्राहको में डिजिटल पेमेंट को बढ़ावा देने को सरकार का बड़ा फैसला, 2000 रूपये तक के डेबिट कार्ड पेमेंट लेने पर पर नही लगेगा व्यापारियों को शुल्क, चमड़ा और फुटवेयर उद्योग के लिए 2600 करोड रुपए के विशेष पैकेज का एलान, सवा तीन लाख लोगों को रोजगार मिलेगा      प्रधानमंत्री नरेंद्र मोदी की अध्यक्षता में आज हुई केंद्रीय कैबिनेट की बैठक में कई बड़े फैसले लिये गये. तीन तलाक पर रोक से संबंधित बिल के अलावा सरकार ने आज डिजिटल लेन-देन पर एमडीआर शुल्क की भरपाई केंद्र द्वारा किये जाने का निर्णय लिया. कैबिनेट ने स्वास्थ्य सेवा में सुधार के लिए मेडिकल आयोग के गठन का निर्णय लिया. केन्द्रीय मंत्रिमंडल ने देश में छोटे ग्राहकों के बीच डिजिटल पेमेन्ट को बढ़ावा देने के लिये अहम कदम उठाया है जिसके तहत 2000 रुपये तक के डिजिटल ट्रांजैक्शन पर मर्चेंट डिस्काउंट रेट यानी एमडीआर का भार 2 साल तक सरकार उठायेगी और ये सुविधा 1 जनवरी, 2018 से लागू होगी।  साल 2017 में अप्रैल से सितम्बर महीने के बीच डेविट कार्ड के तहत देश में 2 लाख 18 हजार 700 करोड़ रूपये का लेनदेन हुआ सरकार का अनुमान है कि मौजूदा वित्तीय वर्ष में डेविट कार्ड के द्वारा 4 लाख 37 हजार 400 करोड़ रूपये का लेनदेन होगा। इसी तरह सरकार ने चमड़ा और फुटवियर इन्डस्ट्री में रोजगार सृजन के लिये 2 हजार 600 करोड़ रूपये को पैकेज का ऐलान किया है जिससे 3 लाख 24 हजार नये रोजगार सृजित होने का लश्र्य है।  इसके अतिरिक्त कैविनेट ने राष्ट्रीय आयुष मिशन को 2020 तक आगे बढाने का फैसला किया है तो नेशनल मेडिकल कमीशन बिल को भी मंजूरी दे दी है। इसके अतिरिक्त कैविनेट ने नार्थ ईस्ट में एनएलसीपीआर स्कीम को 2020 तक बढाने का ऐलान किया है। यूनेस्को के साथ समुद्र विज्ञान के क्षेत्र में हैदराबाद में एक ट्रेनिंग इन्टीट्यूट स्थापित करने के लिये भी कैविनेट ने अपनी मंजूरी दे दी है तो वही कृषि और मत्स्य पालन के क्षेत्र में भारत और कोलंबिया के बीच बनी सहमति को भी कैविनेट से हरी झंडी मिल गई है। सरकार ने कोकंड़ रेलवे के विकास के लिये भी फैसला लिया है तो वही नार्थ ईस्ट में नये उद्योगो को बढावा देने के लिये कैपिटल इन्वेस्टमेंट सब्सिडी का फैसला भी कैविनेट ने लिया है।  