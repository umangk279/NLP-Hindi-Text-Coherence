राष्ट्रीय परीक्षा एजेंसी-एनटीए ने इंजीनियरिंग में दाखिले के लिए संयुक्त प्रवेश परीक्षा-जे.ई.ई. मेन्स के महज़ चौथे दिन ही इसका परिणाम घोषित कर दिया है।  जे.ई.ई. मेन्स परीक्षा इस महीने की दो और छह तारीख को आयोजित की गई थी। इसमें सफल उम्मीदवार जेईई-एडवांस्ड परीक्षा में शामिल होने के पात्र होंगे। जेईई-मेन्स में चौबीस उम्मीदवारों ने 100 पर्सेंटाइल अंक हासिल किए हैं। इनमें सबसे अधिक विद्यार्थी तेलंगाना से हैं। सर्वाधिक अंक प्राप्त करने वाले विद्यार्थियों में तेलंगाना से आठ, दिल्ली से पांच, राजस्थान से चार, आंध्रप्रदेश से तीन,  हरियाणा से दो और गुजरात तथा महाराष्ट्र से एक-एक विद्यार्थी शामिल है। कोरोना संकट के कारण जे.ई.ई. मेन्स की परीक्षा दो बार टाल दी गई थी। इस महीने यह परीक्षा 232 शहरों के 660 केन्द्रों पर कराई गई थी। इनमें से आठ केन्द्र विदेश में थे।  वर्ष 2019 से यह परीक्षा वर्ष में दो बार आयोजित होती है। इस वर्ष पहली प्रवेश परीक्षा जनवरी में आयोजित की गई थी।   