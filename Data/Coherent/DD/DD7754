आज तीसरी बार ब्रेक्जिट योजना अनुमोदन के लिए होगी पेश  यूरोपीय संघ से ब्रिटेन के बिना किसी समझौते के अलग होना टालने के प्रयास में प्रधानमंत्री थेरेसा मे आज तीसरी बार ब्रेक्जिट योजना संसद में अनुमोदन के लिए पेश करेंगी। संसद पहले दो बार प्रस्ताव की रूपरेखा नामंजूर कर चुकी है। यदि आज प्रस्ताव को मंजूरी मिलती है तो ब्रिटेन यूरोपीय संघ से 22 मई को अलग हो जाएगा। यदि ऐसा नहीं होता है तो राजनीतिक उथल-पुथल निश्चित है। एक दिन पहले थेरेसा मे अपने इस्तीफे की चेतावनी भी दे चुकी हैं। संसद में सरकार के प्रतिनिधि आंद्रे लिडसम ने कहा कि सांसदों को एक मौका और दिया जा रहा है ताकि 22 मई को ब्रेक्जिट सुनिश्चित हो सके। हाउस ऑफ कॉमन्स के अध्यक्ष जॉन बेरको ने मतदान कराने की अनुमति दी हालांकि पिछले सप्ताह उन्होंने इसकी अनुमति नहीं दी थी।  