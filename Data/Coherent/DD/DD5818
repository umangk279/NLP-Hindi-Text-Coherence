अफगानिस्तान की राजधानी काबुल में एक विवाह समारोह में बम विस्‍फोट,  63 लोगों की मौत, 180 से ज्यादा लोग जख्मी ।  अफगानिस्तान की राजधानी काबुल में शनिवार की देर रात हुए एक भीषण बम विस्फोट में कम से कम 63 लोगों की मौत की खबर है। इस आत्मघाती हमले में 180 से ज्यादा लोग घायल भी हुए हैं। सभी घायलों को अस्पताल में भर्ती कराया गया है। विस्फोट की यह घटना काबुल के पश्चिमी हिस्से में स्थित दुबई सिटी वेडिंग हॉल में हुई। हमले के वक्त हॉल में एक हजार से भी ज्यादा लोगों के मौजूद होने की बात कही जा रही है। 