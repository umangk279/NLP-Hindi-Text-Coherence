विश्व पुस्तक मेले में प्रकाशन विभाग का स्टॉल अपनी कई खूबियों के साथ पाठकों का ध्यान खींच रहा है। प्रकाशन विभाग इस बार इतिहास, विज्ञान, जीनव चरितों के अलावा चुनावी प्रक्रिया और भारतीय कलाओं के कई नए पक्षों पर आए नए प्रकाशनों के साथ सामने है।  चाहे आपको स्वतंत्रता संग्राम के लम्हों से दो चार होना हो, या आधुनिक भारत के निर्माताओं के योगदान को समझना हो, या दिग्गज व्यक्तित्वों के भाषणों को समझना हो, तो इसके लिए आपको कहीं और जाने की ज़रूरत नहीं हो आप आ जाईए दिल्ली में चल रहे विश्व पुस्तक मेले के इस प्रकाशन विभाग के स्टॉल पर, वो भी हिंदी, अंग्रेजी के अलावा भारत की कोई दर्जन भर भाषाओं से  ज्यादा में। प्रकाशन विभाग का ये स्टॉल आपको इतिहास के साथ साथ विज्ञान और मीडिया जैसे विषयों पर भी बुनियादी जानकारियों के लिए सामग्री उपलब्ध कराता है, लेकिन अब प्रकाशन विभाग नए क्षेत्रों में आगे कदम बढ़ाते हुए चुनाव आयोग के साथ कुछ चुनावी प्रक्रिया को लेकर नई पुस्तकों के साथ सामने आया है। विश्व पुस्तक मेले के पहले दिन ही प्रकाशन विभाग ने कई पुस्तकों का लोकार्पण किया, जिसमें नृत्य, चुनावी प्रक्रिया की प्रेरणादायक कहानियां जैसे अलग अलग विषय शामिल हैं। विभाग पुस्तकों के अलावा कई पत्रिकाएं भी आपकों इस स्टॉल पर मिलेगीं। जो समसामयिक विषयों के अलावा रोज़गार के मौकों से जुड़ी भी जानकारी लेकर आता है। इसके अलावा प्रकाशन विभाग आपके लिए प्रसार भारती आरकाईव और राष्ट्रीय फिल्म अभिलेखागार की अनोखी चीज़ों के साथ आया है, जो आपको ज़रूर आकर्षित करेंगी। वहीं विश्व पुस्तक मेले में पुस्तकों के लोकार्पण का सिलसिला भी शुरू हो गया है। केंद्रीय महिला और बाल विकास मंत्री मेनका गांधी ने सय्यद मुबीन ज़ेहरा द्वारा लिखित पुस्तक "बेचारी नही हैं नारी" का लोकार्पण किया। गौरतलब है कि 26वें नई दिल्ली विश्व पुस्तक मेले की शुरुआत शनिवार को हुई। इस बार पुस्तक मेले की थीम है, पर्यावरण और जलवायु परिवर्तन। यूरोपीय संघ को पुस्तक मेले में सम्मानित अतिथि का दर्जा दिया गया है। नैशनल बुक ट्रस्ट की ओर से आयोजित पुस्तक मेला राजधानी के प्रगति मैदान में 14 जनवरी तक चलेगा।       