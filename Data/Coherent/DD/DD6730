केंद्रीय स्वास्थ्य  डा. हर्षवर्धन कल मुज़फ्फरपुर के दौरे पर थे, इस दौरान उन्होंने इन्सेफेलाइटिस से हो रहे बच्चों की मौत से पैदा हुए हालात का जायज़ा लिया साथ ही मुज़फ्फपुर में 100 बिस्तरों वाले बच्चों का एक नया अस्पताल बनाने की बात कही।    केंद्रीय स्वास्थ्य मंत्री डा. हर्षवर्धन, बिहार में इन्सेफेलाइटिस से हो रही बच्चों की मौतों से उत्पन्न हुई स्थिति का जायजा लेने मुज़फ्फरपुर पहुंचे। डा. हर्षवर्धन ने मुजफ्फरपुर के श्रीकृष्ण मेडिकल कॉलेज और अस्पताल का मुआयना किया। उन्होंने अधिकारियों के साथ दिमागी बुखार के प्रकोप से पैदा हुए हालात की समीक्षा की। बिहार के मुजफ्फरपुर में पिछले कई दिन से दिमागी बुखार का प्रकोप देखा जा रहा है। अब तक इस बुखार से मरने वाले बच्चों की संख्या 127 हो गई है। इनमें से अधिकतर मुजफ्फरपुर और आस-पास के इलाकों के हैं। डॉ हर्षवर्धन ने इस बीमारी से निपटने के लिए हर संभवन मदद का आश्वासन दिया है। उन्होंने मुज़फ्फपुर में 100 बिस्तरों वाले बच्चों का एक नया अस्पताल बनाने की बात कही। केंद्रीय मंत्री ने मुज़फ्फरपुर में एक शोध केंद्र के निर्माण की भी घोषणा की। इस केंद्र को भारत  सरकार की ओर से तकनीकि और वित्तीय सहायता मुहैया कराई जाएगी। 