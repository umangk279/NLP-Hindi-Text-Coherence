केंद्र सरकार के चार साल पूरे होने पर प्रधानमंत्री ने रिर्पोट कार्ड जनता के सामने रखा। प्रधानमंत्री कटक की जनसभा में भरोसा दिलाया कि मौजूदा केंद्र सरकार भविष्य के लिए सभी आधारभूत संरचना को विकसित कर रही है। साथ ही मज़बूत इरादों और स्पष्ट नीति की बदौलत ग़रीबों,पिछड़ो और गांव,किसानों के लिए काम कर रही है।   चार साल पहले 26 मई 2014 बनीं केंद्र का लक्ष्य एक संकल्प एक और वो था सिर्फ और सिर्फ देश का विकास। नए ज़माने की रफ़्तार में ताल मिलाती स्पष्ट बहुमत की सरकार साफ़ नीयत और सही विकास के साथ। प्रधानमंत्री ने ज़ोर देकर कहा कि सरकार बिना किसी राजनीतिक स्वार्थ और हिचक के फैसले ले रही है। एक तरफ अगर दुश्मनों को जवाब देने के लिए सर्जिकल स्ट्राइक करती है तो वहीं लटका वन रैंक वन पेंशन (OROP) का भी फैसला करती है। साथ ही आंतरिक सुरक्षा मामले में भी क़ामयाबी सरकार ने हासिल की है। यही वज़ह है कि नक्सली ज़िलों की संख्या 126 से घटकर 90 हो चुकी है।  उन्होने कहा कि ईमानदारी के साथ देश में कालेधन के ख़िलाफ़ जंग लड़ रही है। यही वजह है कि पिछले चार सालों में  3 हज़ार छापों में 53 हज़ार करोड़ कालाधन,45 हज़ार करोड़ की अघोषित आय और 35 हज़ार करोड़ की बेनामी सम्पत्ति जब्त की गई।  पिछड़े वंचितों के लिए विकास का खाका रखते हुए प्रधानमंत्री ने कहा कि बैंक एकाउंट से लेकर घर बनवाने तक सभी वो काम कर रही है जिससे लोगों का जीवन आसान हो। साथ ही उन्होने कांग्रेस की पूर्ववर्ती सरकारों पर भी सवाल खड़े करते हुए कहा कि सिर्फ वोट बैंक की राजनीति की वजह से समान्य लोगों की ज़िन्दगी 50 फीसदी पर ही अटक गई। प्रधानमंत्री ने कहा कि आंकड़ो के लिहाज से 60 साल की बदौलत पिछले चार सालों के शासन में दोगुना उछाल आया है। बैंक एकाउंट खाते पिछले चार सालों में 53 फीसदी से बढ़कर 80 फीसदी तक पहुंचे,2014 तक देश में सिर्फ 13 करोड़ गैस कनेक्शन थे वहीं सिर्फ पिछले चार सालों में तक़रीबन 10 करोड़ नए कनेक्शन दिए गए। वहीं 2014 तक सिर्फ 6 करोड़ शौचालय थे वहीं पिछले चाल सालों में नए शौचालय निर्माण की संख्या 7.5 करोड़ की हो चुकी है। वहीं बिजली से लेकर गांवों तक सड़क पहुंचाने में भी सरकार की प्रतिबद्धता रही है।  प्रधानमंत्री ने मध्यम वर्ग के विकास की बात कही। उन्होने शहरों के ढांचागत विकास,एलईडी की देश में उपलब्धता के साथ साथ स्वास्थ्य क्षेत्र में  3 हज़ार से ज़्यादा बने जन औषधी केंद्र,स्टंट की क़ीमतों में कमी का ज़िक्र किया। प्रधानमंत्री ने आधारभूत संरचना विकास के लिए भारतमाला से सड़कों का जाल और सागरमाला से बंदरगाहों के विकास की योजनाओं का ज़िक्र किया। उन्होने ज़ोर देकर कहा कि देश के पिछड़े इलाक़ों ख़ासकर उत्तर पूर्व में भी रेल का जाल बिछ रहा है। इसी के साथ प्रधानमंत्री 2022 तक एक नया भारत जनभागीदारी और सरकार के प्रयासों से खड़ा करने की बात कही।  