दादरा नगर हवेली के सिलवासा पहुंचे केंद्रीय गृहमंत्री अमित शाह ने कई परियोजनाओं का शुभारंभ किया. उन्होंने हेल्थ और वेलनेस सेंटर का भी उद्घाटन किया. जिससे यहां के स्थानीय लोगों को किफायती स्वास्थ्य सेवाएं मिल सकेंगी. गृहमंत्री अमित शाह ने पोषण मिशन की शुरुआत की.  गृहमंत्री अमित शाह ने दमन और दीव पर एक पुस्तक का भी विमोचन किया. गृहमंत्री ने कहा कि अनुच्छेद-370 और 35-ए देश के एकीकरण में बाधा थे. उन्होंने कहा कि मोदी जी को आपने फिर से प्रधानमंत्री बनाया और उन्होंने संसद के पहले ही सत्र में अनुच्छेद-370 को खत्म कर दिया. मोदी जी के अलावा ये काम कोई और नहीं कर सकता था. केद्रीय गृहमंत्री ने अनुच्छेद-370 पर कांग्रेस के रुख की आलोचना की. उन्होंने कहा कि आज भी राहुल गांधी जो बयान देते हैं, उसकी पाकिस्तान में तारीफ होती है. 