देश में कोरोना के 83 मामले सामने आ चुके हैं। हालांकि इसमें से केरल के तीन मरीज ठीक हो चुके हैं। वहीं भारत में अबतक दो लोगों की मौत हो चुकी है। मौत का पहला मामला कर्नाटक का था। अब मौत का दूसरा मामला दिल्ली का है, जहां एक बुज़ुर्ग महिला की मौत हो गई है।   दरअसल, कोरोना वायरस से पीड़ित मां और बेटे का इलाज राम मनोहर लोहिया हॉस्पिटल में चल रहा था। मृतका को पहले से डायबीटीज़ और हाइपरटेन्शन भी था। मृतक महिला को उनके बेटे से ही कोरोना हुआ था। मृतका का बेटा जापान, जिनेवा और इटली से होकर दिल्ली लौटा था। उधर, कोरोना वायरस के खतरे को देखते हुए भारत-बांग्लादेश सीमा पर सभी बस और ट्रेन सेवाओं को निलंबित कर दिया गया है।  उधर दिल्ली में आईटीबीपी के केन्द्र से कल एक राहत भरी खबर आई। आईटीबीपी के केन्द्र में अलग रखे गए सभी 112 लोगों में से कोई भी कोरोना वायरस से संक्रमित नहीं पाया गया है। इन्हें संक्रमण मुक्त होने का सर्टिफिकेट देकर डिस्चार्ज कर दिया गया। इसी के साथ ये लोग अपने घरों के लिए रवाना हो गए। केंद्रीय गृह राज्य मंत्री ने कहा है कि सरकार कोरोना वायरस के संक्रमण के प्रति सचेत है और हर स्तर पर तैयार है।    