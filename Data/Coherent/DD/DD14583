ऑस्ट्रेलिया के गोल्ड कोस्ट में बुधवार को 21वें राष्ट्रमंडल खेलों का रंगारंग आग़ाज़ हुआ. उद्घाटन समारोह में ऑस्ट्रेलिया की जनजातीय और विविधता भरी संस्कृति की बेहद सुंदर झलक देखने को मिली.  इस बार पीवी सिंधु भारतीय दल की ध्वजवाहक रहीं और टीम परेड में भारत शानदार अंदाज़ में नज़र आया. कॉमनवेल्थ गेम्स में 71 देश हिस्सा ले रहे हैं, जो कि 19 खेल विधाओं में चुनौती पेश करेंगे. भारत की बात करें तो इस बार भारत का सबसे बड़ा दल यहां उतरने वाला है. 4 अप्रैल से 15 अप्रैल तक चलने वाले इन खेलों में भारत के तकरीबन 225 एथलीट कुल 17 खेल प्रतियोगिताओं में हिस्सा लेंगे. 