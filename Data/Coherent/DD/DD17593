चीन की कुछ मीडिया रिपोर्टों के अनुसार मृतकों और घायलों में सैलानी भी  हो सकते हैं।   चीन के दक्षिण पश्चिम सिचुआन प्रांत में एक लोकप्रिय पर्यटक स्थल पर मंगलवार को रिक्टर पैमाने पर सात तीव्रता के भूकंप से दहल उठा. इस भूकंप में कई लोगों की मौत हो चुकी है और सैकड़ों लोग घायल हो चुके हैं। भूकंप का केंद्र प्रांतीय राजधानी चेंगडू से 300 किमी उत्तर में ज़मीन से दस किलोमीटर नीचे था। भूकंप के बाद 610 फायर अधिकारियों व सैनिकों और आठ स्निफर डॉग्स को भूकंप प्रभावित स्थल के लिए रवाना कर दिया गया तस्वीरों से इमारतों के तबाह होने के बारे में पता चलता है. जिउझाइगोउ में कई इमारतें और चीन के बेहद प्रसिद्ध प्राकृतिक संरक्षण केंद्र समेत यूनेस्को की एक वर्ल्ड हेरिटेज साइट प्रभावित हुई हैं। सरकारी न्यूज़ एजेंसी शिनहुआ के मुताबिक राष्ट्रपति शी जिनपिंग ने प्रभावितों को राहत पहुंचाने और घायलों के इलाज के लिए हर संभव मदद पहुंचाने का आदेश दिया है। 