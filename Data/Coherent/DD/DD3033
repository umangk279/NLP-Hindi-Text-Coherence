वित्त मंत्री निर्मला सीतारमण ने कोलकाता में व्‍यापार संगठनों, उद्योगों सहित कई वित्तीय संस्थाओं के सदस्यों के साथ की चर्चा, कहा प्रधानमंत्री के नए भारत के सपने को साकार करने में डिजिटल इंडिया और उद्यमिता के क्षेत्र में की गई अनेक पहल होंगी मददगार साबित.  वित्त मंत्री निर्मला सीतारमण ने आज कोलकाता में आम बजट-2020 पर व्यापारियों और उद्योग प्रतिनिधियों के साथ चर्चा की। बातचीत के दौरान, व्यापार और उद्योग के प्रतिनिधियों ने बजट 2020 और स्टार्टअप और प्रौद्योगिक नवाचार पर अपने सवाल पूछे। वित्त मंत्री ने कहा कि प्रधानमंत्री का 'न्यू इंडिया' का सपना उद्यमशीलता और 'डिजिटल इंडिया' क्षेत्र में पहल के साथ सफल होगा। वित्त मंत्री ने उद्योग समाधान के लिए प्रौद्योगिकी के महत्व और उपयोग पर जोर दिया। 