राष्ट्रपति राम नाथ कोविन्द तीन अफ्रीकी देशों की अपनी यात्रा के पहले चरण में गिनी में हैं. राष्ट्रपति राम नाथ कोविन्द ने गिनी के राष्‍ट्रपति टेओदोरो ओबियांग न्‍युएमा म्‍बासोगो से, राजधानी मलाबो में प्रतिनिधिमंडल स्‍तर की वार्ता की.  इस दौरान दोनों नेताओं ने पारस्‍परिक संबंधों की समीक्षा करने के अलावा आपसी हित के मुद्दों पर विचार-विमर्श किया. बातचीत के बाद दोनों देशों के बीच कई अहम समझौतों पर हस्ताक्षर किए गए. दोनों देशों के बीच द्विपक्षीय हितों से जुड़े तमाम मुद्दों की समीक्षा के बाद संबंधों को और अधिक मजबूत करने पर सहमति बनी. दोनों देशों ने दुनिया में बढ़ते आतंकवाद के ख़तरे पर चिंता जताई और इसके मुक़ाबले के लिए आपसी सहयोग बढ़ाने पर बात की. राष्ट्रपति राम नाथ कोविंद का गिनी की संसद को भी संबोधित करने का कार्यक्रम है. 