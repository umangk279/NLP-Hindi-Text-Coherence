द्विपक्षीय अंतरराष्ट्रीय उड़ानों के लिए भारत का अमेरिका और फ्रांस के साथ समझौता , नागरिक उड्डयन मंत्री हरदीप पुरी ने कहा 18 जुलाई से एक अगस्त के बीच एयर फ्रांस पेरिस से  28 उड़ानें करेगा संचालित , 17 से 31 जुलाई तक भारत और अमेरिका के बीच  भी होंगी18 उड़ानें  , सरकार को दिवाली तक 55 से 60 फीसदी घरेलू उड़ानों की उम्मीद  अनलॉक की प्रक्रिया के रफ़्तार पकड़ने के बीच आर्थिक गतिविधियाँ भी गति पकड़ रही हैं. हवाई यात्रा भी इससे अछूती नहीं है. अब कई देशों के साथ हवाई यात्रा का परिचालन शुरु हो रहा है। भारत ने फ्रांस और अमेरिका के साथ द्विपक्षीय एयर बब्बल स्थापित किया है जिसके तहत इन देशो की एयरलाइंस भारत के लिए अंतरराष्ट्रीय उड़ानें कर सकेंगी । जर्मनी और यूके साथ भी इसी तरह की व्यवस्था पर काम हो रहा है. एयर बब्बल नियमों और प्रतिबंधों पर आधारित एक द्विपक्षीय व्यवस्था है जिसमें दो देश आपस में अंतरराष्ट्रीय उड़ानें संचालित कर सकते हैं एयर फ्रांस दिल्ली, मुंबई, बेंगलूरू और पेरिस के बीच 18 जुलाई से 1 अगस्त तक 28 उड़ानें संचालित करेगा अमेरिकी एयरलाइन यूनाईटेड एयरलाइन्स 17 जुलाई से 31 जुलाई तक भारत और अमेरिका के बीच 18 उड़ानें चलाएगी. भारत यूके के साथ भी जल्द ही एयर बब्बल स्थापित करेगा जिसमे लंदन और दिल्ली के बीच प्रतिदिन 2 उड़ानें परिचालित की जाएंगी. भारत से एयर इंडिया फ्रांस और अमेरिका के लिए एयर बब्बल व्यवस्था के ज़रिए उड़ानों का संचालन करेगा. एयर इंडिया के निजीकरण को लेकर केंद्र सरकार ने एक बार फिर आश्वस्त किया है की अंतिम निर्णय लेते वक़्त सभी कर्मचारियों के हितों को ध्यान में रखा जाएगा. 23 मार्च से भारत में  निर्धारित अंतरराष्ट्रीय यात्री उड़ानें निलंबित है. सरकार ने 25 मई को   घरेलू यात्री उड़ानों को फिर से शुरू किया है. इसके अलावा 15 जुलाई तक कुल 6 लाख 87 हजार फंसे हुए भारतीयों को वंदे भारत मिशन के तहत वापस लाया गया। वहीं सरकार को उम्मीद है कि दिवाली तक भारत में कोविड से पहले की तुलना में 55-60 प्रतिशत तक घरेलू उड़ानों का  परिचालन होगा।  