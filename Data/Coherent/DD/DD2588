पुलिस कमिश्नरेट की निर्भया स्क्वॉड ने जागरूकता संदेश दिया। यह स्क्वॉड आपकी सुरक्षा के लिए पूरे जयपुर शहर में लगातार पेट्रोलिंग करती रहेगी।      पुलिस कमिश्नरेट की निर्भया स्क्वॉड ने आज जयपुर की छोटी चोपड़ से पब्लिक एड्रेस सिस्टम द्वारा कोरोना से बचाव के लिए जागरूकता संदेश दिया। इस संदेश में कोरोना से बचाव के लिए कहा कि घर से बाहर नहीं निकले, घर से बाहर अपनी आवाजाही सीमित रखें ज्यादा आवश्यक हो तो ही घर से बाहर निकलें। अपने मुँह और नाक को मास्क से ढके,किसी से बातचीत करते समय एक मीटर की दूरी बनाए रखें। भीड़भाड़ वाली जगहों पर जाने से बचें। अपने हाथों को साबुन से कुछ समय अन्तराल के बाद धोते रहे एवं सेनेटाइजर का प्रयोग करें। निर्भया स्क्वॉड की नोडल अधिकारी अतिरिक्त पुलिस उपायुक्त सुनीता मीना ने बताया कोई भी परेशानी हो तो पुलिस हेल्पलाइन नंबर के साथ ही कोरोना से बचाव के लिए जारी सरकारी एडवाईजरी का पालन करें।   