मुंबई में एक बार फिर बारिश आफत लेकर आई है। देश की आर्थिक राजधानी कहे जाने वाले शहर के उत्तरी इलाके में रुक-रुक कर बारिश हो रही है, जिसके चलते यहां का जनजीवन अस्त-व्यस्त हो गया है।    मुंबई में एक बार फिर बारिश आफत लेकर आई है। देश की आर्थिक राजधानी कहे जाने वाले शहर के उत्तरी इलाके में रुक-रुक कर बारिश हो रही है, जिसके चलते यहां का जनजीवन अस्त-व्यस्त हो गया है। बारिश से सबसे ज्यादा यहां के हिन्दमाता और मलाड इलाके में पानी भर गया है। आलम यह है कि यहां के रेलवे ट्रैक पर पानी भर गया है। रेलवे ने अम्बरनाथ-बदलापुर ब्लॉक पर चलने वाली सभी ट्रेनों की आवाजाही पर रोकनी पड़ी है। इसके अलावा नवी मुंबई,जोगेश्वरी, विले पारले और मालवाणी में भी बारिश के पानी के चलते बुरा हाल है। मालूम हो कि इस साल मुंबई में 13 जून को मानसून ने दस्तक दी थी। मानसून की पहली बारिश में भी मुंबई पानी-पानी हो गई थी। तेज हवाओं के साथ करीब एक घंटे बारिश हुई थी। बारिश और आंधी की वजह से शहर के अलग-अलग हिस्से में 14 से ज्यादा पेड़ गिर गए थे। इससे कई इलाकों में ट्रैफिक जाम हो गया और लोगों को घर पहुंचने में घंटों लगे। 