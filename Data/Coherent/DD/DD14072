अमेरिका के हवाई में किलाएवा ज्वालामुखी के फटने से भीषण तबाही का माहौल है। ज्वालामुखी से पैदा हो रही गर्मी से हवाई में एक नई दरार से भी लावा निकलने से लीलानी एस्टेट उपखंड के कई और क्षेत्र इसकी चपेट में आ गए है।   अमेरीकी भूगर्भीय सर्वेक्षण विभाग ने इसके वीडियो जारी किए है जिसमें इस नई दरार से लावा निकलते दिखाया गया है। साथ ही सर्वेक्षण विभाग ने ऐसे कई दरारों के और खुलने की चेतावनी भी  दी है। एक दूसरे वीडियो में इस इलाके में में किलाएवा ज्वालामुखी के क्षेत्र में एक बड़े छिद्र बनने का वीडियो भी जारी किया गया है।  इस ज्वालामुखी के फटने से  कई लोगों को अपना घर छोड़ना पड़ा है जबकि दर्जनों घर इस ज्वालामुखी के लावे के चपेट में आने से तबाह हो गए है। किलाएवा ज्वालामुखी दुनिया के सबसे अधिक सक्रिय ज्वालामुखियों में से एक है। 8 दिन पहले यह ज्वालामुखी फटा था। 