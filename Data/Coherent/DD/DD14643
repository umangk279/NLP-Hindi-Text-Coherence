बिहार और आंध्रप्रदेश में ओलावृष्टि से नौ लोगों की मौत हो गई है। बिहार में ओलावृष्टि से पांच लोगों की जान गई है।   वर्षा के साथ ओले गिरने से प्रभावित जिलों में फसलों को भी नुकसान पहुंचा है। उधर आंध्रप्रदेश के कड़ापा जिले में वोंटिमित्ता शहर में वर्षा के साथ ओले गिरने से चार तीर्थयात्रियों की मौत हुई और कम से कम 30 लोग घायल हुये। ये दुर्घटना उस समय हुई जब कोदण्डरामा ब्रह्महोत्सवलू के लिए मंदिर के पास इकट्ठे हुए श्रद्धालुओं पर टीन की छतें गिर गईं। राज्य सरकार ने मृतकों के निकटतम परिजनों को 15-15 लाख रुपये की अनुग्रह राशि देने की घोषणा की है। इस बीच, मौसम विभाग ने आज और कल इसी तरह का मौसम रहने की आशंका व्यक्त की है। 