प्रधानमंत्री नरेंद्र मोदी ने रविवार को वीडियो कॉन्फ्रेंसिंग के जरिए तमिलनाडु के मयीलाडूतुरै, पेरंबलूर, शिवगंगा और थेनी और विरुधुनगर के भाजपा कार्यकर्ताओं से बातचीत की.  उन्होंने कार्यकर्ताओं को संबोधित करते हुए अवसरवादी गठबंधन को आड़े हाथ लिया. पीएम ने कहा कि विपक्ष में जो लोग हैं वो भ्रमित हैं. प्रधानमंत्री नरेंद्र मोदी ने कहा कि पहली बार मतदान करने जा रहे मतदाताओं को वंशवाद में विश्वास नहीं है. उन्होंने कहा कि पहली बार के मतदाताओं को वायदों में नहीं बल्कि प्रदर्शन पर विश्वास है. प्रधानमंत्री ने कहा कि मौजूदा समय में भ्रष्टाचार का कोई स्थान नहीं है. उन्होंने कहा कि अब लाभार्थियों के खाते में सीधा भुगतान हो रहा है. प्रधानमंत्री नरेंद्र मोदी ने कहा कि पिछले चार साल के दौरान भारत की अंतरराष्ट्रीय स्थिति में बदलाव आया है. 