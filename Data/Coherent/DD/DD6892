सोनिया गांधी को दोबारा कांग्रेस संसदीय दल की नेता चुना गया है, जिसके बाद सोनिया गांधी ने सहयोगी दलों का धन्यवाद किया। वहीं राहुल गांधी ने कहा कि 52 सीटों के बावजूद कांग्रेस पार्टी संसद और संसद के बाहर मजबूत विपक्ष की भूमिका निभाने मे कोई कसर नहीं छोड़ेगी।     संसद के संसदीय हॉल में कांग्रेस संसदीय दल की बैठक में सोनिया गांधी को एक बार फिर संसदीय दल का नेता चुन लिया गया है. इस बैठक में कांग्रेस अध्यक्ष राहुल गांधी और  पूर्व प्रधानमंत्री मनमोहन सिंह समेत पार्टी के वरिष्ठ नेता मौजूद थे। दोबारा से नेता चुने जाने पर सोनिया गांधी ने कांग्रेस को वोट करने वालों का धन्यवाद किया है।  कांग्रेस संसदीय दल का नेता चुने जाने पर कांग्रेस अध्यक्ष राहुल गांधी ने  अपनी मां सोनिया गांधी के ट्वीट कर बधाई दी है उन्होंने कहा ट्वीट में लिखा कि ' कांग्रेस की पूर्व अध्यक्ष सोनिया गांधी को कांग्रेस संसदीय दल का नेता चुने जाने पर कांग्रेस के प्रवक्ता रणदीप सुरजेवाला ने बताया कि पूर्व प्रधानमंत्री मनमोहन सिंह ने उन्हें संसदीय दल के नेता के रुप में चुनने के लिए सांसदों के सामने प्रस्ताव रखा जिसका सभी सांसदों ने एक स्वर में समर्थन किया। साथ ही उन्होंने बताया कि सोनिया गांधी ने 12 करोड़ से अधिक मतदाताओं का कांग्रेस पर भरोसा जताने के लिए धन्यवाद किया। 