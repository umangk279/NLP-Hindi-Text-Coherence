केंद्रीय स्वास्थ्य मंत्री हर्षवर्धन ने सी.एस.आई.आर. के वैज्ञानिकों से वीडियो कॉंफ्रेन्सिंग के जरिए मौजूदा हालात की समीक्षा की।  CSIR और सभी 38 प्रयोगशालाओं के निदेशकों के साथ देशभर में कोरोनावायरस के संक्रमण का फैलाव रोकने के लिए उठाए जा रहे कदमों पर चर्चा की। डॉ हर्षवर्धन ने वैज्ञानिकों से निश्चित समयसीमा में कोई समाधान विकसित करने की अपील की।  केंद्रीय स्वास्थ्य मंत्री डॉक्टर हर्षवर्धन ने वैज्ञानिकों से कोविड-19 संक्रमण का फैलाव रोकने के लिए निश्चित समयसीमा में कोई समाधान विकसित करने की अपील की है। स्वास्थ्य मंत्री ने वैज्ञानिकों को तय वक्त में कोविड-19 को नियंत्रण करने के लिए हल ढूंढने को कहा है। हर्षवर्धन ने कहा कि ये युद्ध का वक्त है और हमें युद्ध खत्म होने से पहले इसका हल निकालना है। केंद्रीय मंत्री ने यह भी कहा कि पोलियो उन्मूलन में अहम भूमिका निभाने वाले जीनोम अनुक्रमण से भी मदद मिलेगी। उन्होंने कहा कि मुख्य रणनीति निर्धारण समूह का गठन, कोरोना से संबंधित 5 मुख्य बिंदुओं की पहचान करना है। मुख्य गतिविधियों में डिजिटल, आण्विक निरीक्षण, नई दवाई और संबंधित प्रक्रिया शामिल करना है। अस्पतालों में सहायक उपकरण और पीपीई, आपूर्ति चेन, लॉजिस्टिक सपोर्ट सिस्टम भी शामिल करना है।15 CSIR प्रयोगशालाएं बड़े उदयोगों, पीएसयू, MSME और मंत्रालयों के साथ काम कर रही हैं । स्वास्थ्य मंत्री ने जांच के नमूने लेने और जीनोम अनुक्रमण के लिए CSIR की सराहना की। CSIR-NAL के BHEL और BEL के साथ मिलकर किए गए काम को भी सराहा है 