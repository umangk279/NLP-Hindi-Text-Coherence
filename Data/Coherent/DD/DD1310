देश में कोविड-19 से ठीक होने वालों की संख्‍या दो लाख 37 हजार 196 हो गई है। स्‍वस्‍थ होने वालों की दर बढ़कर करीब 56 प्रतिशत हो गई है। पिछले 24 घंटों के दौरान नौ हजार 440 लोग ठीक हुए।  कुल एक लाख 74 हजार  से अधिक रोगियों का इलाज चल रहा है। केन्‍द्रीय स्‍वास्‍थ्‍य मंत्रालय ने बताया कि पिछले 24 घंटों में 14 हजार 821 नये मामले सामने आने के बाद कुल संक्रमित रोगियों की संख्‍या चार लाख 25 हजार हो गई है। एक दिन में 445 लोगों की मौत होने से मृतकों की संख्‍या 13 हजार 699 हो गई है।  