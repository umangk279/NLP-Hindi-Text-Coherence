गृह मंत्री अमित शाह ने दिल्ली में 550 करोड़ रुपए की लागत से बनने वाले साइकिल वॉक का किया शिलान्यास, परियोजना से दिल्ली में सुरक्षित आवागमन के साथ ही प्रदूषण को कम करने में मिलेगी मदद।    गृहमंत्री व भाजपा के राष्ट्रीय अध्यक्ष अमित शाह ने डीडीए द्वारा बनाए जाने वाले साइकिल वॉक का शिलान्यास किया। दिल्ली के तुग़लकाबाद में अमित शाह ने इसका शिलान्यास किया। इस परियोजना पर 550 करोड़ रुपये खर्च होने हैं। यह ट्रैक सिर्फ साइकिल और पैदल यात्रियों के लिए होगा। अमित शाह ने इस दौरान संबोधन में कहा कि दिल्ली में पांच साल की जगह पांच महीने की सरकार चली। इस दौरान उन्होंने कहा कि आज मैं दिल्ली के झुग्गी-झोपड़ी में रहने वालों से कहता हूं कि आप चिंता मत करिए जहां झुग्गी है वहीं मकान देने का काम नरेन्द्र मोदी जी करने वाले हैं। एक पायलट प्रोजेक्ट भी शुरू हो गया है, 20 हजार झुग्गियों को मकान देने की शुरुआत हो गई है। 