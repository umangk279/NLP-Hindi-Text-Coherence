भाजपा नेता और मानव संसाधन विकास मंत्री प्रकाश जावडेकर ने सोमवार को कर्नाटक की सिद्धारमैया सरकार के खिलाफ आरोप पत्र जारी करते हुए उसे सबसे भ्रष्ट सरकार बताया.  प्रकाश जावडेकर ने कहा कर्नाटक सरकार भ्रष्टाचार में डूबी हुई है और राज्य में कानून व्यवस्था बुरी तरह चरमराई हुई. उन्होंने कहा कि आज कांग्रेस दलितों की हितैषी बन रही है लेकिन कर्नाटक में अपने भ्रष्टाचार को छिपाने के लिए दलित अधिकारियों को नहीं बख्शा. उनके रास्ते में जो आया उसे हटा दिया गया. 