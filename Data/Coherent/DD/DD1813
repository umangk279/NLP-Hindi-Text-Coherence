कोरोना संकट के समय विदेशों में फंसे भारतीयों को निकालने के लिए 7 मई से शुरु हुए वंदे भारत मिशन के तहत पिछले 6 दिनों में एयर इंडिया और एयर इंडिया एक्सप्रेस की 43 उड़ानों के जरिए 8503 भारतीयों को वापस लाया गया है।   सरकार द्वार शुरु किए गए भारतीयों को वापस लाने के सबसे बड़े अभियानों में से एक- वंदे भारत के तहत भारतीयों को वापस लाया जा रहा है। इस अभियान के तहत नागरिक उड्डयन मंत्रालय विदेश मंत्रालय और और अन्य राज्य सरकारों के साथ समन्वय कर भारतीयों को वापस स्वदेश लाने का काम कर रहा है। एयर इंडिया अपनी सहायक एयर इंडिया एक्सप्रेस के साथ कुल 64 उड़ानों के जरिए 12 देशों- अमेरिका, ब्रिटेन, बांग्लादेश, सिंगापुर, सउदी अरब, कुवैत, फिलीपींस, संयुक्त अरब अमीरात और मलेशिया से पहले चरण में 14,800 भारतीयों को वापस लाएगा। प्रथम चरण में एयर इंडिया की 42 उड़ाने और एयर इंडिया एक्सप्रेस की 24 उड़ाने लोगों को वापस ला रही है। बड़े पैमाने पर वायु मार्ग से लोगों को विदेश से सुरक्षित निकालने के काम में सरकार और डीजीसीए द्वारा निर्धारित सुरक्षा और स्वच्छता प्रोटोकॉल का कड़ाई से पालन हो रहा है। नागरिक उड्डयन मंत्रालय, भारतीय एयरपोर्ट प्राधिकरण और एयर इंडिया इस मिशन में यात्रियों, क्रू सदस्यों और हवाई अड्डे पर काम करने वाले लोगों की सुरक्षा को प्राथमिकता दे रही है। सरकारी दिशा-निर्देशों के अनुसार व्यापक और सावधानीपूर्वक सुरक्षा व्यवस्था की गई है।     