अमेरिकी सिनेट में लास वेगास की अंधाधुंध गोलीबारी में मारे गए मृतकों के सम्मान में एक मिनट का मौन रखा जाएगा। इस गोलीबारी में 59 लोगों की जान गई जबकि 500 से अधिक घायल हुए हैं   अमेरिका में लास वेगास में एक संगीत समारोह में अंधाधुंध गोलीबारी में 59 लोगों की मौत हो गयी और 500 से ज्यादा लोग घायल हो गए है। बाद में पुलिस ने हमलावर को वहीं पर मार गिराया। हमलावर स्टीफन पैडक लास वेगास का ही रहने वाला था। बंदूकधारी की महिला सहयोगी की तलाश जारी है। एफबीआई ने गोलीबारी की घटना के पीछे आतंकवादी कनेक्शन होने से इंकार किया है। गौरतलब है कि आतंकवादी संगठन आईएसआईएस ने इससे पहले, हमले की जिम्मेदारी ली थी। राष्ट्रपति डोनाल्ड ट्रंप ने घटना पर दुख जताया है और इसे पूरी तरह बुरे लोगों की करतूत करार दिया है। मृतकों के प्रति संवेदना व्यक्त करने के लिए आज अमेरिकी ध्वज आधा झुका रहेगा। डोनाल्ड ट्रम्प आज लास वेगास में घटनास्थल का दौरा करेंगे। अमेरिकी सिनेट में लास वेगास की अंधाधुंध गोलीबारी में मारे गए मृतकों के सम्मान में एक मिनट का मौन रखा जाएगा। इस गोलीबारी में 59 लोगों की जान गई जबकि 500 से अधिक घायल हुए हैं। 