अपने पहले मैच में भारत ने हॉन्ग कॉन्ग को 26 रन से दी मात, आज भारत का चिर प्रतिदव्ंदी पाकिस्तान से होगा सामना  एशिया कप के अपने दूसरे मुक़ाबले में आज भारत का सामना चिर प्रतिदव्ंदी पाकिस्तान से होगा।भारत और पाकिस्तान की टीमें पिछले साल इंग्लैंड में खेली गई चैम्पियंस ट्राफी के फ़ाइनल में एक दूसरे से भिड़ें थे जहां पाकिस्तान ने जीत हासिल की थी,ऐसे में भारतीय टीम की कोशिश इस बार उस हार का हिसाब चुकता करने की होगी। एशिया कप में भारत और पाकिस्तान की टीमें अब तक 12 बार एक दूसरे से भिड़ चुकी है जिसमें 6 बार भारत ने बाज़ी मारी है जबकि 5 बार पाकिस्तान ने जीत हासिल की है।वहीं इन दोनो टीमों के बीच पिछले 10 मुक़ाबलों पर गौर करें तो भारत ने 6 जबकि पाकिस्तान ने 4 में जीत दर्ज की है। 