भाजपा के अलावा दूसरे राजनीतिक दल भी चुनाव प्रचार में कोई कोर कसर नहीं छोड़ रहे हैं। कांग्रेस अध्यक्ष राहुल गांधी ने कल गुजरात के भावनगर, महाराष्ट्र के नांदेड़ और उत्तर प्रदेश के फतेहपुर सीकरी में चुनावी सभाओं को सम्बोधित किया ।   फतेहपुर सीकरी से कांग्रेस प्रत्याशी और कांग्रेस प्रदेश अध्यक्ष राजबब्बर के समर्थन में एक चुनावी रैली को सम्बोधित करते हुए राहुल गांधी ने भाजपा पर जमकर निशाना साधा। उन्होंने कहा कि अगर केंद्र में कांग्रेस की सरकार आई तो गरीब लोगों को न्याय योजना का लाभ मिलेगा।  दिल्ली में आम आदमी पार्टी और  कांग्रेस के बीच गठबंधन को लेकर एक बार फिर पेंच फंसता जा रहा है।  कांग्रेस अध्‍यक्ष राहुल गांधी ने कहा है कि उनकी पार्टी दिल्‍ली में आम आदमी पार्टी के साथ गठबंधन की स्थिति में उसे चार सीटें देने को तैयार है। एक ट्वीट में राहुल ने आम आदमी पार्टी के संयोजक अरविंद केजरीवाल पर गठबंधन के मुद्दे पर एक बार और यू-टर्न करने का आरोप लगाया। वहीं राहुल गांधी के बयान पर जवाब देते हुए आप नेता और राज्य सभा सांसद संजय सिहं ने ट्वीट करते हुए कहा कि पंजाब में आप के 4 सांसद 20 विधायक, कांग्रेस एक भी सीट नही देना चाहती, हरियाणा जहाँ कांग्रेस का एक सांसद वहाँ भी कांग्रेस एक सीट नही देना चाहती।  नेशनल कांफ्रेस के अध्यक्ष फारुक अब्दुल्ला और उनके पुत्र और जम्मू कश्मीर के पूर्व मुख्यमंत्री उमर अब्दुल्ला ने श्रीनगर में एक चुनावी सभा को सम्बोधित किया । इस बीच मार्क्सवादी पार्टी के नेता सीताराम येचुरी और नीलोत्पल बसु ने चुनाव आयोग से मुलाकात कर त्रिपुरा में पहले चरण के दौरान हुए चुनाव में धांधली का आरोप लगाते हुए 464 पोलिंग बूथों पर दोबारा मतदान का अनुरोध किया। साथ ही त्रिपुरा और पश्चिम बंगाल में निष्पक्ष चुनाव के लिये केन्द्रीय बलों की तैनाती की मांग की।  पहले दौर के चुनाव के बाद अब आने वाले चरणों के लिये चुनाव प्रचार अपने पूरे उफान पर है । राहुल गांधी ने सोमवार को गुजरात के भावनगर, महाराष्ट्र के नांदेड़ और उत्तर प्रदेश के फतेहपुर सीकरी में चुनावी सभाओं को सम्बोधित किया । फतेहपुर सीकरी में राहुल गांधी ने न्याय प्रचार वाहन को झंडी दिखाकर रवाना किया। चुनाव प्रचार के दौरान उनके साथ कांग्रेस महासचिव और उनकी बहन प्रियंका गांधी वाड्रा भी मौजूद थी । इसके बाद फतेहपुर सीकरी से कांग्रेस प्रत्याशी और कांग्रेस प्रदेश अध्यक्ष राजबब्बर के समर्थन में एक चुनावी रैली को सम्बोधित करते हुए राहुल गांधी ने भाजपा पर जमकर निशाना साधा । उन्होंने कहा कि अगर केंद्र में कांग्रेस की सरकार आई तो गरीब लोगों को न्याय योजना का लाभ मिलेगा। 