जीएसटी काउंसिल से जुड़े मंत्री समूह की शनिवार को नई दिल्ली में एक अह्म बैठक हुई. बिहार के उप मुख्यमंत्री सुशील मोदी और जीएसटी परिषद के सदस्यों ने जीएसटी पर एक प्रेस वार्ता को संबोधित किया.  सुशील मोदी ने कहा कि जीएसटी पर बने मंत्रियों के समूह ने ई-वे बिल को मंजूरी दे दी है और इसे 1 अप्रैल से चरणबद्ध तरीके से लागू करने की सिफारिश की है. दरअसल ई-वे बिल के लागू होने के बाद दूसरे राज्यों से माल लाने और वहां ले जाने में आसानी होगी. इसके लिए अलग-अलग परमिट की ज़रूरत नहीं होगी. पूरी तरह लागू होने के बाद एक ई-वे बिल पूरे देश में मान्य होगा. 