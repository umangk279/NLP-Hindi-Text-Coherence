राष्ट्रीय जांच एजेंसी ने कश्मीर घाटी में आतंकवादियों के लिए धन जुटाने के आरोपों की जांच के सिलसिले में अलगाववादी नेता सैयद अली शाह गिलानी के निकट सहयोगी एक वकील के जम्मू स्थित दो ठिकानों पर छापेमारी की है।       आतंकवादियों को धन मुहैया कराने के मामले में जम्‍मू में यह दूसरी छापामारी है। एनआईए ने आतंकवादी संगठनों को वित्त पोषण के संबंध में जम्मू में छापे मारे है अलगाववादी नेता सैयद अली शाह गिलानी के निकट सहयोगी एक वकील के जम्‍मू स्थित दो ठिकानों पर छापामारी की है। जांच एजेंसी सूत्रों ने बताया कि तहरीक-ए-हुर्रियत के अध्‍यक्ष गिलानी के छोटे पुत्र नसीम को सम्‍मन जारी कर बुधवार को पेश होने को कहा गया है।  गिलानी के बड़े पुत्र नईम को आज पूछताछ के लिए बुलाया गया है। देविंदर सिंह बहल अलगाववादी नेता सैयद अली शाह गिलानी का सहयोगी बताया जा रहा है। जनवरी, 2013 में देविंदर सिंह जम्मू-कश्मीर के एक और निवासी के साथ पाकिस्तान गया था। दोनों पर फॉरेन एक्ट 14 के तहत मुकदमा दर्ज किया गया।  देविंदर सिंह बहल को जम्मू में एनआईए ने पूछताछ के लिए हिरासत में लिया है।  