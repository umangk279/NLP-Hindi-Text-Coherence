बांग्लादेश ने कहा है कि जम्मू-कश्मीर को विशेष राज्‍य का दर्जा देने वाले संविधान के अनुच्‍छेद 370 को रद्द किया जाना भारत का आंतरिक मामला है और उन्हें दूसरों के घरेलू मामलों के बारे में कुछ भी कहने का कोई अधिकार नहीं है.  राजधानी ढाका में एक समारोह में बांग्लादेश के सड़क परिवहन और पुल मंत्री और सत्तारूढ़ अवामी लीग के महासचिव ओबैदुल कादर ने कहा कि बांग्लादेश अपने पड़ोसी देश के आंतरिक मामले में कोई टिप्पणी नहीं कर सकता. भारतीय संसद द्वारा संविधान के अनुच्‍छेद-370 को रद्द करने की स्‍वीकृति दिए जाने के बाद बांग्लादेश सरकार की यह पहली आधिकारिक टिप्पणी है. इससे जम्मू-कश्मीर राज्य का विशेष राज्‍य का दर्जा समाप्‍त हो गया है. 