भाजपा अध्यक्ष अमित शाह ने एक जनसभा में कांग्रेस पर हमला बोला, राजस्थान के पाली में एक विशाल जनसभा को संबोधित करते हुए कहा कि कांग्रेस ने ओबीसी के लोगों के हितों को नजरअदाज किया, जबकि बीजेपी ने पिछड़ा वर्गों के लिए राष्ट्रीय अयोग को संवैधानिक दर्जा देने का वादा पूरा किया।  राजस्थान में विधानसभा चुनाव के मद्देनजर बूथ मैनेजमेंट को सशक्त बनाने के मकसद से भाजपा के राष्ट्रीय अध्यक्ष अमित शाह ने आज पाली में कार्यकर्ताओं को संबोधित किया। उन्होंने कार्यकर्ताओँ से हर बूथ को मजबूत बनाने पर जोर दिया। शक्ति केन्द्र सम्मेलन के बाद ओबीसी मोर्चा के सम्मेलन में शामिल हुए। उन्होंने कहा कि भाजपा किसी विशेष जाति और समुदाय की पार्टी नहीं है। यह हर नागरिकों के कल्याण के लिए काम करती है।    भाजपा अध्यक्ष ने कहा कि कांग्रेस ने ओबीसी लोगों के हितों का नजरअंदाज किया जबकि भाजपा ने पिछड़ा वर्गों के लिए राष्ट्रीय आयोग को संवैधानिक दर्जा देने का अपना वादा पूरा किया।  