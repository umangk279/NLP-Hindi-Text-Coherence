आय से अधिक संपत्ति मामले में दोषी करार शशिकला की पुनरीक्षण याचिका सुप्रीम कोर्ट ने खारिज कर दी है, वहीं तमिलनाडु में डीएमके के बाद अब कांग्रेस ने भी पलानीसामी सरकार के शक्ति परीक्षण की मांग की है।     आय के अधिक सम्पत्ति करने के मामले में दोषी करार दी गईं अन्नाद्रमुक नेता वी के शशिकला की पुनरीक्षण याचिका सुप्रीम कोर्ट ने खारिज कर दी है। न्यायमूर्ति एस ए बोबडे और न्यायमूर्ति अमिताभ राय की पीठ ने शशिकला की पुनर्विचार याचिका यह कहते हुए खारिज कर दी कि उसे संबंधित आदेश में कोई त्रुटि नजर नहीं आ रही है। 