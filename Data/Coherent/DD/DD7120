आईपीएल की ख़िताबी भिड़ंत में आज हैदराबाद में चेन्नई सुपर किंग्स और मुंबई इंडियन्स के बीच मुकाबला होगा। आपको बता दें कि ये दोनों टीम फाइनल में चार बार आमने-सामने हो चुकी हैं जिसमें मुंबई ने तीन बार बाजी मारी है।  आईपीएल के फाइनल में आज चेन्‍नई सुपर किंग्‍स और मुंबई इंडियंस खिताबी जीत के लिए आमने सामने होंगे। अब तक ये दोनों टीमें चार बार फाइनल में एक-दूसरे का सामना कर चुकी हैं, जिसमें मुंबई का दबदबा साफ तौर पर नजर आता है। मुंबई ने तीन बार बाजी मारी है तो एक बार चेन्‍नई को जीत मिली है। ये दोनों टीमें पहले क्वालीफायर में भी आमने सामने थीं और तब मुंबई इंडियन्स ने चेन्नई सुपर किंग्स को हराकर सीधे फाइनल में स्थान बनाने में सफलता पाई थी। चेन्नई ने दूसरे क्वालीफायर में दिल्ली कैपिटल्स को हराकर फाइनल में जगह बनाई है। मुबई की टीम में रोहित शर्मा, बुलरा,  मलिंगा , हार्दिक पांड्या और पोलार्ड जैसे कई मैच विनर्स हैं वहीं चेन्नई की टीम अनुभवी खिलाडियों के दम पर फाइनल में पहुंची है। चेन्नई के कप्तान महेंद्र सिंह धोनी को हरभजन सिंह, इमरान ताहिर, सुरेश रैना और फाफ डी प्लासी जैसे दिग्गज खिलाडियों से अच्छे प्रदर्शन की उम्मीद होगी। ऐसे में हैदराबाद के राजीव गांधी इंटरनेशनल क्रिकेट स्‍टेडियम में एक दिलचस्प मुकाबला होने की उम्मीद की जा रही है। गौरतलब है कि चेन्नई सुपर किंग्स और मुंबई इंडियन्स दौनों ही तीन तीन बार आईपीएल खिताब अपने नाम कर चुकी है। 