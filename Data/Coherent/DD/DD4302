प्रवर्तन निदेशालय ने शुक्रवार को आईएनएक्स मीडिया मनी लॉंड्रिंग मामले में तिहाड़ जेल में बंद पूर्व वित्त मंत्री पी चिदंबरम से पूछताछ की.  चिदंबरम से शुक्रवार और शनिवार को तिहाड़ जेल में पूछताछ करने की अनुमति मिली थी. विशेष न्यायाधीश अजय कुमार कुहाड़ ने एजेंसी द्वारा दायर एक याचिका पर यह आदेश पारित किया. ईडी ने अपनी याचिका में इन दोनों दिनों पर सुबह 10 से अपराह्र एक बजे तक और अपराह्र ढाई बजे से शाम चार बजे तक चिदंबरम से पूछताछ किये जाने की अनुमति मांगी थी. एजेंसी का कहना था कि कुछ दस्तावेज उन्हें दिखाए जाने हैं. अदालत ने इससे पूर्व उनकी न्यायिक हिरासत की अवधि 27 नवंबर तक बढ़ा दी थी. 