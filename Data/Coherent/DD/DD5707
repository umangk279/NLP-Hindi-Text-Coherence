गृह मंत्री अमित शाह ने वामपंथी उग्रवाद से प्रभावित राज्यों के मुख्यमंत्रियों की बैठक बुलाई। कई केंद्रीय मंत्रियों की मौजूदगी में हुई इस बैठक के दौरान ना सिर्फ प्रभावित राज्यों के सुरक्षा स्थिति की समीक्षा की गई बल्कि उन ईलाकों में विकास कार्यों को और तेज़ करने को लेकर भी बातचीत हुई।   गृह मंत्री अमित शाह ने राज्यों से कहा कि प्रधानमंत्री नरेंद्र मोदी के नेतृत्व में बन रहे नए भारत में वामपंथी उग्रवाद के लिए कोई जगह नहीं है, ऐसे में इसके सफाए के लिए सबको मिलकर कोशिश करनी होगी। बैठक में गृह मंत्रालय और सुरक्षा एजेंसियों के वरिष्ठ अधिकारियों के अलावा वामपंथी उग्रवाद से प्रभावित राज्यों के मुख्य सचिवों और डीजीपी ने भी शिरकत की।  केंद्रीय गृह मंत्री अमित शाह ने वामपंथी उग्रवाद की स्थिति की समीक्षा के लिए बड़ी बैठक बुलाई। इसमें केंद्र सरकार के कई मंत्रियों, प्रभावित राज्य के मुख्यमंत्रियों, मुख्य सचिवों और पुलिस महानिदेशकों के साथ केंद्र और राज्यों के आला अधिकारियों ने शिरकत की। बैठक में गृह मंत्री ने कहा कि वामपंथी उग्रवाद पिछले कुछ दशकों से देश के सामने बड़ी चुनौती है। उन्होंने कहा कि वामपंथी उग्रवाद लोकतांत्रिक व्यवस्था में विश्वास नहीं करता और वामपंथी उग्रवादी सत्ता हथियाने एवं अपने लाभ के लिए सबसे कम विकसित क्षेत्रों में निर्दोष लोगों को गुमराह करते हैं। गृह मंत्री ने कहा कि प्रधानमंत्री नरेंद्र मोदी जी जिस नए भारत के निर्माण की बात करते हैं उसमें वामपंथी उग्रवाद की कोई जगह नहीं है।  अमित शाह ने बैठक में वामपंथी उग्रवाद में तेज़ी से हो रही गिरावट के आंकड़े भी पेश किए। उन्होंने बताया कि ऐसे में गृह मंत्री ने कहा कि केंद्र और राज्य के बीच समन्व्य के साथ वामपंथी उग्रवाद को जड़ से समाप्त किया जा सकता है। वामपंथी उग्रवाद को समाप्त करने के लिए गृह मंत्री ने उन्हे उपलब्ध होने वाले धन को रोकने के लिए सुझाव दिए। उन्होंने कहा कि इसके जरिए उनके रहने, खाने-पीने, घूमने, हथियारों की खरीद और ट्रेनिंग जैसी व्यवस्थाओं को रोका जा सकता है| राज्यों के साथ बैठक में गृह मंत्री ने ऐलान किया कि - केंद्रीय गृह मंत्री ने राज्य सरकारों को विश्वास दिलाया की वामपंथी उग्रवाद को निर्मूल करने में केंद्र सरकार पूरा सहयोग करेगी। उन्होंने कहा कि सुरक्षाबलों को माओवादियों से निपटने के लिये सक्रिय रणनीति बनाने का समय आ गया है और आतंक की घटनाओं को हर कीमत पर टालना जरूरी है।  