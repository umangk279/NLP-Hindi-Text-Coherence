सीबीआई के अनुरोध पर इंटरपोल ने पंजाब नेशनल बैंक के घोटाले के आरोपी नीरव मोदी के खिलाफ रेड कॉर्नर नोटिस जारी कर दिया है। हालाँकि इंटरपोल ने यह नोटिस 29 जून को ही जारी कर दिया था जिसे आज सार्वजनिक किया गया l  इंटरपोल ने अपने नोटिस में सदस्य देशों से कहा गया है कि वह भगौड़े  अपराधी को गिरफ्तार कर लें या हिरासत में ले लें। इस मामले में सीबीआई पहले ही मुंबई की सीबीआई कोर्ट में चार्जशीट दाखिल कर चुकी है। इंटरपोल के इस  रेड कार्नर नोटिस के बाद नीरव मोदी के लिए अब छुपना या किसी और देश में भागना आसान नहीं होगा l   देश के सबसे बड़े बैंकिंग घोटाले में से एक पीएनबी घोटाले में मुख्य आरोपी नीरव मोदी की मुश्किलें बढ़ने वाली हैं। अंतरराष्ट्रीय एजेंसी इंटरपोल ने भारत की सिफारिश के बाद नीरव मोदी के खिलाफ रेड कॉर्नर नोटिस जारी कर दिया है। यह नोटिस 29 जून को जारी किया गया था लेकिन इंटरनेशनल पुलिस कोऑपरेशन एजेंसी ने इसे सोमवार को सार्वजनिक किया है। यानी अब अगर नीरव मोदी दुनिया के किसी भी एयरपोर्ट पर दिखेगा तो उसे तुरंत गिरफ्तार कर लिया जाएगा। अगर एक बार नीरव मोदी को गिरफ्तार कर लिया जाता है, तो उसे भारत लाने में आसानी होगी. हालांकि, ये इस पर निर्भर होगा कि नीरव मोदी किस देश में है और उस देश के भारत के साथ किस प्रकार के संबंध हैं। इस रेड कॉर्नर नोटिस में सिर्फ नीरव मोदी ही नहीं बल्कि उसके भाई निशाल और सुभाष प्ररब के खिलाफ भी जारी हुआ है. ये दोनों भी नीरव मोदी की कंपनी में एक्सक्यूटिव थे। इंटरपोल ने यह रेड कॉर्नर नोटिस (आरसीएन) मुंबई की विशेष अदालत में दाखिल सीबीआई के आरोप पत्र और वहां के विशेष न्यायाधीश जेसी जगदाले द्वारा जारी गिरफ्तारी वारंट के आधार पर जारी किया है। इंटरपोल ने अपनी वेबसाइट पर भी नीरव मोदी के खिलाफ जारी रेड कॉर्नर नोटिस की जानकारी दी है । आरसीएन में इंटरपोल ने अपने 192 सदस्य देशों से कहा है कि अगर भगोड़ा व्यक्ति उनके देश में देखा जाता है तो उसे गिरफ्तार कर लिया जाए या हिरासत में ले लिया जाए। इसके बाद उसके प्रत्यर्पण या निर्वासन की प्रक्रिया शुरू की जा सकेगी। आरसीएन में इंटरपोल ने नीरव के सभी पांच पासपोर्ट की विस्तृत जानकारी दी है। ये पासपोर्ट उसे मई 2008 से मई 2017 के बीच जारी किए गए थे। इसमें यह जानकारी भी है कि भारत सरकार ने ये पासपोर्ट रद्द कर दिए हैं फिर भी वह इनके आधार पर यात्रा करने में सफल रहा है। इस बीच केंद्र सरकार ने कहा है कि वो भ्रष्टाचार मुक्त भारत बनाने के अभियान के दुनिया के किसी भी कोने से नीरव को भारत लाने की कोशिश करेगी । गौरतलब है कि नीरव मोदी पर पंजाब नेशनल बैंक से करीब 13,000 करोड़ रुपए का घपला करने का आरोप है। नीरव ने फर्जी एलओयू जारी कर बैंक से लोन लिए  और फिर देश के सबसे बड़े बैंक घोटाले के सामने आने से कई हफ्ते पहले, जनवरी के पहले सप्ताह में परिवार के साथ देश छोड़ दिया था। नीरव और उसके परिवार के लोगों के   नाम आरोपियों के रूप में सीबीआई द्वारा दर्ज प्राथमिकी में हैं। 