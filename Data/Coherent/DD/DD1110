केंद्रीय जलशक्ति मंत्री गजेंद्र सिंह शेखावत ने रविवार को राजस्थान में चल रहे राजनीतिक घटनाक्रम पर चुटकी लेते हुए कहा कि ये विकास की नहीं, बाड़ाबंदी की सरकार है। कभी मध्य प्रदेश की बाड़ाबंदी तो कभी गुजरात की बाड़ाबंदी राजस्थान में होती है।  शेखावत ने कहा कि ये खुद ही नोटिस दे रहे हैं। खुद को नोटिस दे रहे हैं। अपने बाड़े में विधायकों को ला रहे हैं। मुझे लगता है कि प्रशासनिक क्षमता और जादूगिरी का उपयोग बाड़ाबंदी में ही हो रहा है। इन्होंने 10 दिन पहले विधायकों की बाड़ाबंदी की थी। अब फिर बाड़ाबंदी कर रहे हैं। राजस्थान की जनता इन बाड़ाबंदियों से अजिज आ चुकी है। वो विकास की तरफ देख रही है। किसान ऋण माफी की तरफ देख रहा है। युवा बेरोजगारी भत्ते की तरफ देख रहा है और सरकार बाड़ाबंदी करके विधायकों को फाइव स्टार होटल में आनंद लेने का मौका दे रही है। इस आपदा के काल में जनता सब देख और समझ रही है, इसका हिसाब निश्चित रूप से लेगी।   अब जनता परिपक्व :  विशाल बैरिस्टो, संवाददाता 