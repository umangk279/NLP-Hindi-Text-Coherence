प्रधानमंत्री नरेंद्र मोदी आज कर्नाटक को दौरे पर जाएंगे. वे आज पीएम-किसान की तीसरी किश्त जारी करेंगे, जिससे करीब 6 करोड़ लाभार्थियों को मदद मिलेगी. प्रधानमंत्री किसान सम्मान निधि केंद्रीय क्षेत्रों की योजना है जो एक दिसंबर, 2018 से लागू हो चुकी है. इससे लगभग 6 करोड़ लाभार्थी लाभान्वित हो रहे हैं  देश भर के सभी किसान परिवारों को 6 हजार रुपये प्रति वर्ष की सहायता मिलेगी. लाभार्थियों के बैंक खातों में फंड सीधे स्थानांतरित हो रहा है. लाभार्थियों को प्रत्येक 4 महीने में 2000 रुपये की तीन समान किस्तें प्राप्त हो रही है. किसानों को स्थानीय पटवारी/राजस्व अधिकारी/नोडल अधिकारी (पीएम-किसान) से संपर्क करना होगा. फार्मर्स कॉर्नर पर किसान पंजीकरण कर सकते है. फार्मर्स कॉर्नर पर किसान अपने भुगतान की जानकारी प्राप्त कर सकते है. पीएम-किसान की योजना नजदीकी कॉमन सर्विस सेंटर पर भी उपलब्ध है. 