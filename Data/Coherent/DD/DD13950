इंडियन प्रीमियर लीग सीज़न 11 का फ़ाइनल मुक़ाबला चेन्नई सुपर किंग्स और सनराइजर्स हैदराबाद के बीच खेला जाएगा।  कल खेले गए दूसरे क्वालिफायर के मुक़ाबले में सनराइजर्स हैदराबाद ने कोलकाता नाइटराइडर्स की टीम को 14 रन से हरा दिया। हैदराबाद ने रिद्दिमान साहा के 35 और शिखर धवन के 34 रन के बलबूते 20 ओवर में 7 विकेट पर 174 रन का स्कोर खड़ा किया।जिसके जवाब में केकेआर की टीम 20 ओवर में 9 विकेट पर 160 रन ही बना सकी।हैदराबाद की ओर से सबसे सफल गेंदबाज़ी स्पिनर राशिद ख़ान ने की जिन्होने 4 ओवर में 19 रन देकर 3 विकेट हासिल किए। फाइनल मुकाबला कल खेला जाएगा 