अपने संसदीय क्षेत्र वाराणसी के एक दिवसीय दौरे पर प्रधानमंत्री नरेन्द्र मोदी, वीर शिवाया संप्रदाय के धार्मिक ग्रंथ सिद्धांत शिखामणि के 19 खंडों का किया विमोचन, ग्रंथ के डिजिटल संस्करण को भी किया जारी, पीएम मोदी ने कहा कि ग्रंथ की शिक्षाएं उच्चतम भारतीय दर्शन का करती हैं प्रतिनिधित्व।   प्रधानमंत्री नरेंद्र मोदी अपने संसदीय क्षेत्र वाराणसी के दौरे पर हैं। पीएम ने अपने कार्यक्रम की शुरूआत जंगमवाड़ी मठ से की। प्रधानमंत्री का मंच पर पहुंचने के बाद भव्य स्वागत किया गया। उन्होंने श्री सिद्धांत शिखामणि ग्रंथ के 19 भाषाओं में अनुदित संस्करण और इस के मोबाईल ऐप का भी विमोचन किया।  प्रधानमंत्री ने कहा कि देश सिर्फ सरकार से नहीं बनता बल्कि एक-एक नागरिक के संस्कार से बनता है। उन्होंने कहा कि जंगमवाड़ी मठ ना सिर्फ संस्कृति ना सिर्फ एक संस्कृति बल्कि एक भारत श्र्षेठ भारत का प्रतीक है। प्रधानमंत्री ने अयोध्या और काशी के विशेष जुड़ाव का जिक्र करते हुए इसे ऐतिहासिक कालखंड बताया।  जंगमवाडी मठ में प्रधानमंत्री ने विशेष पूजा-अर्चना की। श्री जगदगुरू विश्वाराध्य गुरूकुल के नाम से विख्यात जंगमवाडी मठ का शताब्दी समारोह का समापन समारोह था जिसमें प्रधानमंत्री नरेंद्र मोदी ने हिस्सा लिया।  