दिल्ली के फिरोजशाह कोटला स्टेडियम का नाम बदला गया, अब दिवंगत अरुण जेटली स्टेडियम के नाम से जाना जाएगा, वहीं एक पवैलियन का नाम भारतीय क्रिकेट टीम के कप्तान विराट कोहली के नाम पर रखा गया।   दिल्ली के फिरोजशाह कोटला स्टेडियम को अब दिवंगत अरुण जेटली स्टेडियम के नाम से जाना जाएगा। आज राजधानी दिल्ली में आयोजित एक समारोह में फिरोजशाह कोटला स्टेडियम का नाम बदलकर अरुण जेटली के नाम पर रखा गया। इस कार्यक्रम में मुख्य अतिथि के रूप में केन्द्रीय गृह मंत्री अमित शाह मौजूद थे। वहीं इस मौके पर खेल मंत्री किरेन रिजिजू , रेल मंत्री पीयूष गोयल  और पूरी भारतीय क्रिकेट टीम मौजूद थी। इसके साथ ही स्टेडियम के एक पवेलियन स्टैंड का नाम भारतीय क्रिकेट टीम के कप्तान विराट कोहली के नाम पर रखा गया है। इस अवसर पर पूरी भारतीय क्रिकेट टीम को सम्मानित किया गयाइस मौके पर गृहमंत्री ने डीडीसीए को स्टेडियम का नाम अरुण जेटली के नाम पर खने पर बधाई दी है।  विराट कोहली ने कहा कि ये उनके लिए बड़े सम्मान की बात है कि जिस स्टेडियम में वे बचपन से खेलते आए हैं वहीं उनके नाम से एक पवेलियन स्टैंड होगा। वहीं उन्होंने इस बात की भी खुशी जताई उनके नाम पर स्टैंड का नाम उसी दिन रखा जा रहा है जिस दिन स्टेडियम का नाम अरुण जेटली जी के नाम पर रखा जा रहा है।  