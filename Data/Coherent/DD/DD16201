दुनियाभर में हर साल 19 नवंबर को शौचालय दिवस मनाया जाता है. स्वच्छता के महत्व पर जोर और सभी के लिए सुरक्षित और स्वच्छ शौचालयों की पहुंच की सिफ़ारिश करता है यह दिवस. 2001 में विश्व शौचालय संगठन द्वारा इस दिन को मनाने की शुरुआत की गई थी.   शौचालय महज एक शब्द नहीं बल्कि लोगों के स्वास्थ्य को ठीक रखने, उनकी गरिमा और सुरक्षा के संरक्षण में और एक शक्तिशाली अर्थव्यवस्था बनाने में महत्वपूर्ण भूमिका अदा करता है. 2015 में विश्व स्वास्थ्य संगठन के मुताबिक पूरी दुनिया में लगभग ढाई अरब लोग पर्याप्त स्वच्छता के बिना रह रहे हैं और दस में से एक व्यक्ति के पास खुले में शौच करने के अलावा और कोई चारा नहीं है. विश्व शौचालय दिवस की स्थापना के बाद से पूरी दुनिया में बदलाव लाने के लिए तमाम सरकारों और गैर सरकारी संस्थानों ने बहुत महत्वपूर्ण भूमिका निभाई है. इस दिन ने कई पाबंदियों को तोड़ा है जो शौचालय के विषय पर चर्चा करने और सुरक्षित और बेहतर समाधान बनाने के लिए ज़रूरी है. 