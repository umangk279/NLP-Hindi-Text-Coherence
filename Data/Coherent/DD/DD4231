उद्धव ठाकरे ने मुंबई के शिवाजी पार्क में ली मुख्यमंत्री पद की शपथ, शिवसेना से एकनाथ शिंदे और सुभाष देसाई एनसीपी से जयंत पाटील और छगन भुजबल तो कांग्रेस से बाला साहेब थोराट और नितिन देसाइ ने ली शपथ.  महाराष्ट्र की राजनीति में नया इतिहास रचा गया है. एनसीपी-कांग्रेस और शिवसेना की गठबंधन सरकार में शिवसेना प्रमुख उद्धव ठाकरे राज्य के मुख्यमंत्री पद के रूप में शपथ ग्रहण की है. मुंबई के ऐतिहासिक शिवाजी पार्क में नई सरकार का शपथ ग्रहण समारोह हो रहा है. मुंबई के शिवाजी पार्क मैदान में महाराष्ट्र  के मुख्यमंत्री पद की शपथ लेते उद्धव ठाकरे । राज्य के राज्यपाल भगत सिंह कोश्यारी ने ठाकरे को पद और गोपनीयता की शपथ दिलायी। उद्धव ने मराठी में शपथ ली। उद्धव के साथ 6 और मंत्रियों ने शपथ ली। इनमें शिवसेना के एकनाथ शिंदे और सुभाष देसाई, एनसीपी के जयंत पाटील और छगन भुजबल के अलावा कांग्रेस के बाला साहेब थोराट और नितिन राउत शामिल हैं।  उद्धव ठाकरे मनोहर जोशी और नारायण राणे के बाद इस पद पर काबिज होने वाले शिवसेना के तीसरे नेता हैं। ठाकरे परिवार के लिए ये शपथ ग्रहण खास रहा क्योंकि वो इस परिवार के पहले सदस्य है जो मुख्यमंत्री के पद पर बैठे हैं। समारोह के लिए तमाम राजनीतिक दलों और राज्यो के मुख्यमंत्रियों को न्योता भेजा गया था जिसमें  कांग्रेस अध्यक्ष सोनिया गांधी भी शामिल थी। हालांकि न तो सोनिया गांधी पहुंची और न ही उनके बेटे राहुल गांधी और न ही पूर्व प्रधानमंत्री मनमोहन सिंह। कांग्रेस शासित राज्य मध्यप्रदेश के मुख्यमंत्री के साथ ही डीएमके नेता स्टालिन,समारोह में पहुंचे। लेकिन दिल्ली के मुख्यमंत्री अरविंद केजरीवाल और पश्चिम बंगाल की सीएम ममता बैनर्जी भी कार्यक्रम में नहीं पहुंची । इसके अलावा एनसीपी प्रमुख शरद पवार उनकी बेटी सुप्रिया सूले , उद्धव ठाकरे का परिवार भी समारोह में मौजूद था ।उद्धव ठाकरे के चचेरे भाई राज ठाकरे भी समारोह में मौजूद थे ।  एनसीपी नेता अजित पवार भी समारोह मौजूद थे । उनके शपथ लेने की अटकलें थी लेकिन ऐसा नहीं हुआ।  इससे पहले कांग्रेस - एनसीपी और शिवसेना की बैठक के बाद तीनों दलों के महाविकास अघाडी का न्यूनतम साझा कार्यक्रम जारी किया । इसमें न केवल तमाम अहम कार्यों को प्राथमिकता के आधार पर पेश किया गया है बल्कि सरकार और गठबंधन चलाने के लिए दो समन्वय समिति बनाने का भी एलान किया गया है।  गौरतलब है कि महाराष्ट्र के विधानसभा चुनाव नतीजों के बाद बीजेपी शिवसेना गठबंधन को बहुमत मिला लेकिन शिवसेना ढाई ढाई साल के मुख्यमंत्री पद के लिए अड़ गयी। इसके बाद उसने एनसीपी कांग्रेस के साथ मिलकर सरकार बनायी। इस बीच में राज्य में राष्ट्रपति शासन लगा। बाद में बीजेपी नेता देवेंद्र फडणवीस ने एनसीपी नेता अजित पवार के साथ मिलकर सरकार बनायी और दोनों ने सीएम और डिप्टी सीएम पद की शपथ ली। लेकिन बहुमत न जुटा पाने के चलते उन्हें पद से इस्तीफा देना पड़ा। फिलहाल तीन अलग अलग विचारधारा के दलों ने मिलकर सरकार बना ली है और अब उनके सामने चुनौती स्थिर सरकार बनाने की है। 