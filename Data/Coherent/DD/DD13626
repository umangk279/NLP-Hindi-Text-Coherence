तेलंगाना और आंध्र प्रदेश में रविवार को दो सड़क दुर्घटनाओं में कम से कम 24 लोग मारे गए और 19 अन्य घायल हो गए.  पहली घटना तेलंगाना की है जहां यदाद्री जिले में एक ट्रैक्टर के वेलीगोन्डा के पास मुसीनहर में गिरने से खेती का काम करने वाले 15 व्यक्ति मारे गए और 15 अन्य घायल हो गए. मृतकों में 14 महिलाएं और एक लड़का शामिल है. स्थानीय लोगों की मदद से पुलिसकर्मियों और राजस्व श्रमिकों ने नहर से शवों को बाहर निकाला. मुख्यमंत्री के चंद्रशेखर राव ने घटना पर गहरा दुख जताया है. उन्होंने अधिकारियों को घायल लोगों को बेहतरीन चिकित्सा सुविधा उपलब्ध कराने के निर्देश दिए हैं. 