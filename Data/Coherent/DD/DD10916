 राष्ट्रपति रामनाथ कोविंद ने आज महात्मा गांधी अंतरराष्ट्रीय स्वच्छता सम्मेलन के पूर्ण अधिवेशन सत्र का किया शुभारंभ, कहा गांधीजी के आशीर्वाद के साथ, भारत 2 अक्टूबर, 2019 तक पूरी तरह से खुले में शौच से हो जाएगा मुक्त.    महात्मा गांधी अंतरराष्ट्रीय स्वच्छता अधिवेशन नई दिल्ली में बोलते हुए राष्ट्रपति राम नाथ कोविंद ने दुनिया को 5 सूत्री महत्वपूर्ण बिंदुओं पर काम करने की प्रेरणा दी। जिससे विश्व में लोग ज्यादा से ज्यादा स्वच्छता अभियान से जुड़ सकें। महात्मा गांधी अंतरराष्ट्रीय स्वच्छता अधिवेशन में विश्व के 68 देशों के करीब 161 प्रतिनिधि हिस्सा लें रहे हैं। 29 सितंबर से दो अक्तूबर तक चलने वाले इस अधिवेशन में 54 देशों के स्वच्छता व पेयजल मंत्री हिस्सा लेने पहुंचे हैं। राष्ट्रपति ने कहा कि विश्व के सामने 2030 तक लोगों को स्वच्छ वातावरण मुहैया करवाना सबसे बड़ी चुनौती होगा। इसके लिये हम सब को मिलकर अभी से काम करना होगा।  महात्मा गांधी अंतरराष्ट्रीय स्वच्छता अधिवेशन में केंन्द्रीय पेयजल एवं स्वच्छता मंत्री उमा भारती ने कहा कि स्वच्छता को लेकर लोगों की मानसिकता में बदलाव लाना सबसे बड़ी चुनौती थी, जिससे सरकार ने सफलतापूर्वक पार कर लिया। 