राष्ट्रीय स्वच्छ गंगा मिशन ने रविवार को जल संरक्षण और स्वच्छता ही सेवा अभियान के साथ दिल्ली के जवाहर लाल नेहरू स्टेडियम में द ग्रेट गंगा रन का आयोजन किया. केंद्रीय जल शक्ति मंत्री गजेंद्र सिंह शेखावत, केंद्रीय जल शक्ति राज्य मंत्री रतनलाल कटारिया और केंद्रीय खेल मंत्री किरेन रिजीजू ने इस अभियान की शुरुआत की.  जवाहर लाल नहरू स्टेडियम में देश भर से आए 16 हज़ार से ज्यादा युवा जुटे. गंगा संरक्षण और स्वच्छता ही सेवा के महासंकल्प के साथ राष्ट्रीय स्वच्छ गंगा मिशन ने द ग्रेट गंगा रन का आयोजन किया. केंद्रीय जल शक्ति मंत्री गजेंद्र सिंह शेखावत ने 10 किलोमीटर और केंद्रीय जल शक्ति राज्य मंत्री रतनलाल कटारिया ने 2 किलोमीटर दौड़  को रवाना किया. इस मौके पर केंद्रीय जल शक्ति मंत्री ने कहा कि गंगा जल को संरक्षित और अवरिल बनाने की दिशा में सरकार के साथ ही आमजन को भी प्रयास करने होंगे और ये अभियान इस दिशा में उठया गया कदम है. केंद्रीय खेल मंत्री किरेन रिजीजू ने 5 किलोमीटर दौड़ को रवाना किया. उन्होंने कहा कि गंगा के साथ-साथ देश की सभी नदियों को स्वच्छ बनाना सरकार की प्राथमिकताओं मे सबसे ऊपर है और सरकार एक विजन के साथ काम कर रही है. गंगा संरक्षण और जल संयचन की मुहिम में देशभर के युवाओं का हुजूम दिल्ली के जवाहर लाल नेहरू स्टेडियम पहुंचा. यहां उठा हर कदम जल संरक्षण की ओर था. स्वच्छता ही सेवा अभियान को आगे बढ़ाते हुए केंद्रीय जल शक्ति मंत्री ने आयोजन के दौरान फैले कचरे को साफ करने के लिए श्रमदान भी किया और सभी से इसमें सहयोग की अपील भी की. 