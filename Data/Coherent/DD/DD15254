प्रधानमंत्री नरेंद्र मोदी आज दिल्ली के इंदिरा गांधी इंडोर स्टेडियम में खेलो इंडिया स्कूल गेम्स के पहले संस्करण का करेंगे शुभारंभ, अंडर-17 वर्ग के लिए हो रहे खेलों के इस विशाल आयोजन में 8 फरवरी तक दिल्ली के अलग-अलग खेल परिसरों में कुल 16 खेलों का होगा आयोजन     खेलों में व्यापक प्रतिभागिता को बढ़ावा देने के लिए आज से खेलों इंडिया स्कूल गेम्स की शुरुआत होने जा रही है। 31 जनवरी से 8 फरवरी तक चलने वाले खेलों इंडिया के पहले संस्करण का उद्घाटन प्रधानमंत्री नरेंद्र मोदी करेंगे।  खेल मंत्री राज्यवर्धन राठौर ने इन खेलों को युवा टेलेंट की खोज के लिए एक सुनहरा मौका बताया है,  जो आगे चलकर देश के लिए स्वर्णिम इतिहास रचेंगे। Get set go....के साथ खेलों इंडिया का मंच युवाओं के लिए पूरी तरह से तैयार है. देश के विभिन्न क्षेत्रों से आने वाले खिलाडी अपनी किस्तम इस मंच पर आजमाएंगे। खेलों इंडिया का मकसद है युवा खिलाडियों मौका देना ताकि वो एक नया मुकाम हासिल कर सके। बुधवार को खेलों इंडिया के पहले संस्करण की शुरुआत प्रधानमंत्री नरेंद्र मोदी की मौजूदगी में होगी जहां प्रधानमंत्री खुद इस कार्यक्रम का उद्घाटन करेंगे। प्रधानमंत्री ने हमेशा से ही खेलों के विकास पर जोर दिया है।    ये पहला मौका है जब देश की राजधानी नई दिल्ली में खेलो इंडिया स्कूल गेम्स का 31 जनवरी से आगाज होने जा रहा है। खेलों के प्रति जागरुकता बढ़ाने के मकसद से पहली बार खेल मंत्रालय राष्ट्र स्तरीय पर अंडर-17 स्कूल गेम्स का आयोजन करने जा रहा है। खेलो इंडिया स्कूल गेम्स दिल्ली में जवाहरलाल नेहरु स्टेडियम, इंदिरा गांधी स्टेडियम कॉम्प्लेक्स, मेजर ध्यानचंद नेशनल स्टेडियम, कर्णी सिंह शूटिंग रेंज और एसपीएम स्विमिंग कॉम्प्लेक्स में आयोजित होंगे। उत्तर, दक्षिण, उत्तर पूर्व भारत से आने वाली 16 टीम यहां जोर आजमाइश करती नज़र आएंगी।  स्कूल गेम्स में 16 खेल प्रतियोगिताए होंगी जिसमें - तीरंदाजी, एथलेटिक्स, बैडमिंटन, बास्केटबॉल, मुक्केबाजी, फुटबॉल, जिमनास्टिक्स, हॉकी, जूडो, कबड्डी, खो-खो, निशानेबाजी, तैराकी, वॉलीबॉल, भारोत्तोलन एवं कुश्ती आदि शामिल हैं। खेलो इंडिया कार्यक्रम के तहत 10 से 17 साल तक के करीब 20 करोड़ बच्चों को राष्ट्रीय शारीरिक फिटनेस अभियान में शामिल किया जाएगा। 31 जनवरी से शुरु होने वाले इस भव्य प्रतियोगिता का समापन 8 फरवरी को होगा। इन  खेलों से जुडी और जानकारी के लिए आप इस वेब साइट पर लागिन कर सकते है। खेलो इंडिया स्कूल गैम्स में 16 खेलों को शामिल किया गया है जिसमें 197 स्वर्ण, 197 रजत और 273 कांस्य पदक सहित कुल 667 पदक दांव पर होंगे। इन खेलों में  3500 एथलीटों, 1250 अधिकारियों, 800 स्वयंसेवकों और 250 कार्यबल की भागीदारी रहेगी। बस अब इंतजार है इस प्रतियोगिता के शुरु होने का जहां ये युवा खिलाडी अपने लिए एक मंजिल चुनेंगे और आने वाले समय में दे्श के लिए राष्ट्रीय स्तर की प्रतियोगिता में पदक हासिल कर देश का नाम रोशन करेंगे।  6 से 8 फरवरी, तीरंदाजी प्रतियोगिता    