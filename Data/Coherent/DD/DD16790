दिल्ली मेट्रो में किराया बढ़ोतरी के मामले में केन्द्र और राज्य सरकार के बीच खींचतान जारी है।    दरअसल, किराया वृद्धि के खिलाफ उतरे दिल्ली के मुख्यमंत्री अरविंद केजरीवाल को जवाब देते हुए केंद्रीय शहरी विकास मंत्री हरदीप सिंह पुरी ने कहा था कि अगर दिल्ली सरकार हर साल मेट्रो को होने वाली 3000 करोड़ की क्षति की भरपाई कर देती है तो फिर किराए में बढ़ोतरी नहीं की जाएगी।  इस पर केजरीवाल ने उन्हें एक चिट्ठी लिखी है जिसमें उन्होंने कहा कि अगर केंद्र आधा खर्च उठाने को तैयार है तो दिल्ली सरकार भी इसका आधा खर्च उठाएगी। उन्होंने साथ ही यह भी कहा कि अगर केंद्र सरकार सहमत हो तो दिल्ली सरकार डीएमआरसी को अपने नियंत्रण में लेने को तैयार है।  