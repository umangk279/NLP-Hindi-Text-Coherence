प्रधानमंत्री नरेंद्र मोदी आज मरुस्थलीकरण से निपटने के लिए चल रहे संयुक्त राष्ट्र सम्मेलन कॉप 14 को करेंगे संबोधित, ग्रेटर नोएडा में आयोजित सम्मेलन का उद्धेश्य दुनिया को बढ़ते मरुस्थलीकरण से बचाना.  प्रधानमंत्री नरेंद्र मोदी उत्तर प्रदेश के ग्रेटर नोएडा में जारी संयुक्त राष्ट्र के14वें ग्लोबल कन्वेंशन में मरुस्थलीकरण से निपटने के विषय पर उच्च स्तरीय सत्र को आज संबोधित करेंगे। सम्मेलन में भूक्षरण के संकट से निपटने और भूमि की उर्वरता को बढ़ाए जाने पर सत्र का आयोजन किया जा रहा है।  वैश्विक पटल पर भारत द्वारा पर्यावरण संरक्षण और जैव विविधता को बचाए जाने को प्रमुखता से उठाए जाने के मद्देनजर पीएम नरेंद्र मोदी यह संबोधन काफी अहम है।  कोप 14 में 196 देशों के प्रतिनिधि भूक्षरण रोकने के उपायों और तरीकों पर विचार - विमर्श कर रहे हैं। उच्चस्तरीय सत्र में भूक्षरण, जलवायु परिवर्तन और नवीकरणीय ऊर्जा, ग्रामीण और शहरी समुदायों और वैश्विक स्तर पर पारिस्थितिकीय तंत्र के पुर्नस्थापन से जुड़े विषयों पर चर्चा होगी।  संयुक्त राष्ट्र की उप-सचिव अमीना मोहम्मद ने कहा कि 2 सितंबर को शुरू हुए कोप 14 सम्मेलन के प्रमुख सत्रों के दौरान, भूमि की ऊर्वरा शक्ति को बढ़ाने के लिए मृदा जैविक कार्बन, भूमि अपकर्षण से संबंधित अर्थव्यवस्था को समझना, सूखे की चुनौती का सटीक समाधान, पानी से जुड़ी जरूरतों की बेहतर समझ, भूक्षरण से होने वाला पलायन, धूल और आंधी और विकसित देशों में शहरीकरण से जुड़े विषयों पर चर्चाएं हुई।      