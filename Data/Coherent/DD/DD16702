केरल में राजनीतिक हिंसा के लिए भाजपा ने राज्य की वामपंथी सरकार को लिया आड़े हाथों।  कहा, विरोधियों के खिलाफ हिंसा सीपीएम की विचारधारा का हिस्सा। केरल के सौर घोटाला मामले में भाजपा ने की निष्पक्ष जांच की मांग। भाजपा ने कहा, कांग्रेस ने कभी भी भ्रष्टाचार के खात्में के लिए नहीं किये गंभीर प्रयास।   भाजपा ने केरल की वाममोर्चा सरकार पर आरोप लगाया है कि राज्य में राजनैतिक हत्याएं ,मुख्यमंत्री पी विजयन और सरकार के संरक्षण में हो रहीं हैं। केरल में बीजेपी और संघ के कार्यकर्ताओं के खिलाफ हो रही राजनीतिक हिंसा पर बीजेपी का विरोध जारी है। इस हिंसा के खिलाफ पार्टी इन दिनों केरल समेत समूचे देश में जन रक्षा यात्राओं का आयोजन कर रही है। केरल में बीजेपी और संघ के कार्यकर्ताओं के खिलाफ हो रही राजनीतिक हिंसा पर बीजेपी का विरोध जारी है । केरल के अलग अलग इलाकों में विशेषकर इस यात्रा में कई केंद्रीय मंत्री और दूसरे राज्यों के सांसद भागीदारी कर रहे हैं।  शुक्रवार को केरल के अलापुरा में जनरक्षा यात्रा में शामिल होने के लिए केंद्रीय मंत्री सत्यपाल सिंह और असम के मुख्यमंत्री सर्वानंद सोनोवाल पहुंचे और केरल सरकार पर जमकर हमला बोला । उधर दिल्ली में भी बीजेपी ने जमकर विरोध किया ।  केन्द्रीय मंत्री जेपी नड्डा और पार्टी महासचिव अरूण सिंह की अगुवाई में बीजेपी कार्यकर्ताओं ने सीपीएम के मुख्यालय तक विरोध मार्च किया गया। बीजेपी का आरोप है कि केरल में राजनैतिक हत्याएं ,मुख्यमंत्री पी विजयन और सीपीएम सरकार के संरक्षण में हो रही है। गौरतलब है कि साल 2001 के बाद से केरल में 120 भाजपा कार्यकर्ताओं की हत्या की जा चुकी है जिनमें से 84 केवल कन्नूर में ही मारे गए हैं। इनमें से 14 की मुख्यमंत्री पिनराई विजयन के गृहनगर पिनराई में ही हत्या की गई।  पार्टी का कहना है कि केरल के मुख्यमंत्री की जिम्मेदारी बनती है कि वो इस हिंसा को रोके। गौरतलब है कि पिछले 3 अक्टूबर को केरल के कुन्नूर से भाजपा की जन रक्षा यात्रा की शुरुआत हुई थी जिसकी अगुवाई पार्टी के राष्ट्रीय अध्यक्ष अमित शाह ने की थी ।   