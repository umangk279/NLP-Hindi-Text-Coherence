सिंगापुर में रेलवे स्टेशन पर, एक सवारी गाड़ी, स्टेशन पर खड़ी एक ट्रेन से टकरा गयी. इस हादसे में कम से कम 28 लोग जख्मी हो गये।   देश में पिछले 24 वर्षों में इस तरह की यह पहली घटना है. सिंगापुर के परिवहन मंत्री ख्वा बून वान ने इसे नयी सिग्नल प्रणाली से संबंधित देश का पहला बड़ा हादसा करार दिया और यात्रियों से माफी मांगी है। उन्होंने कहा कि इस हादसे में 'यात्रियों को असुविधा हुई और कुछ घायल भी हो गए। इसलिए वे पूरी तरह से माफी मांगते हैं। 16 किलोमीटर प्रति घंटे की रफ्तार से चल रही ट्रेन में कुल 517 यात्री सवार थे जब वह जू कून एमआरटी स्टेशन पर पहले से खड़ी एक खराब ट्रेन से टकरा गयी. अधिकारियों ने बताया है कि हादसे का कारण एक सॉफ्टवेयर सुरक्षा फीचर को ''गैरइरादतन रूप'' से बंद करना था।  