रविवार सुबह 10 बजे होगा मोदी कैबिनेट का विस्तार, करीब दर्जन भर मंत्री ले सकते हैं शपथ, विस्तार से पहले कई मंत्रियों के इस्तीफे।   लंबे समय से केंद्र की मोदी सरकार के विस्तार की अटकलों को विराम लग गया है और अब ये तय हो गया है कि लोकसभा चुनाव से करीब 20 महीने मोदी कैबिनेट का विस्तार रविवार सुबह 10 बजे होगा। ब्रिक्स समिट के लिए पीएम  मोदी के चीन रवाना होने से पहले नई टीम राष्ट्रपति भवन में होने वाले समारोह में शपथ लेगी।  मोदी मंत्रिमंडल का ये तीसरा विस्तार है और माना जा रहा है कि इसमें करीब एक दर्जन मंत्री शपथ ले सकते हैं। 