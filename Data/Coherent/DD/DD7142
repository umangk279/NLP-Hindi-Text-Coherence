पुडुचेरी सरकार को झटका, मद्रास हाईकोर्ट के उपराज्यपाल के अधिकार सीमित करने वाले फैसले पर उच्चतम न्यायालय ने लगाई रोक,मद्रास हाई कोर्ट ने कहा था कि उपराज्यपाल सरकार के रोजमर्रा के कामकाम में नहीं दे सकती है दखल।   उच्चतम न्यायालय ने मद्रास हाईकोर्ट के उस निर्णय पर रोक लगाने का फैसला किया जिसमें कहा गया था कि लेफ्टिनेट गवर्नर को चुनी हुई सरकार के काम काज में दखल देने का अधिकार नहीं है। पुडुचेरी की उपराज्यपाल किरण बेदी को प्रशासनिक शक्ति मुहैया कराने वाले मामले में केंद्र ने सुप्रीम कोर्ट का रुख किया था। केंद्र सरकार ने मद्रास हाई कोर्ट के उस फैसले का विरोध किया था जिसमें केंद्रीय गृह मंत्रालय के स्पष्टीकरण आदेश को खारिज कर दिया गया था। सुप्रीम कोर्ट से केंद्र सरकार ने मामले की जल्द सुनवाई की मांग की थी जिसके बाद आज ये फैसला आया है। दरअसल, हाल ही में मद्रास हाईकोर्ट ने साफ किया था कि उपराज्यपाल किरण वेदी  के पास केंद्रशासित प्रदेश की रोजमर्रा की गतिविधियों में हस्तक्षेप करने का अधिकार नहीं है।   