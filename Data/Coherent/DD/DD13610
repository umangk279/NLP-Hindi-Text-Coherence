रक्षा मंत्री निर्मला सीतारामन और सेना प्रमुख जनरल रावत ने 28 जून से शुरु हो रही अमरनाथ यात्रा के मद्देनजर राज्य में सुरक्षा स्थिति की समीक्षा की।  रक्षामंत्री निर्मला सीतारामन ने श्रीनगर में सेना के अधिकारियों और राज्यपाल एन. एन. वोहरा के साथ अलग-अलग बैठकों में कश्मीर घाटी में सुरक्षा की स्थिति की समीक्षा की। एक दिन की यात्रा पर श्रीनगर पहुंची निर्मला सीतारामन ने 28 जून से शुरू हो रही अमरनाथ यात्रा के बारे में सुरक्षा और प्रशासनिक प्रबंधों की जानकारी ली। रक्षामंत्री ने कश्मीर घाटी में सुरक्षा कार्रवाई के लिए जरूरी खुफिया नेटवर्क की प्रभाविकता की सराहना की। 