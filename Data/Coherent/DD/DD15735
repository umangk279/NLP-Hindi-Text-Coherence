विजय रूपाणी मंगलवार को गुजरात के मुख्यमंत्री पद की शपथ लेंगे। प्रधानमंत्री नरेंद्र मोदी, भाजपा अध्यक्ष अमित शाह और भाजपा शासित राज्यों के मुख्यमंत्री शपथ ग्रहण समारोह में शामिल होंगे।  विजय रूपाणी 26 दिसंबर को गुजरात के मुख्यमंत्री पद की शपथ लेंगे। साथ ही नितिन पटेल भी राज्य के उप मुख्यमंत्री को तौर पर शपथ लेंगे। शपथ ग्रहण समारोह में प्रधानमंत्री नरेंद्र मोदी, भाजपा अध्यक्ष अमित शाह और भाजपा शासित राज्यों के मुख्यमंत्रियों के शामिल होने की उम्मीद है। शुक्रवार को गांधीनगर में हुई विधायक दल की बैठक में विजय रुपाणी को सर्वसम्मति से नवनिर्वाचित विधायक दल का नेता चुन लिया गया था। 