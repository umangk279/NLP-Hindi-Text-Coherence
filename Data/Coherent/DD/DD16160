भारत के पेशेवर मुक्केबाज और ओलंपिक पदक विजेता विजेदर सिंह का अगला प्रतिद्वंदी तय हो गया है। 30 मार्च को ब्रिटेन में विजेंदर का सामना  राष्ट्रमंडल खेलों के सुपर मिडलवेट चैंपियन रॉकी फील्डिंग से होगा। फील्डिंग ने अब तक खेले गए 26 मैचों में से 25 में जीत हासिल की है, जिसमें से 14 नॉकआउट रहे हैं।     ब्रिटेन के पेशेवर मुक्केबाज और राष्ट्रमंडल खेलों के सुपर मिडलवेट चैंपियन रॉकी फील्डिंग अगले साल भारतीय दिग्गज पेशेवर मुक्केबाज विजेंदर सिंह के खिलाफ अपना खिताब बचाने रिंग में उतरेंगे। दोनों मुक्केबाजों के बीच यह बड़ी भिड़त 30 मार्च, 2018 को ब्रिटेन में होगी। फील्डिंग ने 30 सितंबर को लीवरपूल में खेले गए मैच में डेविड ब्रोफी को मात देकर बेल्ट जीती थी। उन्होंने ब्रोफी को सीधे तौर पर मात दी थी।  भारत के 31 वर्षीय खिलाड़ी विजेंदर ने अब तक खेले गए पेशेवर मैचों में 9-0 से जीत हासिल की है। उन्होंने इसी साल फ्रैंक वॉरेन को मात दी थी। अनुभव के रूप में देखा जाए, तो फील्डिंग इस मामले में डब्ल्यूबीओ एशिया पेसेफिक एंड ओरिएंटल सुपर मिडलवेट चैंपियन विजेंदर से कई अधिक अनुभव रखते हैं। फील्डिंग ने अब तक खेले गए 26 मैचों में से 25 में जीत हासिल की है, जिसमें से 14 नॉकआउट रहे हैं। ब्रिटेन के 30 वर्षीय मुक्केबाज पूर्व डब्ल्यूबीए इंटर-कॉन्टिनेंटल सुपर मिडलवेट चैंपियन हैं और साथ ही पूर्व डब्ल्यूबीए कॉमनवेल्थ एंव ब्रिटिश सुपर मिडलवेड चैम्पियन भी हैं। जाहिर है पिछले मुकाबलों को देखते हुए फील्डिंग का पलड़ा भारी लग रहा है लेकिन विजेंदर का खेल दिन व दिन निखरता जा रहा है ऐसे में मुक्केबाजी के प्रशंसकों को एक तगड़ा मुकाबला देखने को मिल सकता है। 