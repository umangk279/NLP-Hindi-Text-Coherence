पंजाब के गुरुदासपुर से भाजपा प्रत्याशी सनी देओल ने रविवार को रोड शो के ज़रिए प्रचार किया.  सनी देओल पहली बार किसी भी लोकसभा चुनाव में शिरकत कर रहे हैं. हाल में ही वे भाजपा में शामिल हुए थे. गुरुदासपुर से निवर्तमान सांसद और कांग्रेस प्रदेश अध्यक्ष सुनील जाखड़ उनके मुक़ाबले में है. उपचुनाव में सुनील जाखड़ ने इस सीट पर जीत हासिल की थी. इससे पहले इस सीट पर भाजपा का ही कब्जा था और विनोद खन्ना यहां से सांसद थे. 