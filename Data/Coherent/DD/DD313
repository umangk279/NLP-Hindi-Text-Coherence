जर्मनी के अलेक्‍जेंडर जेवरेव अमेरिकी ओपन टेनिस प्रतियोगिता के पुरुष सिंगल्‍स फाइनल में पहुंच गए हैं। सेमीफाइनल में उन्‍होंने स्‍पेन के पाबलो कैरोने बस्‍ता को 3-6, 2-6, 6-3, 6-4, 6-3 से हराया।   जेवरेव पहली बार किसी ग्रैंड स्‍लैम फाइनल तक पहुंचे हैं। अपने खेल करियर में भी उन्‍होंने पहली बार लगातार दो सेट हारने के बाद मैच में जीत के लिए वापसी की।  महिला सिंगल्‍स फाइनल में आज बेलारूस की विक्‍टोरिया अजारेंका का मुकाबला जापान की नाओमी ओसाका से होगा। अजारेंका ने सेमीफाइनल में सेरेना विलियम्‍स को हराया और 24वां ग्रैंड स्‍लैम खिताब जीतने की उनकी उम्‍मीदें तोड़ दी। दूसरे सेमीफाइनल में नाओमी ओसाका ने अमरीका की जेनिफर ब्रैडी को शिकस्‍त दी। 