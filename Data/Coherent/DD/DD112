सुप्रीम कोर्ट ने लॉकडाउन के दौरान कैंसिल हुए टिकट के रिफंड तत्काल देने का आदेश एयरलाइंस को दिया है। कोर्ट ने कहा कि अगर लॉकडाउन के दौरान यात्रा का टिकट था तो उसका पैसा तत्काल एयरलाइंस वापस करें।  सुप्रीम कोर्ट ने क्रेडिट सेल के माध्यम से एयरलाइंस द्वारा लॉकडाउन के दौरान रद्द की गई उड़ानों पर यात्रियों के टिकटों के रिफंड के प्रस्ताव को मंजूरी दे दी है। कोर्ट ने कहा कि अगर लॉकडाउन के दौरान यात्रा का टिकट था तो उसका पैसा तत्काल एयरलाइंस वापस करें। अगर लॉकडाउन के बाद की यात्रा के लिए टिकट कैंसिल कराया गया था तो भी उसका पैसा तीन हफ्ते के भीतर वापस करना होगा।  जिन यात्रियों ने लॉकडाउन के दौरान 25 मार्च से 24 मई 2020 के बीच हवाई टिकट बुक कराया था और एयरलाइंस ने उनसे डोमेस्टिक या इंटरनेशनल फ्लाइट के लिए भुगतान हासिल किया था। लेकिन जब फ्लाइट का संचालन रोक दिया गया तो इन यात्रियों ने अपने टिकट कैंसिल करा दिये या उनका टिकट कैंसिल हो गये और एयरलाइंस से अपना पैसा वापस मांगने लगे। एयरलाइंस यात्रियों का पैसा देने में आनाकानी करने लगीं और पैसे की जगह उन्हें क्रेडिट शेल देने लगे जिसके बदले में बाद में वे कभी टिकट बुक करा सकेंगे। सुप्रीम कोर्ट ने कहा कि एयरलाइंस को इन ​कैंसिल टिकटों का पूरा पैसा वापस करना होगा और इसके लिए कोई भी कैंसिलेशन चार्ज वे नहीं लगा सकती हैं। 