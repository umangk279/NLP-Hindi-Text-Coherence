प्रधानमंत्री नरेंद्र मोदी ने लखनऊ में अमृत योजना, प्रधानमंत्री आवास योजना और स्मार्ट सिटी मिशन परियोजनाओं के तीन साल पूरे होने के मौके पर कई परियोजनाओं की आधारशिला रखी। साथ ही प्रधानमंत्री आवास योजना के लाभार्थियों के साथ पीएम मोदी ने संवाद भी किया।  प्रधानमंत्री नरेन्द्र मोदी ने लखनऊ में स्मार्ट सिटी, अमृत योजना और प्रधानमंत्री आवास योजनाओं की तीसरी वर्षगांठ पर आयोजित कार्यक्रम में शिरकत करते हुए अपने विरोधियों पर जमकर निशाना साधा। इस मौके पर पीएम ने शहरी क्षेत्र से जुड़ी परियोजनाओं को राष्ट्र को समर्पित किया। प्रधानमंत्री आज निजी और सरकारी भागीदारी के तहत साठ हजार करोड रूपये से अधिक लागत से लागू की जाने वाली विभिन्‍न परियोजनाओं की आधारशिला भी रखेंगे। उत्तर प्रदेश के दौरे पर प्रधानमंत्री नरेंद्र मोदी ने प्रदेश को आवासीय और शहरी योजनाओं की बड़ी सौगाते दी। इस मौके पर प्रधानमंत्री आवास योजना के 60,426 लाभार्थियों के खाते में सीधे 606.85 करोड़ रुपए हस्तांरित किए। जो उनके लिए किसी वरदान से कम नहीं है। प्रधानमंत्री की इस पहल से झांसी की इस लाभार्थी की तरह ही उत्तर में रहने वाले परिवारों को  बड़ा फायदा हुआ। गौरतलब है कि इनके खाते में सीधे 50,000 रुपए तुरंत ही हस्तांरित हो गए। इस मौके पर प्रधानमंत्री नरेंद्र मोदी ने वीडियों कॉन्फ्रेंसिंग के जरिए लाभार्थियों को उनके घर की चाभी भी सौंपी। प्रधानमंत्री नरेंद्र मोदी ने इस मौके पर विपक्षीयों पर भी निशाना साधा। उन्होंने कहा कि वे गरीबों की परवाह करने के बजाए खुद का ध्यान ज्यादा रखते हैं। उन्होंने इस मौके पर भ्रष्टाचार और घोटालों के आरोपों पर तीखा हमला बोला। प्रधानमंत्री नरेंद्र मोदी ने क्रेडिट लिंक्ड सब्सिडी योजना के तहत उत्कृष्ट काम करने वाले वित्तीय संस्थानों को भी पुरस्कृत किया। इन वित्तीय संस्थाओं ने निम्न आय वर्ग और मध्यम आय वर्ग के लोगों को सराहनीय मदद प्रदान की। इसी प्रकार शहरी बदलाव के लिए सुधारात्मक कदमों को उठाने वाले पुणे, इंदौर और हैदराबाद को भी प्रधानमंत्री नरेंद्र मोदी ने पुरस्कार प्रदान किया। गौरतलब है कि इन शहरों ने अपने यहां नगर निकाय बांड को जारी किया जिससे शहरी परियोजनाओं के लिए बड़ी मात्रा में धन इकट्ठा हो सका। पुणे को बेहतर शहरी शासन और अहमदाबाद, भोपाल को  प्रगतिशील काम करने के लिए पुरस्कार से नवाजा गया वहीं सूरत को स्मार्ट सिटी मिशन के तहत उत्कृष्ट प्रदर्शन करने के लिए पुरस्कार मिला। प्रधानमंत्री नरेंद्र मोदी ने क्रेडिट लिंक्ड सब्सिडी योजना के तहत उत्कृष्ट काम करने वाले वित्तीय संस्थानों को भी पुरस्कृत किया। इन वित्तीय संस्थाओं ने निम्न आय वर्ग और मध्यम आय वर्ग के लोगों को सराहनीय मदद प्रदान की। इसी प्रकार शहरी बदलाव के लिए सुधारात्मक कदमों को उठाने वाले पुणे, इंदौर और हैदराबाद को भी प्रधानमंत्री नरेंद्र मोदी ने पुरस्कार प्रदान किया। गौरतलब है कि इन शहरों ने अपने यहां नगर निकाय बांड को जारी किया जिससे शहरी परियोजनाओं के लिए बड़ी मात्रा में धन इकट्ठा हो सका। पुणे को बेहतर शहरी शासन और अहमदाबाद, भोपाल को  प्रगतिशील काम करने के लिए पुरस्कार से नवाजा गया वहीं सूरत को स्मार्ट सिटी मिशन के तहत उत्कृष्ट प्रदर्शन करने के लिए पुरस्कार मिला। प्रधानमंत्री नरेंद्र मोदी का साफ संदेश था कि शहरी परिदृश्य को बदलना न्यू इंडिया को बनाने में अहम हैं। उन्होंने कहा कि जहां पिछली सरकार सिर्फ अपने फायदे के लिए काम करती थी वहीं उत्तर प्रदेश और केंद्र की मौजूदा सरकार अंतिम पंक्ति में खड़े व्यक्ति के विकास के लिए काम कर रही है। वहीं प्रधानमंत्री नरेंद्र मोदी ने कहा है कि उनकी सरकार का एक ही मंत्र है, बिना किसी भेदभाव के सबके लिए विकास। उत्‍तर प्रदेश की राजधानी लखनऊ में एक जनसभा को संबोधित करते हुए पीएम नरेंद्र मोदी ने कहा कि उनकी सरकार नई पीढ़ी के लिए व्‍यवस्‍था के निर्माण के प्रति प्रतिबद्ध है। उन्‍होंने कहा कि स्‍मार्टसिटी की परियोजना न केवल उनकी सरकार की परियोजना है बल्कि राष्‍ट्र में परिवर्तन लाने का एक मिशन भी है। 2015 में शुरू की गई इन तीन योजनाओं 1- प्रधानमंत्री आवास योजना, 2- अमृत मिशन और 3-  स्मार्ट सिटी मिशन का विज़न एकदम साफ था.... सभी का उद्देश्य शहरी परिदृश्य को बदलना था। पीएम नरेंद्र मोदी ने प्रधानमंत्री आवास योजना की यात्रा के तीन साल पूरा होने के मौके पर सरकार के प्रमुख मिशन शहरी विकास पर आधारित एक प्रदर्शिनी का अवलोकन किया। लखनऊ में आयोजित इस प्रदर्शिनी में शहरी आवास और इससे जुड़े बुनियादी ढांचे को केंद्र में रखा गया था। स्वच्छ भारत, प्रधानमंत्री आवास योजना, स्मार्ट सिटी और अमृत जैसी योजनाओं को केंद्र में रखकर आयोजित की गई प्रदर्शिनी में प्रधानमंत्री ने हरेक हिस्से का निरीक्षण किया। इसके बाद पीएम नरेंद्र मोदी ने प्रधानमंत्री आवास योजना की 35 महिला लाभार्थियों के साथ बातचीत की। देश के प्रत्येक राज्य और केंद्र शासित प्रदेशों से आई महिलाओं ने अपने अनुभव को प्रधानमंत्री के साथ साझा किया।  प्रधानमंत्री नरेंद्र मोदी ने उत्तर प्रदेश के लाभार्थियों के साथ भी वीडियों लिंक के जरिए संवाद कायम किया।  लखनऊ में शहरी परिदृश्‍य परिवर्तन समारोह में शामिल होकर प्रधानमंत्री ने यह साबित कर दिया कि सरकार शहरों के विकास के लिए पूरी तरह से प्रतिबद्ध है।  