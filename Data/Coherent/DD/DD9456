  खुशियों के इस त्योहार दीपावली को लोग बहुत उत्साह के साथ मनाते हैं।  आपकी खुशियों को किसी की नजर न लगे इसके लिए जरूरी है कि दिवाली को सही तरीके से मनाया जाए। जरा सी लापरवाही खतरनाक हो सकती है। पटाखों की वजह से जलने के मामले के अलावा, अस्थमा, डायबिटिज ब्लड प्रेशर और हार्ट मरीजों को भी काफी मुश्‍किलों का सामना करना पड़ता है। अनार,सुतली बम और रॉकेट कई बार बेहद खतरनाक साबित होते है। हो सके तो समुदाय में पटाखे छोड़े। बेहतर यही है कि दीवाली में कुछ सावधानी बरतें। अगर कोई पटाखे जलाते हुए जल जाता है तो उस पर फौरन पानी डालिए। बच्चों को अपनी निगरानी में ही पटाखे जलाने को दें।  तो इस बार स्वस्थ्य, स्वच्छ, अपनों के साथ खुशियों भरी दीपों की दीपावली मनाएं और रखें इस ख़ास बात का खयाल --- पटाखों को हाथ में पकड़कर न जलाएं जलती हुई मोमबत्ती या दीये के पास पटाखों को न रखें  बिजली के खंभे और तारों के पास पटाखे न जलाएं  अधजले पटाखों को यूं ही न फेंके इनसे आग लगने की संभावना होती है  सिल्क या सिं‍थेटिक के कपड़े पहनकर पटाखे ना जलाएं खुले और ढीले-ढीले कपड़े पहनकर पटाखे न जलाएं बच्चों को अपनी निगरानी में ही पटाखे जलाने को दें कानों को किसी प्रकार के खतरे से बचाने के लिए रूई डाल लें अस्थमा और सांस की बीमारी के मरीज धुएं से दूर ही रहें  जलने पर तुरंत जलने वाले स्थान पर पानी डालें अनार और सुतली बम ज्यादा खतरनाक   इन बातों का ध्यान रख कर आप अपनी दिवाली बेहतर बना सकते हैं।      