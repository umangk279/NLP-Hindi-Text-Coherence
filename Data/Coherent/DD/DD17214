बिहार के गया जिले की एक अदालत द्वारा चर्चित आदित्य सचदेवा रोडरेज केस में दोषी ठहराए गए चार लोगों को आज सजा सुना दी गई है   बिहार के गया जिले की एक अदालत द्वारा चर्चित आदित्य सचदेवा रोडरेज केस में दोषी ठहराए गए चार लोगों को आज सजा सुना दी गई है। निलंबित नेता मनोरमा देवी के बेटे रॉकी यादव सहित तीन को उम्रकैद और चौथे दोषी को पांच साल कैद की सजा सुनाई गई है। रॉकी के पिता बिंदी यादव को भी 5 साल जेल की सजा सुनाई है। गुरुवार को ही अदालत ने इस मामले के मुख्य आरोपी सत्ताधारी जेडीयू से निलंबित पूर्व विधान परिषद सदस्य मनोरमा देवी के बेटे राकेश रंजन यादव उर्फ रॅाकी यादव सहित चार आरोपियों को दोषी करार दिया था। पिछले साल 7 मई को रोड रेज में आदित्य की गोली मारकर हत्या कर दी गई थी।  अदालत ने रॉकी यादव के पिता बिंदी यादव कोअपराधियों को बचाने की कोशिश का दोषी पाया।  गौरतलब है कि 24 साल के रॉकी यादव ने आदित्य को कथित तौर पर इसलिए गोली मार दी थी क्योंकि वह उसकी रेंज रोवर को ओवरटेक करने की गलती कर बैठा था। वारदात के बाद फरार रॉकी को पुलिस ने गया जिला के बोधगया थाना क्षेत्र से गिरफ्तार कर लिया था, जबकि इस मामले में आरोपी हिस्ट्रीशीटर और अपने इलाके में बाहुबली माने जाने वाले रॉकी के पिता बिंदेश्वरी यादव और मनोरमा देवी के एक अंगरक्षक राजेश कुमार को पुलिस ने पिछले साल 8 मई को गिरफ्तार किया था।  