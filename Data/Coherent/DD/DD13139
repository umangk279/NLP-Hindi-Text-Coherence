साहित्य के नोबल पुरस्कार विजेता और मशहूर लेखक वीएस नायपॉल का निधन हो गया है। उन्होंने 85 साल की उम्र में लंदन स्थित अपने घर में आखिरी सांस ली।भारतीय मूल के नायपॉल का जन्म साल 1932 में त्रिनिडाड में हुआ था।  साहित्य के नोबल पुरस्कार विजेता और मशहूर लेखक वीएस नायपॉल का निधन हो गया है. परिवार से मिली जानकारी के मुताबिक उन्होंने 85 साल की उम्र में लंदन स्थित अपने घर में आखिरी सांस ली. भारतीय मूल के नायपॉल का जन्म साल 1932 में त्रिनिडाड में हुआ था. त्रिनिडाड में पले-बढ़े नायपॉल ने ऑक्सफ़ोर्ड यूनिवर्सिटी से पढ़ाई की थी. लेखन की दुनिया में शोहरत हासिल करने से पहले उन्होंने बीबीसी के लिए भी काम किया था. 'ए बेंड इन द रिवर' और 'अ हाउस फ़ॉर मिस्टर बिस्वास' उनकी चर्चित कृतियों में गिनी जाती हैं. नायपॉल को साल 1971 में बुकर प्राइज़ और साल 2001 में साहित्य के लिए नोबेल पुरस्कार से सम्मानित किया गया था. उनके निधन के बाद उनकी पत्नी ने कहा, "उन्होंने रचनात्मकता और उद्यम से भरी ज़िंदगी जी. आखिरी वक्त में वो तमाम लोग जिन्हें वो प्यार करते थे, वो साथ थे." साल 1950 में उन्होंने एक सरकारी स्कॉलरशिप जीती. जिसके जरिए उन्हें मनचाही कॉमनवेल्थ यूनिवर्सिटी में दाखिला मिल सकता था और उन्होंने ऑक्सफोर्ड यूनिवर्सिटी में दाखिला लिया. छात्र जीवन में वो डिप्रेशन में घिरे और ख़ुदकुशी करने की कोशिश भी की. उनकी पहली किताब 'द मिस्टिक मैसर' साल 1951 में प्रकाशित हुई थी. अपने सबसे चर्चित उपन्यास ए हाउस फॉर मिस्टर बिस्वास को लिखने में उन्हें तीन साल से ज़्यादा वक्त लगा. 