उत्तर प्रदेश में शहरी स्थानीय निकायों के तीसरे और आखिरी चरण के चुनावों के लिए आज मतदान होगा।    इस चरण में सहारनपुर, मुरादाबाद, बरेली, फिरोजाबाद और झांसी के पांच नगर निगमों, सहित 26 जिलों के दो सौ 33 स्‍थानीय निकायों के लिए वोट डाले जाएंगे। सुरक्षा बल संवेदनशील इलाकों में फ्लैग मार्च कर रहे हैं। स्‍वतंत्र और निष्‍पक्ष मतदान सुनिश्चित करने के लिए सुरक्षा के व्‍यापक प्रबंध किए गए हैं। सभी तीनों चरणों के चुनावों की मतगणना पहली दिसंबर को होगी।  