छत्तीसगढ़ के दंतेवाड़ा जिले के किरंदुल थाना क्षेत्र के चोलनार मार्ग पर नक्सलियों द्वारा IED ब्लास्ट में 7 जवान शहीद हो गए.  छत्तीसगढ़ के दंतेवाड़ा में नक्सली हमले में 7 जवान शहीद हो गए। शहीद हुए जवानों में छत्तीसगढ़ सशस्त्र बल और ज़िला पुलिस बल जवान शामिल हैं।  नक्सलियों ने पुलिस की गाड़ी को आईईडी विस्फोट कर उड़ा दिया।  ये जवान चोलनार से किरन्दुल के बीच सड़क निर्माण कार्य की सुरक्षा के लिए ड्यूटी पर निकले थे और एक निजी वाहन में सवार होकर जा रहे थे। उसी समय वो पहले से लगाए गए आईईडी विस्फोटक की चपेट में आ गए। नक्सलियों ने हमले के बाद सुरक्षाबलों की 4 इंसास रायफल, दो ए.के. 47 और 2 ग्रेनेड को भी लूट लिया। मुख्यमंत्री रमन सिंह ने हमले में जान गंवाने वालों के प्रति गहरी संवदेना जताई है।  केन्द्रीय गृहमंत्री राजनाथ सिंह ने भी अपने ट्वीट संदेश में नक्सली हमले में जवानों के मारे जाने पर शोक जताया है। 