देश में मनाई जा रही है ईद-मिलाद-उन-नबी। धार्मिक आस्था और श्रद्धा के साथ देश भर में हो रहे हैं धार्मिक कार्यक्रम। राष्ट्रपति, उप-राष्ट्रपति सहित प्रधानमंत्री ने देशवासियों को दी शुभकामनाएं।    मिला-दुन्नबी का पर्व पूरे देश में हर्षोल्लास के साथ मनाया जा रहा है। आज ही के दिन इस्लाम धर्म के संस्थापक पैगंबर हजरत मोहम्मद का जन्म हुआ था। पैगंबर साहब का जन्मदिन इस्लामी कैलेंडर के रबी उल अव्वल महीने की 12 तारीख को पड़ता है। राष्ट्रपति रामनाथ कोविंद और उपराष्ट्रपति एम. वेंकैया नायडू ने इस अवसर पर शुभकामनाएं दी।   