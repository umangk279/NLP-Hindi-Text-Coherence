मानव संसाधन विकास मंत्रालय देशभर के स्‍कूलों और कॉलेजों में आठ मार्च को अंतराष्‍ट्रीय महिला दिवस का आयोजन करेगा। केंद्र सरकार उच्च शिक्षा में भी लड़कियों की संख्या बढ़ाने के लगातार प्रयास कर रही हैं। नतीजतन मेडिकल से लेकर इंजीनिंयरिंग तक सभी क्षेत्रों में लड़कियों की संख्या में पहले के मुक़ाबले इज़ाफ़ा देखा गया है। 21वीं सदी के भारत में स्मार्ट हैकथॉन तक भी अब लड़कियां बराबरी की भागीदारी निभाएंगी।    महिलाओं के परिश्रम, उनके योगदान को सम्मान देने का यूं तो कोई एक दिन नहीं है,  लेकिन अंतर्राष्‍ट्रीय महिला दिवस के दिन कुछ खास कोशिशों के ज़रिए महिलाओं के जज़्बे को सलाम किया जाता है। इसी सिलसिले में सरकार ने एक सप्‍ताह का विशेष अभियान शुरू किया है। इसके तहत बालिकाओं और महिलाओं को शिक्षा के माध्‍यम से सशक्‍त बनाने के आंदोलन को और तेज किया जाएगा। मानव संसाधन विकास मंत्री रमेश पोखरियाल निशंक ने डी.डी. न्यूज़ से ख़ास बातचीत में कहा कि उनका मंत्रालय देशभर के स्‍कूलों और कॉलेजों में आठ मार्च को अंतराष्‍ट्रीय महिला दिवस का आयोजन करेगा। इसके साथ ही देश की महान महिला विभूति रहीं 10 प्रमुख महिलाओं के सम्मान में महिला बाल विकास मंत्रालय ने यूजीसी के साथ मिलकर एक ट्रस्ट गठित किया है। इसमें इंदौर की शासक रहीं अहिल्या बाई होल्कर, साहित्यकार महादेवी वर्मा और भारत रत्न एम.एस. सुब्बालक्ष्मी सहित पर्यावरण, चिकित्सा और शिक्षा के क्षेत्र में अतुलनीय योगदान देने वाली महिलाओं को शामिल किया गया है।    8 मार्च को अंतरराष्ट्रीय महिला दिवस मनाया जा रहा है। सरकार की बेटी बचाओ, बेटी पढ़ाओ की पहल ने सामाजिक जीवन पर व्यापक असर डाला है। 2013-14 की तुलना में 2918-19 में सभी स्तरों की स्कूली शिक्षा में ल़ड़कियों के नामंकन में 25 फीसदी की वृद्धी हुई है। सभी 4881 कस्तूरबा गांधी बालिका विद्यालय में 6.18 लाख नामांकन हुए। माध्यमिक शिक्षा के लिए प्रोत्साहन की राष्ट्रीय योजना के तहत 28,549 बालिकाओ को 8.56 करोड़ रूपये स्वीकृत किये गये। सीबीएसई की 10वीं और 12वीं की बोर्ड परिक्षा में बलिकाओं ने बाजी मारी। केन्द्रीय महिला एवं बाल विकास मंत्री स्मृति ईरानी ने ट्वीट कर कहा कि, बेटी बचाओ बेटी पढाओ अभियान से न केवल बालिकाओं के जन्म के अनुपात में 13 अंकों की वृद्धि हुई है, बल्कि स्कूली शिक्षा के सभी स्तरों पर लड़कियों के नामांकन की दर भी बढ़ी है। हम शिक्षा तक लड़कियों की आसान पहुंच सुनिश्चित करने के लिए प्रतिबद्ध हैं।   