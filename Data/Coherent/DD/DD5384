इंटरपोल ने दो अरब डॉलर के पीएनबी घोटाला मामले में मुख्य आरोपी नीरव मोदी के भाई नेहल मोदी के खिलाफ रेड कॉर्नर नोटिस जारी किया है. धनशोधन के आरोपों पर बेल्जियम के नागरिक नेहल मोदी के खिलाफ वैश्विक गिरफ्तारी वारंट जारी किया गया है.  धनशोधन मामले की जांच प्रवर्तन निदेशालय कर रहा है. रेड कॉर्नर नोटिस के अनुसार नेहल दीपक मोदी का जन्म बेल्जियम के एंटवर्प में हुआ और वह अंग्रेजी, गुजराती तथा हिंदी भाषाएं जानता है. ईडी ने इस मामले में दायर किए गए आरोप-पत्र में नेहल को नामजद किया है और उस पर सबूतों को नष्ट करने का आरोप है. 