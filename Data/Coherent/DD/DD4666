रियाद पहुंचने पर प्रधानमंत्री नरेंद्र मोदी का भव्य स्वागत, हवाई अड्डे पर प्रधानमंत्री को दिया गया गार्ड ऑफ ऑनर, गवर्नर फैसल अल सऊद ने किया पीएम मोदी का स्वागत.  प्रधानमंत्री मोदी का सऊदी अरब की राजधानी रियाद पहुंचने पर ज़ोरदार स्गात किया गया। रियाद के गवर्नर फैसल बिन बंदर अल सऊद ने पीएम मोदी का स्वागत किया। पीएम मोदी को हवाई अड्डे पर गॉर्ड ऑफ ऑनर दिया गया। पीएम मोदी के स्वागत के लिए सऊद अरब में भारत के राजदूत औसाफ सईद और पत्नी भी हवाई अड्डे पर मौजूद रहे. सऊदी अरब के एक दिवसीय दौरे पर प्रधानमंत्री नरेंद्र मोदी आज किंग सलमान बिन अब्‍दुल अजीज़ अल सउद के साथ द्विपक्षीय बातचीत करेंगे। प्रधानमंत्री, शहजाद मोहम्‍मद बिन सलमान से भी मिलेंगे और दोनों नेता आपसी हित के क्षेत्रीय और वैश्विक मुद्दों के साथ द्विपक्षीय सहयोग के मुद्दों पर भी चर्चा करेंगे। प्रधानमंत्री की इस यात्रा के दौरान नागरिक उड्डयन, सुरक्षा से जुड़े मुद्दों, रक्षा, बुनियादी ढांचा और गैर अक्षय ऊर्जा जैसे क्षेत्रों में कम से 12 समझौतों पर हस्‍ताक्षर होने की आशा है।  