विश्व कप के 20वें मैच में शनिवार को ओवल के मैदान पर ऑस्ट्रेलिया ने श्रीलंका को 87 रन से हरा दिया। श्रीलंका के खिलाफ वर्ल्ड कप में यह ऑस्ट्रेलिया की लगातार छठी जीत है। इस जीत के साथ ही कंगारू टीम अंक तालिका में पहले स्थान पर पहुंच गई। उसके पांच मैच में चार जीत के साथ आठ अंक हो गए। वह सिर्फ एक मुकाबला भारत के खिलाफ हारा है।  विश्व कप में शनिवार को ऑस्ट्रेलिया का सामना श्रीलंका के साथ हुआ। श्रीलंका के कप्तान ने टॉस जीतकर पहले गेंदबाजी का फैसला किया है। सलामी बल्लेबाज़ डेविड वार्नर और कप्तान ऐरोन फिंच ने टीम को संधी हुई शुरुआत दी। फिंच अपना अर्धशतक लगाने में कामयाब रहे। वार्नर को डि सिलवा ने 26 रन पर बोल्ड कर दिया। दोने ने पहले विकेट के लिए 80 रन  जोडे। उस्मान खव़जा को 10 रन पर डि सिल्वा ने चलता किया। इसके बाद फिंच और स्टिव स्मिथ ने पारी को संभाला और रन बनाने का सिलसिला जारी रहा। इसके बाद फिंच ने अपना शतक पूरा किया। फिंच 153 रन बनाकर आउट हुए। स्मिथ ने टूर्नामेंट शानदार प्रदर्शन जारी रखते हुए 73 रन बनाए। मार्श और कैरी दोनों सस्ते में पवेलियन लौट गए। कमिंस शुन्य पर आउट हुए। मैक्सवेल ने 25 गेंदों पर 46 रन नाबाद पारी खेली। इस तरह ऑस्ट्रेलिया ने 7 विकेट के नुकासन पर 334 रन बनाए।    #ICCWorldCup2019 — दूरदर्शन न्यूज़ (@DDNewsHindi)  जीत के लिए 335 रन का लक्ष्य का पीछा करने उतरी श्रीलंका की सलामी जोडी परेरा और करुणारतने शानदार शुरुआत की। परेरा ने अर्धशतक जमाया लेकिन वो अपनी पारी और आगे नहीं ले जा सके। परेरा 52 रन बनाकर आउट हुए। करुणारतने ने भी अपना अर्धशतक पूरा किया।  करुणारत्ने ने एक छोर संभाले रखा और रन बनाने का सिलसिला जारी रखा । लहिरू थिरिमाने 16 रन बनाकर  जेसन बेहरेनडॉर्फ  का शिकार हुए। करुणारत्ने दर्भाग्यशाली रहे और शतक से चुक गए। वो 97 रन बनाकर रिचर्डसन का शिकार हुए।  मेंडिस ने कुछ साहस दिखाया लेकिन वो 30 रन बनाकर आउट हो गए। इसके बाद निचले क्रम के बल्लेबाज़ ऑस्ट्रेलियाई अक्रमण का सामना नहीं कर पाए। श्रीलंका की पूरी टीम 45.5 ओवर में 247 रन बनाकर आल आउट हो गई। इस तरह ऑस्ट्रेलिया ने मुकाबले को 87 रन से जीत लिया। मिचेल स्टार्क ने सर्वाधिक 4 विकेट चटके। 