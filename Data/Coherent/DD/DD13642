राष्ट्रपति राम नाथ कोविंद ने क्यूबा के राष्ट्रपति के साथ की प्रतिनिधिमंडल स्तरीय वार्ता, जैव प्रौद्योगिकी, नवीकरणीय उर्जा सहित कई क्षेत्रों में हुए समझौते, क्यूबा ने भारत की संयुक्त राष्ट्र सुरक्षा परिषद की स्थायी सदस्यता के दावे का किया समर्थन।  राष्ट्रपति रामनाथ कोविंद तीन देशों की यात्रा के क्रम में ग्रीस, सूरीनाम के बाद क्यूबा के दौरे पर हैं। राष्ट्रपति ने क्यूबा में महात्मा गांधी की प्रतिमा पर पुष्प अर्पित किए। इसके बाद राष्ट्रपति ने बायोटेकनॉलोजी सेंटर का भी दौरा किया। राष्ट्रपति रेवुलेशन स्क्वायर भी गए जहां रेवुलेशन पैलेस मे राष्ट्रपति को गार्ड ऑफ ऑनर दिया गया। राष्ट्रपति ने क्यूबा के राष्ट्रपति के साथ विभिन्न विषयों पर व्यापक चर्चा की। दोनों देशों के बीच जैव प्रौद्योगिकी और दवा की पारंपरिक प्रणाली और औषधीय पौधों जैसे क्षेत्रों में कई समझौते पर हस्ताक्षर किए गए। इसके अलावा क्यूबा ने भारत की संयुक्त राष्ट्र सुरक्षा परिषद की स्थायी सदस्यता के दावे का भी समर्थन किया।   