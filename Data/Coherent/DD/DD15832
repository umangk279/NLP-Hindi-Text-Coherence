विजय दिवस के मौके पर कृतज्ञ राष्ट्र 1971 के शहीद सैनिकों को याद कर रहा है। आज के दिन एक लाख पाकिस्तानी सैनिकों ने ढाका में भारतीय सेना के सामने आत्मसमर्पण किया था। विजय दिवस के मौके पर राष्ट्रपति, पीएम मोदी ने अदम्य साहस के लिए शहीदों को नमन किया।    देश के जांबाज़ सैनिकों की बहादुर और पराक्रम को सलाम करते हुए और बांग्लादेश मुक्ति के संदर्भ में देश भर में आज 'विजय दिवस' मनाया जा रहा है। भारत और पाकिस्तान के बीच 1971 के युद्ध में भारत की विजय के उपलक्ष्य में आज यानी 16 दिसम्बर को विजय दिवस के तौर पर मनाया जाता है। आज के दिन कई कार्यक्रमों का आय़ोजन किया जाता है। विजय दिवस, भारतीय इतिहास और भारतीय सेना के लिए गौरवमयी पलों को याद करने का दिन है। 1971 के युद्ध में भारतीय सैनिकों अपने साहस, समर्पण और उच्चकोटि की सैन्य दक्षता और कुशलता के आधार पर एतिहासिक विजय हासिल की थी। इस दिन करीब एक लाख पाक सैनिकों ने ढाका में भारतीय सेना के सामने आत्मसमर्पण किया था ।  