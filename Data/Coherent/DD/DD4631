जर्मन चांसलर एंगेला मर्केल एक दिवसीय दौरे के तहत भारत में। आज करेंगी राष्ट्रपति राम नाथ कोविंद और प्रधानमंत्री नरेंद्र मोदी के साथ मुलाकात। दोनों देशों के बीच कई समझौता पत्रों पर हस्ताक्षर होने की उम्मीद।  जर्मन की चांसलर एंगेला मर्केल एक दिवसीय यात्रा पर भारत में हैं। मर्केल आज राष्ट्रपति राम नाथ कोविंद और प्रधानमंत्री नरेंद्र मोदी के साथ मुलाकात करेंगी। जर्मन चांसलर आज पीएम मोदी के साथ व्यापार, ऊर्जा और रक्षा जैसे अहम मुद्दों पर चर्चा कर सकती हैं। विदेश मंत्रालय ने कहा है कि जर्मनी  की चांसलर के भारत दौरे से दोनों देशों के रिश्तों को और मजबूती मिलने की उम्मीद है। जर्मन चांसलर एंगेला मर्केल 5वें इंडिया-जर्मनी इंटर गवर्नमेंटल कंसल्टेशंस में भी भाग लेंगी। दिल्ली पहुंचने पर प्रधानमंत्री कार्यालय में राज्यमंत्री डॉ. जितेंद्र सिंह ने हवाई अड्डे पर उनकी अगवानी की। 