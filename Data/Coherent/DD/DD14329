महाराष्ट्र में गढ़चिरौली जिले में पिछले तीन दिनों से जारी मुठभेड़ में 37 नक्सली मारे जा चुके हैं। पिछले काफी समय में सुरक्षा बलों का ये नक्सलियों के ख़िलाफ़ अब तक का सबसे बड़ा अभियान है।  महाराष्ट्र पुलिस के सी-60 कमांडो के साथ मुठभेड़ के बाद अब तक 37 शव बरामद किए जा चुके हैं। पुलिस के अनुसार जिले के कसनासुर और जिमलगट्टा जंगलों में सी-60 कमांडो के साथ ये मुठभेड़ हुई है। पुलिस ने बताया कि मारे गए नक्सलियों की संख्या बढ़ सकती है।  