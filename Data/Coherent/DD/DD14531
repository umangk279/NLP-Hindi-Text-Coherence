हिमाचल प्रदेश के कई हिस्सों में तूफान और बारिश से जनजीवन प्रभावित, राजधानी दिल्ली में तेज हवाओं और बारिश से तापमान में आई कमी, कई जगहों पर यातायात पर असर।  दिल्ली समेत आसपास के इलाकों में आज सुबह तेज आंधी के बाद बारिश की फुहार से लोगों के लिए एक सुहाने दिन का आगाज हुआ। दिल्ली में पिछले कुछ दिनों से गर्मी बढ़ गई थी और शुक्रवार की आँधी और फिर बूंदाबादी के बाद आज फिर हल्की बूंदाबांदी से लोगों को राहत मिली है। मौसम में आए इस बदलाव की वजह से तापमान में भी गिरावट दर्ज की गई है। श्रीनगर में भी मौसम का ऐसा ही मिज़ाज दिखा। जबकि हिमाचल के शिमला में रविवार को बारिश के साथ ओले भी गिरे। मौसम विभाग ने अगले 48 घंटे के लिए हिमाचल के कई हिस्सों में तूफान, बारिश और ओलावृष्टि की चेतावनी जारी की है। 