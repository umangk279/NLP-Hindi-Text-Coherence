उत्तरी फिलाडेल्फिया में गोलीबारी की घटना में छह पुलिसकर्मी घायल हो गए। सुरक्षा अधिकारियों ने बताया कि हमलावर अब भी एक मकान में छिपा हुआ है और वहीं से गोलियां चला रहा है।   व्हाइट हाउस ने बताया कि राष्ट्रपति डोनाल्ड ट्रंप हालात पर नजर रखे हुए हैं. यह घटना अल पासो और डेटन में 24 घंटे के भीतर हुई गोलीबारी की घटनाओं के बाद हुई है, जिनमें 30 लोगों की मौत हो गई थी और कई अन्य घायल हुए थे।  फिलाडेल्फिया पुलिस विभाग (पीपीडी) के प्रवक्ता एरिक ग्रीप ने बताया कि छह पीपीडी अधिकारियों को अस्पताल इलाके में गोली मारी गई। हालांकि, सभी खतरे से बाहर हैं। अधिकारी हमलावर को आत्समर्पण के लिए मनाने की कोशिश कर रहे हैं और उम्मीद है कि यह काम बिना हिंसा की हो जाएगा।  पुलिस आयुक्त रिचर्ड रोस ने पत्रकारों से कहा कि उन्होंने व्यक्तिगत रूप से हमलावर से बात करने की कोशिश की, लेकिन उसने कोई जवाब नहीं दिया।  