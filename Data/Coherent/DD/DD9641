वेस्टइंडीज के खिलाफ वनडे सीरीज के आखिरी 3 मैच के लिए भारतीय टीम का ऐलान। भुवनेश्वर और बुमराह की हुई वापसी। मोहम्मद शमी हुए बाहर।   वेस्ट इंडीज के खिलाफ जारी वनडे सीरीज के आखिरी 3 मैचों के लिए गुरुवार को भारतीय टीम का ऐलान किया गया। टीम में भुवनेश्वर और बुमराह की वापसी हुई है। ये दोनों पहले दो मैचों में भारतीय टीम का हिस्सा नहीं थे। दूसरी ओर, मोहम्मद शमी को बाहर किया गया है। पहले दो मैचों के लिए 14 सदस्यीय टीम चुनी गई थी, लेकिन बाकी के तीन मैचों के लिए 15 सदस्यीय टीम का ऐलान किया गया है।  शमी को पहले दो मैचों में अंतिम-11 में जगह मिली थी, लेकिन बाकी के मैचों के लिए उन्हें बाहर कर दिया गया है। बुमराह और भुवनेश्वर को पहले दो वनडे मैचों के लिए आराम दिया गया था। वहीं, खलील अहमद को टीम में बनाए रखा गया है।  