 नडाल ने क्वार्टर फाइनल मुकाबले में क्रोएशिया के मारिन सिलिच के खिलाफ 5वें सेट में चोट के कारण हटने का फैसला किया  विश्व के नंबर एक टेनिस खिलाड़ी स्पेन के राफेल नडाल साल के पहले ग्रैंड स्लैम ऑस्ट्रेलियन ओपन से बाहर हो गए है। नडाल ने क्वार्टर फाइनल मुकाबले में क्रोएशिया के मारिन सिलिच के खिलाफ 5वें सेट में चोट के कारण हटने का फैसला किया। करीब 4 घंटे तक चले इस रोमांचक मुकाबले में दोनो खिलाड़ियो ने 2-2 सेट जीतने में सफलता पाई। नडाल के चोट के कारण हटने से पहले सिलिच मुकाबले में 3-6 6-3 , 6-7 , 6-2 , 2-0 से आगे चल रहे थे। सेमीफाइनल में सिलिच का सामना काइल एडमंड से होगा। पुरुष वर्ग में ब्रिटेन के काइल एडमंड ने भी सेमीफाइनल में जगह बना ली है। काइल ने क्वार्टर फाइनल में बुल्गारिया के ग्रिगोर दिमित्रोव को हराने में सफलता पाई। एडमंड ने मुकाबले को 4 सेटो में 6-4,3-6,6-3,6-4 से अपने नाम कर अंतिम चार में प्रवेश किया। बेल्जियम की गैर वरीयता प्राप्त खिलाड़ी एलिसे मार्टिन्स नेमहिला एकल के सेमीफाइनल में जगह बना ली है। एलिसे ने क्वार्टर फाइनल मुकाबले में चौथी वरीयता प्राप्त यूक्रेन की एलिना स्वीतोलीना को हराने में सफलता पाई। उन्होने इस मुकाबले को सीधे सेट में 6-4,6-0 से अपने नाम किया।  