आम आदमी पार्टी ने अगले महीने होने वाले दिल्ली विधानसभा चुनाव के लिए सभी 70 सीटों पर अपने उम्मीदवारों की सूची को घोषित कर दी। मुख्यमंत्री अरविंद केजरीवाल नई दिल्ली सीट से जबकि उप मुख्यमंत्री मनीष सिसोदिया पटपड़गंज सीट से चुनाव लड़ेंगे।   सूची में 16 मौजूदा विधायकों के टिकट काट दिए गए हैं जबकि 24 नए चेहरों को टिकट दिया गया है जिनमें आतिशी, राघव चड्ढा और दिलीप पांडे भी शामिल हैं। इन तीनों ने 2019 का लोकसभा चुनाव लड़ा था, लेकिन वे हार गए थे। उम्मीदवारों में आठ महिलाएं शामिल हैं। साल 2015 के चुनाव में आप ने छह महिलाओं को टिकट दिया था।  