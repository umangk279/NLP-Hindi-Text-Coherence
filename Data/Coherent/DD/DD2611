कोरोना वायरस से निपटने के लिए ट्रंप ने लोगों से की अपील, ट्रंप ने एक टीके के परीक्षण के बारे में दी जानकारी.टीका विकसित करने के लिए पहला मानव परीक्षण सिएटल में शुरू. परीक्षण में 18 से 55 वर्ष तक की उम्र के 45 स्वस्थ वयस्क शामिल.  कोरोना वायरस के खिलाफ टीका विकसित करने के लिए पहला मानव परीक्षण सिएटल में शुरू हो गया है। राष्ट्रपति डोनाल्ड ट्रम्प ने कहा है कि विषाणु रोधी चिकित्सा और अन्य उपचार पर भी काम जारी है। इस परीक्षण में लगभग 6 सप्ताह का समय लग सकता है और परीक्षण में 18 से 55 वर्ष तक की उम्र  के 45 स्वस्थ वयस्क शामिल होंगे। पहले व्यक्ति को टीका दिया गया है। दुनिया भर में फैल रहे कोरोना के खतरे के बीच विश्व स्वास्थ्य संगठन ने हर संदिग्ध कोरोना वायरस मामले का परीक्षण करने का आह्वान किया है, क्योंकि यूरोप के देशों ने अपनी सीमाएं पूरी तरह से बंद कर दी हैं और वैश्विक शेयर बाजारों में मंदी है। डब्ल्यूएचओ प्रमुख टेड्रोस एडहोम घेब्रेयेसस ने कहा कि आंखें बंद करके परेशानी से नहीं लड़ा जा सकता। कोरोना वायरस तेजी से फैल रहा है, जिससे सरकारों को प्रतिबंध लगाने के लिए मजबूर होना पड़ा है।  