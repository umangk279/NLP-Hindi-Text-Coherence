शुक्रवार आधी रात से वस्तु और सेवा कर लागू होने से नए युग की शुरूआत। संसद का केन्द्रीय कक्ष 30 जून की रात को एक बार फिर से ऐतिहासिक लम्हे का गवाह बना, 30 जून की रात 12 बजे देश की आर्थिक आजादी के गवाह के तौर पर देश में जीएसटी लागू हो गया।   राष्ट्रपति, उपराष्ट्रपति, प्रधानमंत्री, लोकसभा स्पीकर, तमाम राज्यो के मुख्यमंत्री से लेकर देश की जानी मानी हस्तियां इस स्वर्णिम अवसर की गवाह बनीं। देश की आजादी के बाद से करो के मोर्चे पर दशको से इस ऐतिहासिक सुधार की बांट जोह रहा देश में अब "एक देश, एक कर, एक बाजार" का सपना अब साकार हो गया। जीएसीटी लागू करने के लिए 30 जून को आधी रात में संसद में विशेष सत्र का आयोजन किया गया। संसद के सेंट्रल हॉल में आयोजित इस विशेष संयुक्त सत्र में सरकार की ओर से तमाम हस्तियों को आमंत्रित किया गया. इस कार्यक्रम के दौरान शॉर्ट फिल्म भी दिखाई गई, जिसमें जीएसटी की खूबियों को दर्शाया गया। 