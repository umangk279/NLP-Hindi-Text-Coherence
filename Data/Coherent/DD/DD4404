सीरिया के इदलिब प्रांत में शुक्रवार को शासक बलों द्वारा किए गए हवाई हमले और गोलाबारी में तीन भाई-बहनों सहित पांच लोग मारे गए जबकि 8 अन्य लोग घायल हो गए।  यह खबर तब आई जब एक नागरिक रक्षा समूह, व्हाइट हेलमेट्स ने इन आंकड़ों को जारी किया। ब्रिटेन-आधारित सीरियन ऑब्जर्वेटरी फॉर ह्यूमन राइट्स के अनुसार, यह हमला रूसी युद्धक विमानों द्वारा अल-बारा में किए गए। इसने यह भी कहा कि मरने वालों की संख्या में बढ़ोत्तरी हो सकती है क्योंकि मलबे के नीचे और लोगों के दबे होने की आशंका है। 