प्रधानमंत्री देश में कोविड-19 से निपटने के प्रयासों की समीक्षा करने के लिए आज वीडियो कांफ्रेंसिंग के जरिये मुख्‍यमंत्रियों के साथ बैठक करेंगे।  प्रधानमंत्री नरेंद्र मोदी आज वीडियो कॉन्फ्रेंसिंग के जरिए राज्य के मुख्यमंत्रियों के साथ बैठक करेंगे। पीएम मोदी कोरोना महामारी से निपटने में देश के प्रयासों की समीक्षा करेंगे। बैठक के दौरान आर्थिक गतिविधियों को बढाने के संबंध में और छूट दिए जाने के बारे में भी विचार-विमर्श किया जा सकता है। गृहमंत्री अमित शाह, वित्‍तमंत्री निर्मला सीतारामन और स्‍वास्‍थ्‍य मंत्री डॉक्‍टर हर्षवर्धन सहित कई वरिष्‍ठ अधिकारी भी बैठक में शामिल होंगे। मार्च में देशव्यापी लोकडाउन की घोषणा के बाद से मुख्यमंत्रियों के साथ होने वाली प्रधानमंत्री मोदी की यह पांचवीं ऐसी मुलाकात होगी। लॉकडाउन के तीसरे चरण की समाप्ति के मात्र 1 सप्ताह पूर्व हो रही यह बैठक आगे की रणनीति तय करने की दृष्टि से अत्यंत महत्वपूर्ण बताई जा रही है। पिछले ही महीने अपने मासिक रेडियो संबोधन मन की बात में प्रधानमंत्री ने कहा था कि देश एक युद्ध के बीच में है और उन्होंने लोगों को अत्यधिक सावधानी बरतने की सलाह भी दी थी। इसी के साथ सरकार ने आर्थिक गतिविधियों को पुनर्जीवित करने के लिए कई सारी रियायतों की घोषणा भी की थी।  कुछ राज्य सरकारों द्वारा लाल, नारंगी और हरे जोन की सीमांकन के संबंध में उठाए गए मुद्दों पर भी विचार किए जाने की संभावना जताई जा रही है। आर्थिक गतिविधियों को और अधिक बढ़ावा देने और प्रवासी श्रमिकों के मुद्दों को संबोधित करने के उपायों पर कई महत्वपूर्ण चर्चाएं इस बैठक के एजेंडे में शीर्ष पर हैं। प्रदेश के मुख्यमंत्रियों के साथ प्रधानमंत्री की यह बैठक सरकार द्वारा आवश्यकता मुद्दों पर समावेशी विचारों को सम्‍म‍ि‍लित करने के विश्‍वास को और प्रबल बनाता है। 