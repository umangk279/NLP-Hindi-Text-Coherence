इज़रायली प्रधानमंत्री बेंजामिन नेतन्याहू का आज राष्ट्रपति भवन में पारंपरिक तौर पर स्वागत किया गया। इस मौके पर उन्हें गार्ड ऑफ ऑनर भी दिया गया।  भारत यात्रा पर आए इज़रायल के प्रधानमंत्री बेंजामिन नेतन्याहू का आज राष्ट्रपति भवन में पारंपरिक तौर पर स्वागत किया गया। इस मौके पर उन्हें गार्ड ऑफ ऑनर भी दिया गया राष्ट्रपति भवन मेंइज़रायली प्रधानमंत्री का पीएम नरेंद्र मोदी सहित अन्य गणमान्य लोगों ने स्वागत किया। इज़रायली प्रधानमंत्री ने अपनी इस यात्रा को पूरे देश के लिए काफी अहम बताया। उन्होंने कहा कि भारत-इज़रायल के बीच दोस्ती के नए युग की शुरुआत हो रही है गौरतलब है कि प्रधानमंत्री नरेंद्र मोदी की इज़रायल यात्रा केबाद दोनों देशों के बीच दोस्ती का जो रिश्ता कायम हुआ है उसमें और भी गर्मजोशी दिखाई दे रही है। कार्यक्रम के अगले पड़ाव में इज़रायल के प्रधानमंत्री बेंजामिन नेतन्याहू राष्ट्रपिता महात्मा गांधी की समाधि स्थल राजघाट पहुंचे जहां उन्होंने राष्ट्रपिता की समाधि स्थल पर श्रद्धासुमन अर्पित किए। इस अवसर पर बेंजामिन नेतन्याहू ने विजिटर बुक में अपने विचार व्यक्त करते हुए बापू को विश्व का महान दार्शनिक नेता बताया। 