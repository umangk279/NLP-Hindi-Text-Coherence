विदर्भ ने स्टार खिलाड़ियों से भरी दिल्ली को 9 विकेट से हराकर पहली बार रणजी ट्रॉफी का खिताब जीत लिया है.  इंदौर के होल्कर स्टेडियम में खेले गए फ़ाइनल मुक़ाबले के चौथे दिन दिल्ली ने विदर्भ के सामने जीत के लिए 29 रन का लक्ष्य रखा. विदर्भ ने इस लक्ष्य को 1 विकेट के नुकसान पर सिर्फ़ 5 ओवर में हासिल कर लिया. पहली पारी में हैट्रिक सहित 8 विकेट लेने वाले रजनीश गुरबानी को मैन ऑफ द मैच चुना गया. गौतम गंभीर और ऋषभ पंत जैसे स्टार खिलाड़ियों से सजी दिल्ली ने पहले बल्लेबाज़ी करते हुए पहली पारी में 295 रन बनाए. पहली पारी में विदर्भ के रजनीश गुरबानी ने हैट्रिक सहित छह विकेट लिए. जवाब में विदर्भ ने अक्षय वाडकर के 133 रनों की बदौलत पहली पारी में 547 रन बनाकर 252 रनों की अहम बढ़त हासिल की. दिल्ली की टीम दूसरी पारी में 280 रन पर सिमट गई. 