रक्षा मंत्री निर्मला सीतारमण आज सियाचिन बेस कैंप का दौरा करेंगी, कल कुपवाड़ा के सीमावर्ती इलाकों का दौरा कर राज्य के सुरक्षा हालात की समीक्षा की, मुख्यमंत्री महबूबा मुफ्ती और राज्यपाल एन.एन. वोहरा से भी की मुलाकात   रक्षा मंत्री निर्मला सीतारामन जम्मू और कश्मीर की दो दिवसीय यात्रा पर हैं। वो आज सियाचिन बेस कैंप का दौरा करेंगी। इसके साथ ही सीमा के साथ-साथ दूरदराज के इलाकों में सुरक्षा की स्थिति की समीक्षा करेंगी। इस महीने की शुरुआत में रक्षा मंत्रालय का पद संभालने के बाद सीतारमन की यह पहली यात्रा है। सीतारमन, सेना प्रमुख जनरल बिपिन रावत के साथ, सीधे कुपवाड़ा के सीमावर्ती इलाके में गई और नियंत्रण रेखा के साथ साथ जमीनी हालात का जायजा लिया। रक्षा मंत्री को फील्ड कमांडरों द्वारा पाकिस्तान-कब्जे वाले कश्मीर से घुसपैठ को रोकने के लिए किए गए उपायों के बारे में बताया गया। रक्षा मंत्री को घाटी और सीमा पर समग्र सुरक्षा की स्थिति के बारे में विस्तृत जानकारी भी दी गई। बाद में उन्होंने मुख्य मंत्री महबूबा मुफ्ती और राज्यपाल एन एन वोहरा से मुलाकात की। 