अमेरिका के टेक्सास में एक चर्च में हुई गोलीबारी में कम से कम 27 लोगों की मौत। हमलावर को भी मार गिराया गया।   अमरीका के टेक्सास के एक छोटे क़स्बे में एक बंदूकधारी ने कल चर्च में हो रही प्रार्थना सभा पर गोलियां चलाईं। इस हमले में कम से कम 27 लोग मारे गए हैं और कई घायल हुए हैं.ये हमला सदरलैंड स्प्रिंग्स के विलसन काउंटी इलाक़े में फ़र्स्ट बाप्टिस्ट चर्च पर हुआ है. पुलिस ने बताया है कि हमलावर को भी मार दिया गया है.  घायलों को अस्पताल पहुंचाया गया है। टेक्सास के अटॉर्नी जनरल केन पेक्सटन ने घटना पर दुख जताते हुए कहा कि हम पीड़ितों के परिवार के लिए ईश्वर से प्रार्थना करते हैं। राष्ट्रपति डोनाल्ड ट्रंप ने भी इस घटना पर दुख जताया है। 