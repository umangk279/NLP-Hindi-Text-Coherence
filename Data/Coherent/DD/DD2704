भारतीय अंतरिक्ष अनुसंधान संगठन (इसरो) ने बुधवार को जीसैट-1 का प्रक्षेपण टाल दिया। जीएसएलवी-एफ 10 के जरिये जीसैट-1 का प्रक्षेपण तकनीकी कारणों के चलते स्थगित कर दिया गया है        भारत का भू-पर्यवेक्षी उपग्रह जीसैट-1 का आज का प्रस्‍तावित प्रक्षेपण स्‍थगित कर दिया गया है। भारतीय अंतरिक्ष अनुसंधान संगठन-इसरो ने कहा है कि तकनीकी कारणों से प्रक्षेपण स्‍थगित किया गया है। प्रक्षेपण की तैयारियों के दौरान वैज्ञानिकों ने कुछ खामियां पाईं, जिसके बाद प्रक्षेपण स्‍थगित करने का निर्णय लिया गया। प्रक्षेपण की अगली तारीख की घोषणा बाद में की जाएगी। जीसैट-1 का वजन 2,268 किलोग्राम है और यह एक अत्याधुनिक पर्यवेक्षण उपग्रह है। 