पूर्व केन्द्रीय मंत्री और भाजपा के वरिष्ठ नेता जे पी नड्डा भाजपा के कार्यकारी अध्यक्ष बनाए गए हैं। पार्टी की संसदीय बोर्ड की बैठक में ये फैसला लिया गया जिसका औपचारिक ऐलान केंद्रीय गृह मंत्री राजनाथ सिंह ने किया।   भाजपा के वरिष्ठ नेता और पूर्व केंद्रीय मंत्री जगत प्रकाश नड्डा को पार्टी का कार्यकारी अध्यक्ष बनाया गया है। सोमवार को बीजेपी संसदीय बोर्ड की हुई बैठक में पीएम नरेंद्र मोदी की मौजूदगी में नड्डा के नाम पर सहमति बनी। अमित शाह अगले 6 महीने तक पार्टी के राष्ट्रीय अध्यक्ष बने रहेंगे। उनके मार्गदर्शन में ही जेपी नड्डा अब पार्टी के रोजाना के कामकाज को देखेंगे। फैसले की जानकारी देते हुए पार्टी के वरिष्ठ नेता और देश के रक्षा मंत्री राजनाथ सिंह ने बताया कि बीजेपी संसदीय बोर्ड ने जेपी नड्डा को कार्यकारी अध्यक्ष नियुक्त किया है। पीएम मोदी, अमित शाह समेत कई वरिष्ठ नेताओं ने नड्डा को बधाई दी। 