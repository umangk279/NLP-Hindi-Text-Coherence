भाजपा सांसद और एनडीए के उम्मीदवार ओम बिरला को आज सर्वसम्मति से लोकसभा अध्यक्ष चुन लिया गया। प्रधानमंत्री नरेंद्र मोदी सहित विभिन्न दलों के नेताओं ने प्रस्ताव किया और कई अन्य नेताओं ने इनका अनुमोदन किया। बाद में पूरे सदन ने ध्वनिमत से अपना समर्थन दिया और फिर कार्यवाहक अध्यक्ष वीरेन्द्र कुमार ने बिरला को स्पीकर घोषित किया। ओम बिरला राजस्थान के कोटा संसदीय क्षेत्र से लगातार दूसरी बार निर्वाचित हुए हैं।  17वीं लोकसभा के नये अध्यक्ष के रूप में भाजपा के सांसद ओम बिरला को आज निर्विरोध रूप से चुन लिया गया है. पीएम मोदी ने उनके चयन के बाद उन्हे एक सच्चा समाजसेवी बताय़ा तो कांग्रेस समेत सभी दलों के नेताओ ने उनके निर्वाचन पर खुशी जताई है... ओम बिडला राजस्थान के कोटा बूंदी क्षेत्र से सांसद है अब जिनकी जिम्मेदारी लोकसभा को विधिवत चलाने की होगी। ओम बिडला ने सदन को निष्पक्ष तरीके से चलाने का वादा किया है। लोकतंत्र के मंदिर के निचले सदन के अध्यक्ष के तौर पर चुने जाने के बाद ओम बिरला को उनके आसन तक ले जाने की ये तस्वीरें बता रही हैं कि संसदीय लोकतंत्र में अध्यक्ष का पद कितना अहम होता है। राजस्थान के कोटा-बूंदी संसदीय क्षेत्र से दूसरी बार सांसद निर्वाचित हुए बिरला को बुधवार को सदन में ध्वनिमत से अध्यक्ष चुना गया। प्रधानमंत्री नरेंद्र मोदी सहित विभिन्न दलों के नेताओं ने एऩडीए उम्मीदवार ओम बिरला के नाम का प्रस्ताव किया और कई अन्य नेताओं ने इनका अनुमोदन किया।   बाद में पूरे सदन ने ध्वनिमत से अपना समर्थन दिया और फिर कार्यवाहक अध्यक्ष वीरेन्द्र कुमार ने बिरला को स्पीकर घोषित किया। ओम बिरला के स्पीकर चुने जाने के बाद पीएम मोदी खुद उन्हें लोकसभा स्पीकर की कुर्सी तक हाथ पकड़ कर ले गए और उन्हें बैठाया। इसके बाद पीएम मोदी ने ओम बिरला को लोकसभा अध्यक्ष चुने जाने पर बधाई देते हुए विश्वास जताया कि वह वर्षों के अपनी सामाजिक संवेदना भरे जीवन के कारण सदन का सुगमता से संचालन कर पाएंगे। प्रधानमंत्री ने कहा कि बिरला को अध्यक्ष के नाते सभी को अनुशासित और अनुप्रेरित करने तथा सत्तापक्ष को भी नियमों की अवहेलना पर टोकने का अधिकार होगा। प्रधानमंत्री ने उन्हें विश्वास दिलाया कि सरकार उनके कामकाज को सरल बनाने में शत-प्रतिशत योगदान देगी। तमाम और दलों के नेताओं ने भी बिरला को बधाई दी और सदन चलाने में सहयोग का भरोसा दिया। लोकसभा अध्यक्ष ने भी भरोसा दिया कि वो निष्पक्षता से सदन का संचालन करेंगे और सभी सदस्यों के हितों की रक्षा करेंगे। राजस्थान के हाड़ौती अंचल से देश के एक प्रमुख संवैधानिक पद पर विराजने का बिरला का लंबा सफर रहा है।  राजस्थान की कोटा दक्षिण सीट से 3 बार विधायक बने बिरला 2003 में  वसुंधरा राजे की सरकार में  संसदीय सचिव बने। 2008 में वह एक बार फिर विधायक निर्वाचित हुए। 2013 में लगातार तीसरी बार ओम बिड़ला विधानसभा पहुंचे। इसके बाद अगले साल आम चुनाव में उन्हें बीजेपी ने कोटा-बूंदी संसदीय सीट से अपना उम्मीदवार बनाया और वह पहली बार सांसद बने। 56 साल के ओम बिड़ला ने लगातार दूसरी बार लोकसभा का चुनाव जीता है। बिड़ला को पर्यावरण संरक्षण को लेकर किए जाने वाले कामों के लिए भी जाना जाता है. ग्रीन कोटा मिशन के तहत उनके काम की काफी सराहना भी हुई थी। लोकसभा अध्यक्ष का पद संवैधानिक रुप से काफी अहम है और संसद को चलाने में अध्यक्ष की सबसे अहम भूमिका होती है। जिस तरह से बिरला का चुनाव आम सहमति से हुआ है और सबने उनहें समर्थन का भरोसा दिया है, ऐसे में उम्मीद है कि सदन आने वाले दिनों में सुचारु रुप से चलेगा। 