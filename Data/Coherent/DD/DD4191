हैदराबाद में महिला पशु चिकित्सक से दुष्कर्म व हत्या मामला सा मने आया है जहां महिला डॉक्टर के साथ कथित दुष्कर्म कर उसे जिंदा जलाने वाली घटना सामने आई है। राष्ट्रीय महिला आयोग टीम के सदस्य पीड़िता के घर पहुंचे।   हैदराबाद में महिला डॉक्टर के साथ कथित दुष्कर्म कर उसे जिंदा जलाने वाली घटना पर लोगो में काफी गुस्सा है। केंद्रीय गृह राज्य मंत्री जी किशन रेड्डी ने हैदराबाद में पीड़ित परिवार से मुलाकात कर उन्हें सांत्वना दी। इससे पहले शुक्रवार को केंद्रीय गृहराज्य मंत्री ने कहा था कि दोषियों को पकड़कर मृत्युदंड दिया जाना चाहिए। मामले में लिप्त सभी लोगों का सामाजिक बहिष्कार किया जाना चाहिए और किसी वकील को भी उनका मामला नहीं लड़ना चाहिए। तेलंगाना की राज्यपाल तमिलिसाई सौंदरराजन ने भी भरोसा दिलाया है कि वह इस मामले में ‘‘संवैधानिक और कानूनी तौर पर’’ पीड़ित परिवार को त्वरित अदालत के गठन के साथ जल्द से जल्द न्याय दिलाने की हरसंभव कोशिश करेंगी। राष्ट्रीय महिला आयोग की टीम के सदस्य भी पीड़िता के घर पहुंचे। उन्होंने महिला पशु चिकित्सक के हत्यारों को कड़ी से कड़ी सजा देने की मांग की है। डॉक्टर से सामूहिक दुष्कर्म और हत्या के मामले में पुलिस ने शुक्रवार को चार संदिग्धों को गिरफ्तार किया है। हिरासत में लिए गए लोगों में एक ट्रक ड्राइवर और एक क्लीनर शामिल हैं।    