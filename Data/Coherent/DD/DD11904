जस्टिस रंजन गोगोई अगले मुख्य न्यायधीश नियुक्त किए गए 3 अक्टूबर को रंजन गोगोई लेंगे शपथ।   जस्टिस रंजन गोगोई भारत के 46वें मुख्य न्यायधीस नियुक्त किए गए हैं। वो दीपक मिश्रा के सेवानिवृत्त होने के बाद 3 अक्टूबर को शपथ लेंगे। गोगोई का कार्यकाल करीब 13 महीने रहेगा वो 17 नवंबर 2019 को सेवा निवृत्त होंगे। न्यायमूर्ति रंजन गोगोई ने 1978 में वकालत के लिए पंजीकरण कराया था। उन्हें 28 फरवरी, 2001 को गुवाहाटी उच्च न्यायालय का स्थायी न्यायाधीश नियुक्त किया गया था। उनका 2010 को पंजाब एवं हरियाणा उच्च न्यायालय में तबादला किया गया था। उन्हें 12 फरवरी, 2011 को पंजाब एवं हरियाणा उच्च न्यायालय का मुख्य न्यायाधीश नियुक्त किया गया था। वह 23 अप्रैल, 2012 को उच्चतम न्यायालय के न्यायाधीश नियुक्त किये गये। 