जम्मू कश्मीर की मुख्यमंत्री महबूबा मुफ्ती ने राज्य की राजनीतिक और सुरक्षा स्थिति पर विचार-विमर्श के लिए आज श्रीनगर में सर्वदलीय बैठक बुलाई है।   मुख्य विपक्षी दलों और नेताओं ने इस बैठक में भाग लेने की बात कही, वहीं नेशनल कांफ्रेंस ने बैठक में भाग लेने पर अपनी स्थिति स्पष्ट नहीं की है।  भाजपा ने बैठक में भाग लेने की पुष्टि की है। इस बीच मुख्यमंत्री ने कल राजभवन में राज्यपाल एनएन वोहरा से मुलाकात की। दोनों नेताओं ने आतंकी गतिविधियों का मुकाबला करने, पथराव की घटनाओं और राज्य में एक पर्यटक की मौत जैसे मुद्दों पर बातचीत की।  