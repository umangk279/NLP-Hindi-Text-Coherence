कान फिल्म समारोह में जापानी पारिवारिक नाटक शॉपलिफ्टर्स को सर्वश्रेष्ठ फिल्म के प्रतिष्ठित पुरस्कार पाल्म-डे ओर के लिए चुना गया। सर्वश्रेष्‍ठ फिल्‍म का एक और पुरस्‍कार अमेरिकी निर्देशक स्पाइक ली  की नस्लवाद विरोध पर बनी व्यंग्य फिल्‍म ब्‍लैक क्‍लांसमैन को दिया गया।   अभिनेत्री केट ब्लैंचेट के नेतृत्व वाली जूरी ने इन पुरस्‍कारों की घोषणा की। हॉलीवुड के जाने माने फिल्म निर्माता हार्वे वेनस्टीन जिनके यौन उत्पीड़न के खिलाफ हैश टैग मी टू मुहिम चली थी उनकी भर्त्सना भी हुई। फिल्‍म समारोह के 71 शीर्ष पुरस्कारों के 21 दावेदारों में  केवल तीन महिला निर्देशक थी। इनमें से कईयों की फिल्‍में काफी चर्चित रही थी। पोलैंड के पॉवेल पॉली-कोवस्‍की को उनकी प्रेम कहानी कोल्‍ड वार के लिए सर्वश्रेष्ठ निर्देशक का पुरस्कार मिला। सर्वश्रेष्‍ठ अभिनेता का पुरस्‍कार इटली के अभिनेता मार्सेलो फोंट को फिल्‍म डॉगमैन में उनके उत्‍कृष्‍ट अभिनय के लिए दिया गया। कोकीन बेचने के धंधे के साथ ही कुत्तों के प्रशिक्षक की भूमिका उन्होंने बखूबी निभाई है जो बुरे लोगों के उत्पीड़न का शिकार बनता है। एक विशेष पाम डे ओर पुरस्‍कार फ्रांसीसी स्विस ज्यां-लुक गोडार्ड को फिल्‍म इमेज बुक के लिए दिया गया। 