सोमालिया की राजधानी में इस्लामी कट्टरपंथी समूह अल-शबाब ने होटल को बनाया निशाना, आतंकी हमला में 7 लोगों की मौत. एक सप्ताह के भीतर मोगादिशू में यह दूसरा आतंकी हमला.  सोमालिया की राजधानी मोगादिशू में समुद्र किनारे होटल में हुए आतंकी हमले में 7 लोगों की मौत हो गई जबकि 20 से अधिक लोग घालय हो गए। इस सप्ताह सोमालियाई राजधानी पर इस्लामी विद्रोहियों द्वारा किया गया यह दूसरा हमला है। आंतकी समूह अल शबाब ने लीडो बीच स्थित होटल पर हुए इस हमले की जिम्मेदारी ली है। आतंकी ने कार में बम रखकर यह आत्मघाती हमला किया जिसके बाद आतंकी की सुरक्षाबलों से मुठभेड़ भी हुई।   होटल सोमालिया के नेता और पूर्व वित्तमंत्री अब्दुल्लाही मोहम्मद नूर का है जहां बड़ी संख्या में नेता, सरकारी अधिकारी और सोमालियाई प्रवासी आकर ठहरते हैं। 