आम बजट चर्चा पर वित्त मंत्री निर्मला सीतारमन आज लोकसभा में देंगी जवाब, भाजपा सदस्यों ने बजट को बताया आम लोगों के बजट, विपक्षी सदस्यों ने कहा, उम्मीदों पर खरा नहीं उतरा बजट  वित्त मंत्री निर्मला सीतारमण आज लोकसभा में आम बजट पर चर्चा का जवाब देंगी। इससे पहले कल देर रात तक निचले सदन में बजट पर चर्चा जारी रही, जिसमें तमाम राजनीतिक दलों के सांसदों ने हिस्सा लिया। बजट को भाजपा ने जहां देश की राजनीति में पैदा हुए भरोसे के संकट को कम करने वाला बताया, वहीं कांग्रेस ने कहा कि यह बजट लोगों की आशाओं और अकांक्षाओं के विपरीत रहा है। सत्तापक्ष के सांसदों ने आम बजट को अतीत की गलतियों को सुधारने वाला और भविष्य की चुनौतियों का सामना करने वाला है। वहीं, विपक्षी सदस्यों ने कहा कि ये बजट लोगों की उम्मीदों के प्रतिकूल रहा है। 