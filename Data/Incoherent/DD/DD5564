जेपी ग्रुप ने कोर्ट से गुजारिश की कि उसे एक बार जेपी इंफ्राटेक को फिर से खड़ा होने का मौका देना चाहिए जेपी ग्रुप ने कहा कि वो सभी ऋणदाता बैंकों को बकाया लौटाने और सभी अधूरे प्रोजेक्ट्स तीन साल मे पूरे करने को तैयार है, लेकिन सुप्रीम कोर्ट ने कहा कि वो पहले एनबीसीसी को सारे अधूरे प्रोजेक्ट्स देने के विकल्प पर ही विचार करना चाहता है।सुप्रीम कोर्ट ने नोटिस में एनबीसीसी को ये बताने को कहा है कि क्या वो ये जिम्मेदारी निभाने को राजी है।जेपी मामले में सुनवाई के दौरान केन्द्र सरकार ने कहा कि वो जेपी इंफ्राटेक पर करोड़ों रुपए के कर बकाए में छूट देने को राजी है, अगर एनबीसीसी इन प्रोजेक्ट्स को पूरा करने की जिम्मेदारी ले ले।आम्रपाली मामले के बाद अब सुप्रीम कोर्ट ने जेपी के प्रोजेक्ट्स को पूरे करने की जिम्मेदारी लेने के लिए नेशनल बिल्डिंग कंट्रक्शन कारपोरेशन (एनबीसीसी) को नोटिस जारी किया है।