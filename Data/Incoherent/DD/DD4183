केंद्रीय अल्पसंख्यक कार्य मंत्री ने 2020 की हज यात्रा के लिए सऊदी अरब के साथ द्विपक्षीय समझौते पर किए हस्ताक्षार, डिजिटल व्यवस्था के चलते हज यात्रियों को बेहतर सुविधा मिलने के साथ प्रक्रिया में आएगी पारदर्शिता  केंद्रीय अल्पसंख्यक मामलों के मंत्री मुख्तार अब्बास नकवी ने हज 2020 के लिए सऊदी अरब के साथ द्विपक्षीय समझौते पर हस्ताक्षर किए।अल्पसंख्यक कार्य मंत्रालय की ओर से जारी बयान के मुताबिक मुख्तार अब्बास नकवी ने जेद्दा में कहा, "एयरलाइन्स द्वारा हज यात्रियों के सामान की डिजिटल प्री-टैगिंग की व्यवस्था की गई है जिससे भारत से जाने वाले हज यात्रियों को सभी प्रकार की जानकारी मिल जाएगी।उन्होंने यह भी कहा कि ऑनलाइन आवेदन, ई-वीजा, हज पोर्टल, हज मोबाइल ऐप, "ई-मसीहा" स्वास्थ्य सुविधा, मक्का-मदीना में ठहरने वाले भवन और यातायात की जानकारी, भारत में ही देने वाली "ई-लगेज टैगिंग" व्यवस्था से भारत से मक्का-मदीना जाने वाले हज यात्रियों को जोड़ा गया है।उन्होंने कहा कि भारत दुनिया का पहला देश बन गया है जहां अगले साल के हज की प्रक्रियाएं डिजिटल प्लेटफार्म के जरिये पूरी की जाएंगी।