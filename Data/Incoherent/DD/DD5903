जम्‍मू क्षेत्र के पांच जिलों में सभी स्‍कूल और कॉलेज खुले।जम्मू, कठुआ, सांबा, उधमपुर और रियासी में सभी तरह के प्रतिबंध हटाए गए।कई व्‍यवसायिक प्रतिष्‍ठान भी खुले रहे।जम्‍मू-कश्‍मीर में छठे दिन स्थिति में काफी सुधार आया है।ईद के मद्देनज़र बैंक के एटीएम पर लोगों की भारी भीड़ देखी गई।जम्‍मू डिविज़न के 5 जिलों में निषेधाज्ञा पूरी तरह हटा ली गई है।जम्मू-कश्मीर में स्थिति सामान्य है, श्रीनगर और दूसरे शहरों में लोग ईद की खरीददारी में जुट गए हैं।प्रतिबंध में ढील की अवधि के दौरान स्थिति शांतिपूर्ण बनी रही और कही से अप्रिय घटना की खबर नहीं है।श्रीनगर शहर में यातायात सामान्‍य रहा ऑटो और कारों का भी आवागमन जारी रहा।राजौरी, डोडा, पुंछ, रामबन तथा किश्‍तवाड़ जिलों में प्रतिबंधों में ढील दी गई।