देश का सर्वोच्च पद संभालने के बाद दिल्ली से बाहर उनकी ये पहली यात्रा है।इस मौके पर सेना प्रमुख जनरल बिपिन रावन भी मौजूद रहे।राष्ट्रपति रामनाथ कोविंद ने सोमवार को लेह में लद्दाख स्कॉउट रेजिमेंट और उसकी 5 सहयोगी इकाइयों को ध्वज प्रदान किया।राष्ट्रपति ने कहा कि ध्वज की गरिमा के अनुरूप अधिकारी किसी भी विषम परिस्थिति में देश सेवा का संकल्प लें।इस रेजीमेंट को 605 वीरता एवं उत्कृष्ट सेवा पुरस्कार मिल चुके हैं।देश का सर्वोच्च पद संभालने के बाद दिल्ली से बाहर अपनी पहली यात्रा पर लद्दाख पहुंचे राष्ट्रपति रामनाथ कोविंद ने सोमवार को स्कॉउट्स रेजिमेंटल सेंटर को राष्ट्रपति ध्वज प्रेसिडेंशियल कलर्स प्रदान किया।राष्ट्रपति ने लद्दाख स्काउट्स जवानों को सभी क्षेत्रों में उनके उत्कृष्ट प्रदर्शन तथा लद्दाख क्षेत्र में खासकर सियाचिन ग्लेशियर क्षेत्र में देश की संप्रभुता को बनाए रखते हुए उनके अदम्य साहस एवं बलिदान के लिए यह सम्मान दिया है।राष्ट्रपति ने लद्दाख स्कॉउट्स रेजिमेंटल सेंटर एवं रेजिमेंट की पांच बटालियनों को ये ध्वज सौंपा।