इस संबंध में ऐसा माहौल बनाने का उद्देश्य है जहां महिलाएं खुद अपने निजी और व्यावसायिक निर्णय ले सकें तथा उनमें सांगठनिक योग्यता का विकास हो सके।पूरा महिला स्टाफ पिछले 6 महिनों से 24 घंटे रेलवे स्टेशन के संचालन संबंधी सभी गतिविधियों को कामयाबी के साथ चला रहा है।ये सभी स्टेशन मास्टर श्रीमती ममता कुलकर्णी के नेतृत्व में काम कर रही हैं।यह भारत का ऐसा पहला स्टेशन है जहां सभी महिला कर्मचारी काम करती हैं।मध्य रेलवे के मुंबई डिवीजन ने कुल 41 महिलाओं को नियुक्त किया है, जिनमें से 17 बुकिंग क्लर्क, 6 रेलवे सुरक्षा बल कर्मी, 8 टिकट निरीक्षक, 5 खलासी, 2 उद्घोषक और 2 सफाई कर्मचारी शामिल हैं।इस स्टेशन को लिमका बुक ऑफ रिकॉर्ड्स 2018 में शामिल किया गया है।भारतीय रेलवे ने अपनी महिला कर्मचारियों को अधिकार संपन्न बनाने की दिशा में जो कदम उठाये हैं, उनके मद्देनजर माटुंगा रेलवे स्टेशन एक उल्लेखनीय रेलवे स्टेशन बन गया है।उल्लेखनीय है कि मध्य रेलवे के मुंबई डिवीजन में 1992 में सहायक स्टेशन मास्टर के रूप में भर्ती होने वाली श्रीमती ममता कुलकर्णी माटुंगा रेलवे स्टेशन की पहली महिला स्टेशन मास्टर बन गयी हैं।महिलाएं स्टेशन संचालन, वाणिज्य गतिविधि, रेलवे सुरक्षाबल इत्यादि कामों में संलग्न हैं।