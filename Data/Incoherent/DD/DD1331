कैलीफोर्निया में अब नए आदेशों के तहत लोगों को घर से बाहर निकलते वक्त हर समय मास्क लगाना ज़रुरी होगा।लिहाज़ा अब लोग घर से बाहर सिर्फ कुछ खाते वक्त ही अपना मास्क हटा सकेंगे।इस महामारी से सबसे बुरी तरह प्रभावित अमेरिका में कोरोना संक्रमितों की संख्या 21 लाख 91 हज़ार से ज्यादा हो चुकी है और एक लाख 18 हज़ार से ज्यादा लोगों की इस वायरस के संक्रमण से मौत हो गई है।तमाम उपायों के बाद भी विश्व में कोरोना संक्रमितों का आंकड़ा 84 लाख 89 हजार के पार पहुंच चुका है।बड़ी संख्या में लोगों द्वारा बिना मास्क के घूमने के मामलों को देखते हुए ये नए औऱ सख्त निर्देश जारी किए गए हैं।दुनिया भर मे कोरोना संक्रमितों का आंकड़ा तेज़ी से बढ़ रहा है।इसके साथ ही दुनिया भर में कोरोना के कारण मरने वालों की संख्या 4 लाख 53 हज़ार से ऊपर चली गई है।