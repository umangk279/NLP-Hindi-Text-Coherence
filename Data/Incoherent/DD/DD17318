भारी ट्रैफिक और बारिश का असर लोकल ट्रेनों के शेड्यूल पर भी पड़ा।मुंबई में कल तेज़ बारिश के कारण कई जगहों पर जलभराव की स्थिति उत्पन्न हो गई।स्कूलों में छुट्टी कर दी गई है।ट्रेनें देरी से चली और रूकीं।जिंदगी की रफ्तार बारिश की तेज़ फुहारों के बीच कहीं ठहर गई।जलजमाव के चलते सड़कों पर लंबे जाम लग गए।ऐेसे में लोग जहां थे वहीं फंस गए।जहाँ सड़क पर एक ओर पुलिस, नेवी और तमाम लोग बारिश में फंसे लोगों की मदद की तो वहीं दूसरी ओर सोशल मीडिया पर लोगों ने एक दूसरे को घर आने का न्यौता देकर अपनी अनोखी मदद जनता तक पहुंचाई।एक ओर जहां ये बारिश आफ़त बनकर बरसी वहीं सोशल मीडिया पर लोगों ने लोगों ने ट्वीट कर लोगों को कहा कि अपनी अपनी जरूरत की चीजें हमें ट्वीट कर बताएं, हम आपके लिए सबसे नज़दीक की किसी जगह पर रहने की व्यवस्था करने की कोशिश करेंगे।बारिश से बेहाल मुंबई  में फंसे लोगों को मुंबई वालों की इंसानियत का दमदार पहलू देखने को मिला।ऐसे में सब मदद के लिए आगे आए और इस मदद में सोशल मीडिया पर भी लोगों ने अहम भूमिका निभायी।