नासा ने अपने लूनर रेकॉन्सेन्स ऑर्बिटर (एलआरओ) द्वारा ली गई एक तस्वीर जारी की है, जिसमें अंतरिक्ष यान से प्रभावित जगह दिखाई पड़ी है।सितंबर में चंद्रमा की सतह पर दुर्घटनाग्रस्त हुए विक्रम लैंडर को अमेरिकी अंतरिक्ष एजेंसी नासा के एक उपग्रह ने ढूंढ निकाला है।चेन्नई के इंजीनियर सुब्रह्मणयम ने विक्रम के मलबे की जानकारी उपल्बध होने पर ख़ुशी जताई और कहा कि सितंबर में नासा के द्वारा विक्रम लैंडर के मलबे की स्पष्ट जानकारी नहीं दिए जाने के बाद उन्होंने ख़ुद जानकारियां जुटानी शुरू की और आज उसकी पुष्टि हो गई है।तस्वीर में यान से संबंधित मलबे वाला क्षेत्र दिखाई पड़ रहा है, जिसमें कई किलोमीटर तक लगभग एक दर्जन से अधिक स्थानों पर मलबा बिखरा हुआ दिखाई पड़ रहा है।