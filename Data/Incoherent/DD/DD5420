किसी भी राजनयिक को मिलने वाला ये सम्मान दुर्लभ है।विदेश मंत्री और अंतरराष्ट्रीय सहयोग मंत्री शेख अब्दुल्ला बिन जायद अल नाहयान ने कल अबू धाबी में एक बैठक के दौरान भारतीय राजदूत को ये सम्मान दिया।संयुक्त अरब अमीरात के राष्ट्रपति शेख खलीफा बिन जायद अल नाहयान ने यूएई में भारत के राजदूत नवदीप सिंह सूरी को उनके कार्यकाल के दौरान, दोनों मैत्री देशों के बीच संबंधों के विकास व मजबूती देने के लिए फर्स्ट क्लास ऑर्डर ऑफ जायद टू सम्मान दिया।राजदूत नवदीप सूरी इस महीने के अंत में सेवानिवृत्त हो रहे है।शेख अब्दुल्ला ने संयुक्त अरब अमीरात और भारत के संबंधों को मजबूत बनाने में राजदूत की भूमिका की सराहना की और भविष्य के लिए उन्हें शुभकामनाएं भी दी।