प्रधानमंत्री नरेंद्र मोदी राजधानी के तालकटोरा स्टेडियम में छात्रों के साथ संवाद करेंगे और उन्हें परीक्षा के तनाव से निपटने के गुर बताएंगे।प्रधानमंत्री नरेंद्र मोदी आज "परीक्षा पे चर्चा 2020" कार्यक्रम के तहत देश भर के छात्रों को देंगे परीक्षा के तनाव को दूर करने के मंत्र, शिक्षकों और अभिभावकों के साथ भी करेंगे संवाद, लाखों छात्रों और शिक्षकों ने प्रधानमंत्री मोदी को कार्यक्रम के लिए दिए सुझाव।परीक्षा तनाव से मुक्ति, परीक्षा प्रबंधन, फ़िट इंडिया, पर्यावरण, जल सुरक्षा, एक भारत श्रेष्ठ भारत और सिंगल यूज़ प्लास्टिक के प्रयोग पर रोक जैसे विषयों पर छात्रों की पेंटिंग्स को इस प्रदर्शनी में शामिल किया गया है।साथ ही छात्रों ने ऑनलाइन ही प्रधानमंत्री को अपने सवाल भी भेजे।इस प्रतियोगिता में देशभर के कक्षा 9 से 12वीं के 2 लाख 60 हजार से अधिक छात्रों ने हिस्सा लिया।परीक्षा पे चर्चा के दौरान तालकटोरा स्टेडियम में देशभर से आए करीब दो हजार छात्र और शिक्षक मौजूद रहेंगे।साल 2018 और 2019 में परीक्षा पे चर्चा कार्यक्रम की जबर्दस्त सफलता और कार्यक्रम के प्रति छात्रों के जबरदस्त उत्साह को देखते हुए एक बार फिर परीक्षा पे चर्चा का आयोजन किया जा रहा है।पहली बार देश के विभिन्न स्कूलों के 50 दिव्यांग छात्र भी परीक्षा पे चर्चा कार्यक्रम में शामिल होंगे।देश भर के छात्रों में परीक्षा पे चर्चा कार्यक्रम को लेकर जबरदस्त उत्साह है और हर छात्र चाहता है कि प्रधानमंत्री उनके सवालों के जवाब दें।विदेशों में सीबीएसई बोर्ड के स्कूलों के छात्रों ने भी इस प्रतियोगिता में हिस्सा लिया और उन्हें भी प्रधानमंत्री से सवाल पूछने का मौका मिलेगा।परीक्षा पे चर्चा के दौरान प्रधानमंत्री तालकटोरा स्टेडियम में एक पेंटिंग प्रदर्शनी का भी जायजा लेंगे।इनमें से एक हजार छात्रों का चयन mygov प्लैटफॉर्म पर एक ऑनलाइन लघु निबंध प्रतियोगिता के जरिए किया गया।