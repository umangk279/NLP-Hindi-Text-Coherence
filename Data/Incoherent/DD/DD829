पूर्वी चंपारण में बाढ़ की स्थिति और खराब हो गई है, जहां 17 ब्लॉकों की 145 पंचायतों में बाढ़ का पानी फैल गया है।बिहार में बाढ़ की स्थिति गंभीर बनी हुई है।प्रभावित क्षेत्रों में 19 राहत शिविर और नौ सौ उन्यासी सामुदायिक रसोई संचालित की जा रही हैं।बूढ़ी गंडक, कोसी, बागमती और महानंदा सहित कई नदियों का जल स्तर अभी भी कई स्थानों पर खतरे के निशान से ऊपर है।अब तक 3 लाख से अधिक लोगों को बाढ़ग्रस्त क्षेत्रों से निकाला जा चुका है।एसडीआरएफ और एनडीआरएफ की 26 टीमें बचाव और राहत कार्य में लगी हुई हैं।सीतामढ़ी, मुजफ्फरपुर और दरभंगा में भी बाढ़ की स्थिति और गंभीर हो गयी है।बाढ़ का पानी कुछ और इलाकों में फ़ैल गया है।12 जिलों में 102 प्रखण्डों की 901 पंचायतों में 38 लाख की आबादी बाढ़ का प्रकोप झेल रही है।पिछले 24 घंटों के दौरान प्रमुख नदियों के जलग्रहण क्षेत्रों में मध्यम से भारी वर्षा हुई।