नहाय खाय के साथ ही लोक आस्था का महापर्व छठ की शुरुआत हो जाती है।मान्यता है कि छठ देवी सूर्य देव की बहन हैं और उन्हीं को प्रसन्न करने के लिए सूर्य और जल को साक्षी मान कर भगवान सूर्य की आराधना करते हुए मां गंगा-यमुना के किनारे यह पूजा की जाती है।सूर्य उपासना का महापर्व छठ का आगाज आज नहाय खाय के साथ शुरु हो गया।इस व्रत को करने से संतान को लंबी आयु का वरदान मिलता है।चार दिन तक चलने वाले इस व्रत को करने के नियम बेहद कठिन हैं,  इस दौरान शुद्धता और सफाई की खास ध्यान रखा जाता है।कार्तिक मास के शुक्ल पक्ष की चतुर्थी से सप्तमी की तिथि तक भगवान सूर्यदेव की अटल आस्था का पर्व छठ पूजा मनाया जाता है।ऐसा माना जाता है कि छठ माता बच्चों की रक्षा करने वाली देवी हैं।