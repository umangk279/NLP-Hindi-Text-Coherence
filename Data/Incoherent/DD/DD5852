दिल्ली के अलावा राज्य की राजधानियों और केंद्रशासित प्रदेशों में विशेष तैयारियां की गई हैं तो सेना, अर्धसैनिक बलों सहित, विदेशों में स्थित भारतीय दूतावास में समारोह के लिए इंतजाम किए गए हैं।देशभर में 73वें स्वतंत्रता दिवस की धूम।15 अगस्त की सुबह होनेवाले कार्य़क्रम से पहले तैयारियों को अंतिम रुप दे दिया गया है।भारत की आजादी के पर्व पर देश के हर कोने में तिरंगा फहराया जाएगा और राष्ट्र की बलिवेदी पर शहीद होनेवाले वीर सपूतों को याद किया जाएगा।कार्यक्रम के हर पहलू को देश के हर आमो-खास तक पहुंचाने के लिए लाल किले पर 22 हाई डेफिनिशन कैमरा लगाए गए हैं तो राजघाट से सीधे प्रसारण के लिए भी चार कैमरे तैनात रहेंगे।लाल किले पर होनेवाले कार्यक्रम के लिए दूरदर्शन ने भी विशेष तैयारियां की हैं।देश की आजादी के महापर्व का गुणवत्तापूर्ण प्रसारण सुनिश्चित कराने के लिये  के लिये जिमीजिप और रोबोटिक कैमरों का भी इस्तेमाल किया गया है जिससे इस समारोह के जीवंत दृश्यों का प्रसारण सुचारु रुप से हो सके।दूरदर्शन ने इस समारोह के सीधा प्रसारण के लिये विशेष तैयारी की हैं।खास बात ये भी है कि इस कार्यक्रम के लिए रोबोटिक कैमरा भी इस्तेमाल किया जाएगा।