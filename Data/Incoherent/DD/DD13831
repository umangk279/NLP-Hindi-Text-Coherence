पाकिस्तान की ओर से पिछले कुछ दिनों से सीमा पर किए जा रहे संघर्ष विराम उल्लंघन की घटनाओं के बीच सीमा सुरक्षा बल और पाकिस्तानी रेंजर्स ने शांति बहाली के उपायों पर सोमवार को बातचीत की.अगली बैठक 21 जून को होनी तय हुई है.दोनों पक्षों के कमांडर सुरक्षाबलों के बीच विश्वास विकसित करने के लिए हर स्तर पर बातचीत जारी रखने पर सहमत हुए.दोनों देशों के सुरक्षाबलों के बीच शाम साढ़े पांच बजे सेक्टर कमांडर स्तर की बात हुई, जिसमें सीमा पर शांति तथा सौहार्दपूर्ण माहौल बनाए रखने के बारे में विस्तार से बातचीत हुई.