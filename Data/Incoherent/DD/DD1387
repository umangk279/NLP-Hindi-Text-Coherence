जम्‍मू-कश्‍मीर में सुरक्षा बलों के साथ मुठभेड़ में दो आतंकवादी मारे गए।दोनों आतंकवादियों की अभी पहचान नहीं हुई है।कुलगाम के वरिष्‍ठ पुलिस अधीक्षक गुरविन्‍दर पाल सिंह ने कहा कि पुलिस, सेना की 19वीं राष्‍ट्रीय रायफल्‍स और सीआरपीएफ के संयुक्‍त दल ने क्षेत्र में आतंकवादियों की मॉजूदगी के बारे में ठोस जानकारी मिलने के बाद घेराबंदी और छानबीन शुरू की।मुठभेड़ आज तड़के कुलगाम जिले में मीर बाजार क्षेत्र के दारपोरा निपोरा में हुई।सुरक्षाबलों की जवाबी कार्रवाई में आतंकवादी मारे गए।उन्‍होंने कहा कि जैसे ही सुरक्षा बल संदिग्‍ध ठिकाने तक पहुंचे वहां छिपे आतंकवादियों ने गोलाबारी शुरू कर दी।