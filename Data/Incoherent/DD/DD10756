राष्ट्रपति राम नाथ कोविन्द ने शनिवार को लखनऊ में चौथे अंतरराष्ट्रीय विज्ञान उत्‍सव का उद्घाटन किया.उन्होंने कहा कि विज्ञान भारतीय संस्कृति का हिस्सा है.मुख्यमंत्री योगी आदित्यनाथ ने अपने संबोधन में कहा कि प्रधानमंत्री नरेंद्र मोदी के न्यू इंडिया को साकार करने में विज्ञान उत्सव अपना योगदान देगा.केंद्रीय विज्ञान एवं प्रौद्योगिकी मंत्री डॉ हर्षवर्धन ने भी सम्मेलन को संबोधित किया.उन्होंने कहा कि आज के समय में सरकार सभी को अपनी प्रतिभा साबित करने का मौका दे रही है.कार्यक्रम को संबोधित करते हुए राष्ट्रपति ने कहा कि आम लोग विज्ञान से तकनीकी उत्पादों और समाधानों के जरिए जुड़ते है.