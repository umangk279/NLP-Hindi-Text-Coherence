अमेरिका में कोलंबिया विश्वविद्यालय के छात्रों को किया संबोधित।वित्त मंत्री अरुण जेटली ने कहा है कि नरेन्द्र मोदी सरकार के विमुद्रीकरण और जीएसटी जैसे सुधारों से भारतीय अर्थव्यवस्था मजबूती के रास्ते पर चल रही है।केंद्रीय वित्त मंत्री अरूण जेटली ने कहा कि केंद्र सरकार के विमुद्रीकरण और जीएसटी जैसे फैसलों से भारतीय अर्थव्यवस्था आने वाले कुछ सालों में बनेगी सशक्त औऱ पारदर्शी ।विमुद्रीकरण की घोषणा से पहले उसे गु्प्त रखने का बचाव करते हुए उन्होंने कहा कि ऐसे मामलों में पारदर्शिता से धोखाधड़ी की संभावना बढ़ जाती है।जेटली इस समय अन्तर्राष्ट्रीय मुद्राकोष और विश्व बैंक की वार्षिक बैठकों में हिस्सा लेने के लिए अमेरिका के एक सप्ताह के दौरे पर हैं ।कल कोलम्बिया विश्वविद्यालय के छात्रों को संबोधित करते हुए उन्होंने कहा कि ये सभी संस्थागत सुधार और ढांचागत बदलाव हैं और इससे भारतीय अर्थव्यवस्था ऐसे रास्ते पर चल रही है जहां भविष्य में उसे मजबूती के रास्ते पर आगे ले जाया जा सकता है।