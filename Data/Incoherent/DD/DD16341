लेबनान के हिज़्बुल्ला नेता हसन नसरल्लाह ने सऊदी अरब पर लेबनान के ख़िलाफ़ युद्ध छेड़ने का आरोप लगाया है।उन्होंने ये भी आरोप लगाया कि सऊदी लेबनान के ख़िलाफ़ इसराइल को भड़का रहा है।लेबनानी प्रधानमंत्री साद अल हरीरी ने सऊदी अरब की राजधानी रियाद से ही अपना इस्तीफ़ा भेज दिया था।इस बीच सऊदी अरब ने लेबनान में रह रहे अपने सभी नागरिकों को जल्द से जल्द अपने देश वापस लौटने को कहा है।नसरल्लाह ने कहा कि सऊदी अरब ने हरीरी को ज़बरदस्ती रोक कर रखा है।ये बयान लेबनान के प्रधानमंत्री के इस्तीफ़े के बाद आया है।ये स्थिति उस वक्त पैदा हुई, जब प्रधानमंत्री हरीरी ने रियाद से एक टीवी प्रसारण में कहा था कि वो अपना पद छोड़ रहे हैं क्योंकि उनकी जान को ख़तरा है।कुवैत ने भी अपने नागरिकों को जल्द से जल्द लेबनान छोड़ने को कहा है।सऊदी सरकार ने अपील करते हुए कहा है कि कोई भी नागरिक वहां न जाए।