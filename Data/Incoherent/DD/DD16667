प्रधानमंत्री नरेंद्र मोदी ने आयुर्वेद दिवस पर देश के पहले अखिल भारतीय आयुर्वेद संस्थान का लोकार्पण किया।ये संस्थान देश में अनुसंधान, चिकित्सा के पारंपरिक ज्ञान और प्रौद्योगिकी के बीच तालमेल बैठाएगा।उन्होंने देश को विरासत, परंपरा के साथ विकास करने की बात कही।आधुनिक युग में बढ़ते प्राकृतिक चिकित्सा के प्रभाव और हर्बल दवाइयों के बढ़ते प्रयोग के बीच प्रधानमंत्री ने कहा कि देश की परंपरा आज के युग में रोज़गार का बड़ा ज़रिया भी है।धनवंतरि जयंती के मौक़े पर प्रधानमंत्री ने देश का पहला अखिल भारतीय आयुर्वेद चिकित्सा संस्थान लोकार्पित किया।प्रधानमंत्री ने देश की विरासत, परंपरा, इतिहास पर गर्व करने को ज़रूरी बताया और कहा कि देश ने गुलामी के दौर में जो श्रेष्ठ था उसे भुला दिया और आज़ादी के बाद भी कुछ ऐसा ही भाव देश में रहा।लेकिन अब केंद्र सरकार ऐसी नीतियां बना रही है, जिससे देश के पारंपरिक ज्ञान के साथ आयुर्वेद चिकित्सा पद्धति को बढ़ावा मिल रहा है।क्लिक करेंसाथ ही आयुर्वेद के ज़रिए सस्ती चिकित्सकीय पद्धति विकसित करने, नए अनुसंधान करने और पिछले तीन वर्षों में नई स्वास्थ्य नीति के ज़रिए आयुष मंत्रालय द्वारा देश भर में 65 आयुर्वेदिक अस्पताल स्थापित करने की बात कही।धनवंतरि अमृत कलश लिए हुए समुद्र मंथन से उत्पन्न हुए थे और आरोग्य के देव बने।