अरविंद केजरीवाल के माफीनामे के बाद आम आदमी पार्टी का संकट और गहराया गया है।आम आदमी पार्टी के संयोजक अरविंद केजरीवाल द्वारा पंजाब के पूर्व मंत्री और शिरोमणि अकाली दल के नेता बिक्रम सिंह मजीठिया से माफी को लेकर पार्टी में उठा विवाद बढ़ता ही जा रहा है।पंजाब के विधायकों ने मतभेदों को दूर करने के लिए दिल्ली आने का प्रस्ताव ठुकरा कर पंजाब में ही बैठक करने की ज़िद पर अड़े।आप की पंजाब इकाई के बगावती तेवरों को शांत करने के लिए शीर्ष नेतृत्व ने राज्य के सभी विधायकों को बैठक के लिए आज दिल्ली तलब किया है।जिन्हें उनसे बात करनी है, वे चंडीगढ़ आकर करें।हालांकि सुखपाल खैरा गुट ने दिल्ली जाने से साफ इनकार कर दिया है।खैरा गुट के विधायक कंवर संधू ने कहा है कि वे दिल्ली नहीं जाएंगे।