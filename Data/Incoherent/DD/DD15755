एयरटेल पेमेंट्स बैंक के प्रबंध निदेशक एवं मुख्य कार्यकारी अधिकारी शशि अरोड़ा ने अपने पद से इस्तीफा दे दिया है।ई-केवाईसी प्रणाली में कंपनी को आधार का उपयोग करके ग्राहकों की पहचान पुष्ट करने की सुविधा मिलती है।शशि अरोड़ा का इस्तीफा हाल ही में भारती एयरटेल और एयरटेल पेमेंट्स बैंक का ई-केवाईसी लाइसेंस आधार जारी करने वाले भारतीय विशिष्ट पहचान प्राधिकरण द्वारा निलंबित किए जाने के बाद सामने आया है।उन्हें एयरटेल पेमेंट्स बैंक का प्रमुख एक जून 2016 को बनाया गया था।कंपनी ने एक बयान में कहा कि  शशि ने एयरटेल से बाहर करियर संभावनाओं के चलते अपने पद से इस्तीफा देने का निर्णय किया है।अरोड़ा वर्ष 2006 से एयरटेल में शीर्ष पदों पर कार्यरत थे।