भारत ने भी की उत्तर कोरिया के परमाणु परीक्षण की निंदा की है।उत्तर कोरिया द्वारा किए हाइड्रोजन बम परीक्षण से पैदा हुए खतरे से निपटने के लिए संयुक्त राष्ट्र सुरक्षा परिषद ने आज आपात बैठक बुलाई है ।अमेरिका, चीन समेत दुनिया के अन्य देशों के साथ भारत ने भी इस परीक्षण की निंदा की है।खबरों के मुताबिक इस धमाके की ताकत पिछले या पांचवें परीक्षण से 9.8 गुना ज्यादा थी।यह जानकारी संयुक्त राष्ट्र में नियुक्त अमेरिकी मिशन ने दी।उत्तर कोरिया ने दावा किया है कि इस हाइड्रोज़न बम को मिसाइल पर लोड किया जा सकता है।इस परीक्षण के चलते चीन में भी भूकंप के झटके महसूस किए गए।जापान ने इस परीक्षण की कड़ी निंदा की है।उत्तर कोरिया इससे पहले 2006, 2009, 2013 और 2016 में परमाणु बमों का परीक्षण कर चुका है।उत्तर कोरिया ने कल हाईड्रोज़न बम का सफल परीक्षण करने का ऐलान किया है।कल हुआ धमाका इतना शक्तिशाली था कि इसका कंपन रूस के पूर्वी शहर व्लादिवोस्टक तक महसूस किया गया।उत्तर कोरिया के परमाणु परीक्षण के मुद्दे पर अमेरिका, जापान, ब्रिटेन, फ्रांस तथा दक्षिण कोरिया के आग्रह पर संयुक्त राष्ट सुरक्षा परिषद की आज बैठक बुलाई गई है।वहीं जापान के मौसम विभाग के मुताबिक भूकंप के कंपन को जापान में भी महसूस किया गया।