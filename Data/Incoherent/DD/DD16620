बोफोर्स मामले में एफआईआर ख़ारिज करने के फ़ैसले को सुप्रीम कोर्ट में चुनौती देने के लिए सीबीआई ने केन्द्र से मांगी अनुमति, साल 2005 में दिल्ली हाई कोर्ट ने रद्द कर दी थी एफ़आईआर, तब केन्द्र सरकार ने भी ठुकरा दी थी जांच एजेंसी की अपील.दिल्ली उच्च न्यायालय के तत्कालीन न्यायाधीश आर. एस. सोढ़ी ने सीबीआई को मामले से निपटने के उसके तरीके के लिए यह कहते हुए फटकार लगायी थी कि इससे सरकारी खजाने पर करीब 250 करोड़ रुपये का बोझ पड़ा।केन्द्रीय जांच ब्यूरो यानि सीबीआई ने बोफोर्स मामले में एफ़आईआर निरस्त करने के दिल्ली हाई कोर्ट के फ़ैसले को सुप्रीम कोर्ट में चुनौती देने के लिए सरकार से अनुमति मांगी है।तत्कालीन यूपीए सरकार ने फ़ैसले को चुनौती देने के सीबीआई के आग्रह को ठुकरा दिया था।दिल्ली हाई कोर्ट ने 31 मई, 2005 को बोफोर्स मामले में प्राथमिकी को रद्द कर दिया था।2005 के फैसले से पहले दिल्ली उच्च न्यायालय के एक अन्य न्यायाधीश दिवंगत प्रधानमंत्री राजीव गांधी को आरोपमुक्त कर दिया था ।जांच एजेंसी ने कहा है कि उसे उच्चतम न्यायालय में एक विशेष अनुमति याचिका - एस. एल. पी दायर करने की मंजूरी दी जाए।सीबीआई ने  बाद में कहा था कि वह निजी जासूस माइकल हर्शमैन के दावों के आधार पर बोफोर्स घोटाले के तथ्यों और परिस्थितियों पर विचार करेगी।हर्शमैन ने आरोप लगाया है कि दिवंगत कांग्रेस नेता राजीव गांधी की अगुवाई वाली सरकार ने उसकी जांच में रोड़े अटकाए थे।