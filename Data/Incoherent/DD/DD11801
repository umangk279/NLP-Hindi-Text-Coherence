उनकी यात्रा का मकसद आर्थिक, पर्यावरण, व्यापार और सांस्कृतिक क्षेत्र में इन देशों के साथ भारत के द्विपक्षीय सहयोग को बढ़ावा देना है.सर्बिया पहुंचने पर उपराष्ट्रपति एम वेंकैया नायडू का सर्बिया पैलेस में वहां के राष्ट्रपति अलेक्जेंडर वुसिक ने गर्मजोशी से स्वागत किया.इसके बाद दोनों नेताओं ने स्वामी विवेकानंद और निकोला टेसला की याद में डाक टिकट जारी किए.सर्बिया के राष्ट्रपति अलेक्जेंडर वुसिक और उप राष्ट्रपति वेंकैया नायडू ने बेलग्रेड में संयुक्त रूप से भारत-सर्बिया व्यापार मंच की बैठक में हिस्सा लिया.मंच को संबोधित करते हुए उपराष्ट्रपति नायडू ने सर्बिया के उद्योगपतियों से भारत में निवेश करने का आह्वान किया और कहा कि भारत की अर्थव्यवस्था काफी तेजी से आगे बढ़ रही है और भारत में कई क्षेत्रों में उनके लिए व्यापार करने के बेहतरीन अवसर हैं.वेंकैया नायडू 20 सितंबर तक करीब एक सप्ताह की यात्रा के दौरान तीनों देशों के राष्ट्राध्यक्षों से मुलाक़ात करेंगे.उन्होंने कहा एक उभरती अर्थव्यवस्था के रूप में भारत, सर्बिया की क्षमता से अवगत है.उन्होंने कहा कि दोनों देशों के बीच गैर-गठबंधन आंदोलन के सह-संस्थापक के रूप में ऐतिहासिक और विशेष संबंध हैं.उपराष्ट्रपति एम वेंकैया नायडू ने सर्बिया की राष्ट्रीय असेंबली के विशेष सत्र को भी संबोधित किया.सर्बिया पैलेस में शनिवार को उपराष्ट्रपति वेंकैया नायडू और वहां के राष्ट्रपति अलेक्जेंडर वुसिक के बीच द्विपक्षीय मुद्दों पर बातचीत हुई और दोनों देशों के बीच आपसी हितों से जुड़े द्विपक्षीय सहयोग के सहमति पत्रों पर हस्ताक्षर हुए.उन्होंने कहा कि दोनों देशों के संबंध मुख्य हितों के मुद्दों पर पारस्परिक विश्वास, आपसी समझ और एक-दूसरे के समर्थन पर आधारित हैं.वेंकैया नायडू इस समय सर्बिया, माल्टा और रोमानिया जैसे यूरोपीय देशों के दौरे पर हैं.