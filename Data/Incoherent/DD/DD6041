’’  भारत की स्टार ड्रैगफ्लिकर गुरजीत ने कहा कि टीम का माहौल अच्छा है और खिलाड़ी उत्साह से भरपूर है।भारतीय महिला हाकी टीम की सदस्य गुरजीत कौर का मानना है कि दुनिया की दूसरे नंबर की टीम आस्ट्रेलिया को हराकर ओलंपिक क्वालीफायर से पहले टीम का आत्मविश्वास बढेगा।गुरजीत ने कहा ,‘‘ हम अगर आस्ट्रेलिया के खिलाफ अच्छा प्रदर्शन कर सके तो मनोबल काफी बढेगा।टीम का माहौल अच्छा है और हम आत्मविश्वास से ओतप्रोत हैं।पिछले छह महीने में हमने जापान, चीन, स्पेन और आयरलैंड के खिलाफ अच्छा प्रदर्शन किया है लेकिन आस्ट्रेलिया को हराने से ओलंपिक क्वालीफायर से पहले मनोबल बढेगा।उन्होंने कहा ,‘‘ हमने तैयारी अच्छी की है और गोलकीपरों, डिफेंडरों के शिविर से काफी फायदा मिला ।’’एफआईएच रैंकिंग में 10वें स्थान पर काबिज भारतीय महिला टीम को तोक्यो में 17 अगस्त से शुरू हो रहे ओलंपिक टेस्ट टूर्नामेंट में आस्ट्रेलिया, चीन (11वीं) और मेजबान जापान (14वां) की चुनौती का सामना करना है।