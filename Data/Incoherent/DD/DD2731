पूरे चित्रदुर्ग जिले में योजना में शामिल दो लाख किसानों को सरकार की ओर से 110 करोड़ रुपये सहायता राशि के रुप में वितरित किये गए हैं।ग्राउंड रिपोर्ट-  कर्नाटक के चित्रदुर्ग जिले में केंद्र सरकार की महत्वाकांक्षी 'प्रधानमंत्री कृषि सम्मान निधि योजना' सफलतापूर्वक अमल में लाई जा रही है जिससे किसानों को बड़ी मदद हो पा रही है।केंद्र सरकार की यह महत्वाकांक्षी 'कृषि सम्मान निधि योजना' से कर्नाटक के चित्रदुर्ग जिले के किसानों को लाभ मिल रहा है।योजना के तहत मिलने वाली वित्तीय सहायता राशि लाभार्थी किसानों के खाते में सीधे पहुंचती है जिससे सरकारी धन की दलाली करने वाले लोगों से यह योजना मुक्त रह पाने में सफल रही है।केंद्र सरकार की ओर से मिलने वाली छह हजार रुपये की राशि के अलावा इन किसानों को राज्य सरकार की ओर से भी चार हजार रुपये की वित्तीय मदद नकद राशि के रुप में प्रदान की गई है।यही वजह है कि चित्रदुर्ग जिले के विभिन्न गांवों के किसान इस योजना के लिए सरकार का अभिनंदन कर रहे हैं।नायकनहट्टी गांव के 2093 किसानों के बैंक खातों में तीन किस्तों में दो-दो हजार रुपये जमा किए गए हैं।