अफगानिस्तान में तमाम मंत्रालयों के वरिष्ठ अधिकारियों के साथ यह डोभाल की पहली बैठक थी।अफगानिस्तान के दौरे पर गए राष्ट्रीय सुरक्षा सलाहकार अजित डोवाल ने कल अफगानिस्तान के राष्ट्रपति अशरफ गनी, मुख्य कार्यकारी अब्दुल्ला अब्दुल्ला और देश के मुख्य सैन्य अधिकारियों से काबुल में मुलाकात की और भारत तथा अफगानिस्तान ने रणनीतिक सहयोग को मजबूत करने को लेकर बैठकें की।यह एक तरफ से भारत की तरफ से वैश्विक बिरादरी को संकेत भी है कि वह अफगानिस्तान में अहम भूमिका निभाने को तैयार है।डोवाल ने अपने समकक्ष हनीफ अतमार से भी बातचीत की और दोनों पक्षों ने रणनीतिक सहयोग, पारस्परिक हितों में साझेदारी, क्षेत्रीय और वैश्विक मुद्दों पर चर्चा की।अफगानिस्तान के एनएसए हनीफ अतमार ने उनके सम्मान में एक भोज भी दिया जिसमें दोनों देशों के रक्षा विभागों के कई अधिकारी, अफगानिस्तान के विदेश, रक्षा व आतंरिक सुरक्षा मंत्रालय के आला अधिकारियों का समूह और राज्य सरकारों के प्रतिनिधि उपस्थित थे।