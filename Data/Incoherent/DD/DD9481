केंद्रीय वित्त और कॉरपोरेट मामलों के मंत्री अरुण जेटली ने कहा है कि अर्थव्यवस्था की ताकत बढ़ने के साथ विभिन्न क्षेत्रों में प्रतियोगिता भी बढ़ रही है.ऐसे में इस पर नज़र रखने वाले भारतीय प्रतिस्पर्धा आयोग जैसी संस्थाओं की भूमिका भी बढ़ जाती है.वित्त मंत्री अरुण जेटली ने भारतीय प्रतिस्पर्धा आयोग की भूमिका की सराहना की है, उन्होंने कहा कि अनुचित बोली लगाने और गुटबाज़ी पर लगाम कसने में आयोग की भूमिका सराहनीय रही है.ऐसे में उन्होंने कहा कि अत्यधिक प्रतियोगिता में कीमतों पर असर पड़ता है, जो उस क्षेत्र की कंपनियों पर असर डाल सकता है.वित्त मंत्री ने ये भी कहा कि सरकारी खरीद का मकसद ये होना चाहिए कि सरकार को उचित कीमत में सर्वोत्तम चीज़ें और सेवाएं हासिल हों.