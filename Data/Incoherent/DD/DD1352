संयुक्त राष्ट्र सुरक्षा परिषद में आज 2021-22 लिए पांच गैर-स्थायी सदस्यों, आर्थिक और सामाजिक परिषद के सदस्यों और संयुक्त राष्ट्र महासभा के 75वें सत्र के अध्यक्ष का चुनाव होगा।गौरतलब है कि भारत एशिया-प्रशांत श्रेणी से गैर-स्थायी पद के लिए उम्मीदवार है और उसकी जीत सुनिश्चित है क्योंकि वह क्षेत्र से इस पद के लिए एकमात्र उम्मीदवार है।खास बात ये ही कि कोरोनावायरस के मद्देनजर ये चुनाव नई मतदान व्यवस्था के तहत होंगे, जिसमें प्रत्येक सदस्य देश सामाजिक दूरी के दिशा-निर्देशों का पालन करते हुए महासभा हॉल में अपना-अपना मतदान करेंगे।इन चुनावों में जीत के लिए भारत को दो-तिहाई यूएनजीए सदस्यों या 129 मतों की आवश्यकता है।वहीं लैटिन अमेरिकी और कैरिबियन सीट के लिए मेक्सिको का भी निर्विरोध चुना जाना तय है।जबकि अफ्रीकी सीट के लिए कीनिया और जिबूती के बीच सीधी टक्कर है।