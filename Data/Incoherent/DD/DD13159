यमन में सऊदी नेतृत्व वाले गठबंधन ने बस पर हमला, कम से कम 29 बच्चों की मौत, कई जख्मी, संयुक्त राष्ट्र सुरक्षा परिषद ने स्वतंत्र और त्वरित जांच का किया आग्रह  यमन के पूर्वी क्षेत्र के विद्रोहियों के कब्जे वाले संघर्षग्रस्त क्षेत्र में हुए एक हमले में कम से कम 29 बच्चे मारे गए।संयुक्त राष्ट्र सुरक्षा परिषद और अमेरिका ने इस हमले की कड़ी निंदा करते हुए मामले की जांच की मांग की है।हमले में दर्जनों लोगों के घायल होने की खबर है।अंतरराष्ट्रीय रेडक्रास समिति ने बताया कि हमला हुथी के कब्जे वाले सदा में एक बस पर हुआ, जिसमें कई बच्चे सवार थे।