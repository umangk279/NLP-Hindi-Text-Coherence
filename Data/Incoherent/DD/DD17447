11 साल में पहली बार टेस्ट सीरीज़ के लिए बांग्लादेश के दौरे पर आई ऑस्ट्रेलियाई टीम के कप्तान स्टीव स्मिथ इस दौरे को लेकर काफी उत्साहित है उनके मुताबिक बांग्लादेश की टीम ने पिछले कुछ समय के दौरान अंतरराष्ट्रीय स्तर पर काफी अच्छा क्रिकेट पेश किया है ऐसे में ये सीरीज़ दोनो टीमों के खेल से एक बेहतरीन सीरीज़ साबित होगी।ऑस्ट्रेलिया इस दौरे को काफी अहम मान रही है और टीम का मानना है कि बांग्लादेश के खिलाफ़ होने वाली टेस्ट सीरीज़ आसान नहीं रहने वाली।वैसे इससे पहले ऑस्ट्रेलिया ने बांग्लादेश का दौरा 2011 में किया था जबकि 2015 में सुरक्षा कारणों के चलते दौरा रद्द हो गया था लेकिन टेस्ट सीरीज़ के लिए ऑस्ट्रेलिया की टीम 11 साल बाद बांग्लादेश पहुंची है दोनो टीमों के बीच पहला टेस्ट मुक़ाबला 27 अगस्त से ढाका में खेला जाएगा।वहीं बांग्लादेश टीम के कोच चंडिका हथुरुसिंघा का भी यही मानना है कि उनकी टीम ऑस्ट्रेलिया से मिलने वाली हर चुनौती के लिए तैयार है।अगले महीने भारत का दौरा करने वाली ऑस्ट्रेलिया की क्रिकेट टीम इन दिनों बांग्लादेश में है जहां टीम दो टेस्ट मैचों की सीरीज़ बांग्लादेश के ख़िलाफ़ खेलेगी।बांग्लादेश के ख़िलाफ़ दो टेस्ट मैच की सीरीज़ के लिए ढ़ाका पहुंची ऑस्ट्रेलिया की टीम ने शनिवार को शेरे-बांग्ला स्टेडियम पिच का मुआयना किया।