कल रात नई दिल्ली पहुंचने पर प्रधानमंत्री नरेंद्र मोदी ने प्रोटोकॉल तोड़कर हवाई अड्डे जाकर मैक्रों का गर्मजोशी से स्वागत किया।प्रधानमंत्री ने कहा कि यह मुलाकात दो समान विचारवाली सभ्यताओं का समागम और संगम है।फ्रांस के राष्ट्रपति इमैनुएल मैक्रों ने राजघाट जाकर राष्ट्रपिता महात्मा गांधी को श्रद्धांजलि दी।भारत और फ्रांस के बीच द्विपक्षीय वार्ता के बाद आज रक्षा, सुरक्षा, रेलवे, अंतरिक्ष, पर्यावरण सहित 14 समझौतों पर हस्ताक्षर हुए।साथ ही इमैनुएल मैक्रों को गार्ड ऑफ ऑनर दिया गया।इस मौके पर साझा बयान में प्रधानमंत्री मोदी ने कहा फ्रांस और भारत की एक मंच पर उपस्थिति समावेशी, समृद्ध व शांतिमय विश्व के लिए एक सुनहरा संकेत है।इसके अतिरिक्त आतंकवाद, जलवायु परिवर्तन, सतत विकास और विकास, बुनियादी ढांचा, स्मार्टशहरीकरण, विज्ञान एवं प्रौद्योगिकी सहयोग और युवा विनिमय सहित सभी मुद्दों पर दोनों देश तेजी से काम कर रहे हैं।प्रधानमंत्री नरेन्‍द्र मोदी और मैक्रों अंतर्राष्‍ट्रीय सौर सहयोग के आधार सम्‍मेलन की सह अध्‍यक्षता भी करेंगे।भारत की चार दिवसीय यात्रा पर आए फ्रांस के राष्ट्रपति इमैनुएल मैक्रों का आज राष्ट्रपति भवन में पारंपरिक स्वागत किया गया।राष्ट्रपति राम नाथ कोविन्द और प्रधानमंत्री नरेन्द्र मोदी ने उनका राष्ट्रपति भवन में स्वागत किया।भारत में निवेश करने वाले देशों में फ्रांस नौवां सबसे बड़ा निवेशक है।मैक्रों की इस यात्रा के दौरान दोनों देश विभिन्न क्षेत्रों, खासकर समुद्री सुरक्षा तथा आतंकवाद से निपटने के क्षेत्रों में संबंधों को मजूबत बनाने पर विशेष रूप से वार्ता करेंगे।साझा बयान में प्रधानमंत्री मोदी ने कहा फ्रांस और भारत की एक मंच पर उपस्थिति समावेशी, समृद्ध व शांतिमय विश्व के लिए एक सुनहरा संकेत।भारत और फ्रांस के बीच द्विपक्षीय वार्ता के बाद रक्षा, सुरक्षा, रेलवे, अंतरिक्ष, पर्यावरण सहित 14 समझौतों पर हुए हस्ताक्षर।इस मौके पर फ्रांस के राष्ट्रपति इमैनुएल मैक्रों ने पत्रकारों से बात करते हुए कहा कि दोनों देश दुनिया के बड़े लोकतांत्रिक देश हैं और हमारे बीच ऐतिहासिक संबंध रहे हैं।