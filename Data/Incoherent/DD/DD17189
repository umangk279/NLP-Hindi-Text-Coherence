इसी क्रम में वो इन दिनों तीन दिन के ओडिशा दौरे पर हैं।पार्टी संगठन को मजबूत करने और चुनावी तैयारियों में जुटे अमित शाह इन दिनों राज्यों का दौरा कर रहे हैं।ओडिशा में अकेले चुनाव लड़ने का बिगुल बजाते हुए बीजेपी अध्यक्ष अमित शाह ने साफ कर दिया कि पार्टी राज्य में इस बार सत्ता में वापसी के लिए कोई कोर कसर नहीं छोडेगी।भाजपा अध्यक्ष अमित शाह ने ऐलान किया कि ओडिशा में पार्टी अकेले चुनाव लड़ेगी।प्रदेश की बीजेडी सरकार पर जोरदार हमला बोलते हुए अमित शाह ने कहा कि सीएम नवीन पटनायक राज्य की चिंता नहीं है और वो सर्वश्रेष्ठ प्रशासक का सम्मान मिलने पर उसका जश्न मनाने में लगे हैं।अमित शाह ने राज्य में कुशासन के लिए मुख्यमंत्री नवीन पटनायक की आलोचना की करते हुए कहा कि लोगों को केंद्र की तरफ से दिए 4 लाख करोड़ रूपए की सहायता का लाभ नहीं मिला।अमित शाह ने केंद्र की नरेंद्र मोदी सरकार के तीन साल के कार्यकाल की तारीफ की और कहा कि  सर्जिकिल स्ट्राइक जैसे फैसले मोदी सरकार की मजबूत राजनीतिक इच्छाशक्ति दिखाते है।