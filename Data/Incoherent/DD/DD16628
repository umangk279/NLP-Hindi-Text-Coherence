ये अभ्यास रूस में 19 से 29 अक्टूबर तक चलेगा।देश में ही निर्मित दो पोत आई एन एस सतपुड़ा और आई एन एस कदमत कल व्लादिवोस्तोक पहुंच गए ।भारत और रूस की सेनाओं के तीनों अंगों के बीच पहला संयुक्त अभ्यास इंद्र 2017 कल से रूस के व्लादिवोस्तोक में शुरू हो गया है।भारत-रूस रक्षा सहयोग के इतिहास में संयुक्त अभ्यास इंद्र 2017 एक प्रमुख घटना होगी।पिछले नौ अभ्‍यासों के दौरान दोनों देशों के बीच बारी-बारी से सेना का एक ही अंग भाग लिया करता था, लेकिन इस साल इस अभ्यास में सभी तीनों सशस्त्र सेनाओं थलसेना, नौसेना और वायुसेना को शामिल किया गया है।अभ्यास के लिए भारतीय सैन्‍य दल का नेतृत्व टास्क फोर्स कमांडर मेजर जनरल एन डी प्रसाद कर रहे हैं।