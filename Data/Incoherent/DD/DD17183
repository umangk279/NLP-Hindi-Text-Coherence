मौका था स्वामी विवेकानंद के विश्व प्रसिद्ध शिकागो भाषण की 125वीं वर्षगांठ का।पीएम ने युवाओं में रचनात्मकता पर जोर देते हुए कहा कि इसके बिना जिंदगी की सार्थकता नहीं हो सकती।दुनिया के सबसे युवा देश भारत को आगे ले जाने की दिशा में युवाओं के योगदान को कैसे देश हित में इस्तेमाल किया जा सके इस पर पीएम मोदी ने एक बार फिर से युवाओं के साथ सीधा संवाद किया।स्वामी विवेकानंद के विश्व प्रसिद्ध शिकागो भाषण की 125वीं वर्षगांठ पर पीएम मोदी ने विज्ञान भवन में 'युवा भारत, नया भारत' विषय पर युवाओं को संबोधित किया।उन्होंने एक ओर युवाओं को स्वामी विवेकानंद की ही तरह संकल्प लेने को प्रेरित किया तो दूसरी ओर उनसे आगे आकर देश की समस्याओं को सुलझाने और देश की विविधता में एकता को बढ़ावा देने की अपील की।पीएम ने युवाओं में कौशल विकास पर जोर दिया और उनसे आधुनिक भारत के लिए काम करने को कहा।पीएम मोदी ने देश को अपनी विरासत पर गर्व करने के साथ साथ वर्तमान की समस्याओं पर काम करने के लिए युवाओं का आह्वान भी किया।