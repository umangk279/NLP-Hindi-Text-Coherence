22 जनवरी को प्रधानंमत्री नरेंद्र मोदी रात्रि भोज के दौरान विश्व के व्यापार जगत के दिग्गजों से मुखातिब होंगे.आज का भारत विश्व मंच पर अपनी साख लगातार बढ़ा रहा है.इसीलिए विश्व भी आज भारत से कई उम्मीदें लगाए हुए है.दुनियाभर के दिग्गज नेताओं की बात करें, तो पीएम मोदी के अलावा अमेरिकी राष्ट्रपति डॉनल्ड ट्रंप, यूके की प्रधानमंत्री थेरेसा में, कनाडा से जस्टीन ट्रूडू, फ्रांस के इमेनुअल मेक्रो, ब्राजील से मिशल टेमर और इसरायल के प्रधानमंत्री बेंजमिन नेतन्याहू भी डावोस के वर्ल्ड इकोनॉमिक फ़ोरम में शिरकरत करेंगे.अपने संबोधन के दौरान प्रधानमंत्री मोदी भारत की विकास गाथा को वैश्विक मंच पर रखेंगे और दुनिया को भारत, जो कि न्यू इंडिया और इनोवेटिव इंडिया बनने को तैयार है उस से रूबरू कराएंगे.इसकी एक झलक दिखेगी डावोस में विश्व आर्थिक मंच की बैठक में जहां प्रधानमंत्री नरेंद्र मोदी प्लेनेरी सत्र को संबोधित करेंगे.प्रधानमंत्री नरेंद्र मोदी 23 जनवरी को वर्ल्ड इकोनॉमिक फ़ोरम के प्लेनेरी सत्र को संबोधित करेंगे.वर्ल्ड इकोनॉमिक फ़ोरम 2018 में ऐसा पहली बार हो रहा है कि बड़ी संख्या में महिलाएं कई सत्र को मॉडरेट और संबोधित करेंगी.इस बार थीम है- ‘विभाजित दुनिया के लिए साझा भविष्य का निर्माण’ इस मंच पर न्यू इंडिया की ओर अग्रसर भारत पर रहेगी सबकी नज़र.22 जनवरी को प्रधानमंत्री मोदी स्विटज़रलैंड के राष्ट्रपति के साथ द्विपक्षीय वार्ता करेंगे.ऐसा पहली बार हो रहा है कि इस बार डावोस में भारत के दो आचार्य भी शिरकत करेंगे, जो कि योग-सत्र को आयोजित करेंगे.प्रधानमंत्री मोदी की अन्य नेताओं के साथ भी द्विपक्षीय वार्ता होने की संभावना है.इस बार वर्ल्ड इकोनॉमिक फ़ोरम की थीम है 'Creating a Shared Future in a Fractured World' प्रधानमंत्री मोदी अपने संबोधन में सरकार द्वारा लिए गए सुधार के काम जैसे कि जीएसटी का लागू होना, विदेशी निवेश के लिए भारत के दरवाजों को खोलना, ईज ऑफ़ डूइंग बिज़नेस में भारत की रैंकिंग में सुधार आने जैसी बातों पर फ़ोकस कर सकते हैं.प्रधानमंत्री मोदी के साथ कई कैबिनेट मंत्री और बिजनेस जगत के दिग्गज भी डावोस में होंगे.इस बार डावोस में भारत की तरफ से 6 कैबिनेट मंत्री, 2 मुख्यमंत्री और 100 से भी ज्यादा सीईओ शिरकत करेंगे.प्रधानमंत्री नरेंद्र मोदी डावोस में होने वाले वर्ल्ड इकोनॉमिक फ़ोरम में शिरकत करने को तैयार हैं.साथ ही प्रधानमंत्री मोदी का वर्ल्ड इकोनॉमिक फ़ोरम में संबोधन करना भारत के बढ़ते वर्चस्व को बताता है.इस बार दावोस में बॉलीवुड का तड़का भी देखने को मिलेगा जब बॉलीवुड सुपरस्टार शाहरुख खान भी स्त्री सशक्तिकरण के सत्र को संबोधित करेंगे.