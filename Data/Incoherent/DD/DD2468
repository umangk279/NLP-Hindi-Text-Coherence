लखनऊ से तीन विदेशी नागरिक जो जमात में शामिल हुए थे पकड़े गए हैं.दिल्ली पुलिस ने मौलाना साद और तबलीगी जमात के अन्य के खिलाफ महामारी रोग अधिनियम 1897 और आईपीसी की अन्य धाराओं के तहत सरकारी निर्देशों के उल्लंघन का मामला दर्ज किया है.दिल्ली में आयोजित हुए तबलीगी जमात के कार्यक्रम में शामिल हुए लोगों में से 24 लोगों में कोरोना की पुष्टि हुई है.केंद्र सरकार जमात में शामिल हुए विदेशी नागरिकों पर सख्त कार्रवाई करने की तैयारी में है.ऐसे कुछ कार्यकर्ता लोकनायक जयप्रकाश नारायण अस्‍पताल, राजीव गांधी सुपर स्‍पेशियलिटी अस्‍पताल, जीटीबी, दीनदयाल उपाध्‍याय अस्‍पताल और झज्झर के एम्‍स में भेजे गए हैं.अब तक एक हजार 339 कार्यकर्ताओं को दिल्ली नरेला, सुल्‍तानपुरी और बक्‍करवाला क्‍वारंटीन केंद्रों में भेजा गया है.इतनी बड़ी मात्रा में जमात में मौजूद लोगों में संक्रमण की पुष्टि से पूरे देश में हड़कंप मच गया है.बाकी कार्यकर्ताओं की कोविड-19 संक्रमण की चिकित्‍सा जांच की जा रही है.