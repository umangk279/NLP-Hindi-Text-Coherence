उन्होंने लिखा कि प्रभावी प्रतिरोध के लिए यह जरूरी है कि पुलिस तक आसानी से पहुंच हो और वह महिलाओं के साथ होने वाले अपराध की किसी शिकायत का समय पर तथा अत्यधिक सक्रियता से निपटने में सक्षम हो।परामर्श में कहा गया कि यह सुनिश्चित करना जरूरी है कि पुलिसकर्मी कहीं अधिक तत्परता से काम करें और महिलाओं एवं लड़कियों के साथ होने वाले अपराध की शिकायतों के मामले में संवेदनशीलता का परिचय दें।केन्द्रीय गृह सचिव ने कहा कि इस सिलसिले में किसी पुलिस अधिकारी का नाकाम रहना एक दंडनीय अपराध होगा।गृह सचिव ने कहा कि महिलाओं एवं लड़कियों की सुरक्षा सरकार की एक उच्च प्राथमिकता वाला विषय है।केंद्रीय गृह सचिव ने महिलाओं की सुरक्षा के लिए मंत्रालय द्वारा राज्यों को भेजे गए विभिन्न परामर्शों का भी उल्लेख किया।केंद्र ने महिलाओं की सुरक्षा को सरकार की सर्वाधिक प्राथमिकता वाला विषय बताते हुए इसके लिए सभी राज्यों को हर संभव कदम उठाने को कहा है।केंद्रीय गृह सचिव अजय कुमार भल्ला ने सभी राज्यों के मुख्य सचिवों को लिखे पत्र में कहा है कि वह हाल ही में महिलाओं एवं लड़कियों के साथ हुए जघन्य यौन उत्पीड़न की दुर्भाग्यपूर्ण घटनाओं के मद्देनजर यह पत्र लिख रहे हैं।केंद्र सरकार ने महिलाओं की सुरक्षा सरकार की उच्च प्राथमिकता वाला विषय बताते हुए राज्यों को हर संभव कदम उठाने को कहा है महिलाओं की सुरक्षा को लेकर गृह सचिव ने पत्र लिखकर राज्यों से महिलाओं की सुरक्षा सुनिश्चित करने को कहा साथ ही कहा कि पुलिसकर्मी ऐसी शिकायतों पर संवेदनशीलता का परिचय दें।सरकार ने इस तरह के अपराधों से सख्त तरीके से निपटने के लिए कानूनी प्रावधानों को मजबूत करने को लेकर कदम उठाए हैं।अजय कुमार भल्ला ने कहा कि 16 मई 2019 को गृह मंत्रालय ने सभी राज्यों एवं केंद्र शासित प्रदेशों को महिलाओं के यौन उत्पीड़न सहित संज्ञेय अपराध की स्थिति में ‘‘जीरो’’ एफआईआर दर्ज करने में कानून में मौजूद प्रावधान का सख्ती से अनुपालन सुनिश्चित करने को कहा था।