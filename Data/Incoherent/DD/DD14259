नई दिल्ली के इंदिरा गांधी इन्डोर स्टेडियम में सोमवार को प्रधानमंत्री नरेंद्र मोदी बुद्ध जयंती कार्यक्रम में हिस्सा लेंगे.उन्‍होंने पूरे विश्‍व में लाखों-करोड़ों लोगों को रास्‍ता दिखाया है.राष्ट्रपति राम नाथ कोविन्द और प्रधानमंत्री नरेंद्र मोदी ने देशवासियों को बुद्ध पूर्णिमा की पूर्व संध्या पर शुभकामनाएं दी हैं.पीएम ने कहा कि संविधान निर्माता डॉक्‍टर बीआर अंबेडकर ने जोर देकर कहा था कि भगवान बुद्ध उनके सामाजिक दर्शन के सबसे बड़े प्रेरणास्रोत हैं.प्रधानमंत्री इस अवसर पर पूजनीय संघ को संघ दान (चीर वस्त्र एवं बोधि वृक्ष की पवित्र पत्ती) दान करेंगे.संस्कृति राज्य मंत्री (स्वतंत्र प्रभार) डॉ महेश शर्मा, गृह राज्यमंत्री किरेन रिजिजू और अंतरराष्ट्रीय बौद्ध महासंगठन के महासचिव वेन डॉ धम्मप्रिया के साथ इस अवसर पर उपस्थित रहेंगे.बुद्ध पूर्णिमा की बधाई देते हुए प्रधानमंत्री ने कहा कि भगवान बुद्ध दया, सेवा और त्‍याग के प्रतीक हैं.प्रधानमंत्री एवं अन्य गणमान्य व्यक्ति इस अवसर पर दिल्ली स्थित राष्ट्रीय संग्रहालय से विशेष रूप से इंदिरा गांधी इन्डोर स्टेडियम लाए गए पवित्र प्रतीकों के प्रति सम्मान प्रकट करेंगे.इस कार्यक्रम में एक प्रदर्शनी 'बुद्धम शरणम् गच्छामि' का भी आयोजन किया जाएगा, जिसमें भित्ति चित्र, तस्वीरें और पुरानी वस्तुओं का प्रदर्शन किया जाएगा.