विश्व बैंक की कारोबार सुगमता रिपोर्ट यानि ईज़ ऑफ़ डूइंग बिज़नेस में भारत की रैंकिंग में अच्छा-खासा सुधार आने के बाद पीएम नरेंद्र मोदी ने कहा कि हम रिफॉर्म, परफॉर्म और ट्रांसफॉर्म के मंत्र के साथ रैंकिंग में और सुधार करने तथा अधिक आर्थिक वृद्धि हासिल करने के लिए प्रतिबद्ध हैं।उन्होंने कहा कि पिछले तीन साल में हमने कारोबार को सुगम बनाने की ओर राज्यों के बीच सकारात्मक स्पर्धा की भावना देखी है।पीएम ने कहा कि कारोबार सुगमता वरीयता में ऐतिहासिक छलांग टीम इंडिया के चौतरफा और बहु-क्षेत्रीय सुधार कदमों का नतीजा है।