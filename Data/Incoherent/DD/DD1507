प्रधानमंत्री नरेंद्र मोदी ने आज रवांडा के राष्ट्रपति एच. ई. पॉल कागमे से टेलीफोन पर बात की।पीएम मोदी ने दोनों देशों के बीच द्विपक्षीय संबंधों में हुई प्रगति पर व्यक्त किया संतोष.प्रधानमंत्री नरेंद्र मोदी ने रवांडा के राष्ट्रपति एच. ई. पॉल कागमे से टेलीफोन पर की बात.रवांडा के राष्ट्रपति ने भी पीएम मोदी द्वारा 2018 की यात्रा के दौरान भेंट की गई 200 भारतीय गायों का जिक्र करते हुए बताया कि उन्होंने रवांडा के बच्चों के लिए दूध की उपलब्धता में सुधार करने में मदद की है और किसानों की आय में भी वृद्धि हुई है।दोनों देश वर्तमान संकट के दौरान एक-दूसरे के प्रवासी नागरिकों को हर संभव मद्द देने पर भी सहमत हुए।दोनों नेताओं ने कोविड -19 महामारी के कारण स्वास्थ्य प्रणाली और अर्थव्यवस्थाओं के समक्ष उत्पन्न हुई चुनौतियों पर भी चर्चा की।प्रधानमंत्री नरेंद्र मोदी ने रवांडा के राष्ट्रपति को कोरोना वायरस से निपटने के लिए भारत की ओर से चिकित्सा सहायता की निरंतर मदद का आश्वासन दिया।साथ ही संकट के प्रबंधन और नागरिकों की भलाई सुनिश्चित करने के लिए दोनों देशों द्वारा उठाए गए कदमों के बारे में जानकारी साझा की।पीएम मोदी ने 2018 में अपनी रवांडा की यादगार यात्रा के बाद दोनों देशों के बीच द्विपक्षीय संबंधों में हुई प्रगति पर संतोष व्यक्त किया।