केंद्रीय आयुष मंत्री श्रीपाद यसोनाईक ने सोमवार को नई दिल्‍ली स्थित दिल्‍ली कैंट के बेस अस्‍पताल के पैलिएटिव केयर सेंटर में आयुर्वेद पैलिएटिव केयर इकाई का उद्घाटन किया.उन्‍होंने बताया कि आयुर्वेद की औषधियां तथा स्‍नेहना और स्‍वेदना जैसी पंचकर्म विधियां कठिन श्रम से संबंधित शारीरिक समस्‍याओं के निदान में लाभकारी साबित होती हैं.इस अवसर पर केंद्रीय मंत्री ने कहा कि आयुर्वेद और योग से भारतीय सेना के जवानों के शारीरिक और मानसिक स्‍वास्‍थ्‍य को बेहतर बनाने और उनमें दृढ़ता का भाव पैदा करने में मदद मिलती है.इस अवसर पर सशस्‍त्र बल चिकित्‍सा सेवाओं के महानिदेशालय के स्‍वास्‍थ्‍य प्रतिष्‍ठानों के अंतर्गत आयुष के इस्‍तेमाल के लिए रक्षा और आयुष मंत्रालयों के बीच समझौता ज्ञापन पर भी हस्‍ताक्षर किए गए.इसके अंतर्गत सेना के अनुसंधान और रेफरल अस्‍पताल, हिंडन स्थित वायुसेना के अस्‍पताल और दिल्‍ली एनसीआर में पूर्व सैनिकों के लिए स्‍थापित पांच अस्‍पतालों में आयुर्वेदिक इकाइयां स्‍थापित करने का प्रावधान है.