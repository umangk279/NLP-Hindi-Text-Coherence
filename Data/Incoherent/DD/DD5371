जमीन का मरूस्थलीकरण होने से बचाने के लिये ग्रेटर नोएडा में 12 दिन तक चले कॉप-14 सम्मेलन के बाद कल दिल्ली में घोषणा पत्र जारी कर दिया गय़ा, जिसके माध्यम से मरुस्थलीकरण की समस्या को रोकने और इस दिशा में मिलकर काम करने पर ज़ोर दिया गया।तकनीकी सहयोग बढ़ाने पर ज़ोर दिया गया।इस घोषणा पत्र में भारत द्वारा किये जा रहे प्रयासों की भी सराहना की गई।दिल्ली घोषणा पत्र के मुख्य बिन्दुओं में भू-क्षरण को रोकने को बढ़ावा देने वाले प्रोजेक्ट को स्थानीय, राष्ट्रीय और क्षेत्रीय स्तर पर बढ़ावा देना, सूखे और भूक्षरण को रोकने, और बंजर जमीन को खेती योग्य बनाने के लिये तमाम परियोजनाओं को बढ़ावा देना, सूखा रोकने के लिये नई योजनाएं बनाना और तकनीक और निवेश की मदद से ग्रीन जॉब सृजित करना जैसे उपाय शामिल हैं।ग्रेटर नोएडा में कॉप-14 सम्मलेन सम्पन्न हुआ जिसमें 12 सूत्रीय दिल्ली घोषणा पत्र जारी हुआ, यह सम्मेलन मरुस्थलीकरण को रोकने के लिये हुआ था जिसमें करीब 200 देशों के प्रतिनिधियों ने हिस्सा लिया था।