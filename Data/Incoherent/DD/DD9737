प्रधानमंत्री ने कहा कि पिछले साल देश ने 100 देशों को करीब 9,000 करोड़ का कालीन निर्यात किया है और 2022 तक इसे ढाई गुना बढ़ाकर 25 हजार करोड़ करना है.‘मेड इन इंडिया कारपेट’ को बड़ा ब्रांड बताते हुए प्रधानमंत्री ने कहा कि सरकार इस उद्योग के प्रोत्साहन के लिए हर तरह की मदद को प्रतिबद्ध है.प्रधानमंत्री ने कहा कि इस समय दुनियाभर के कारपेट मार्केट का एक तिहाई हिस्सा भारत के पास है और जल्द ही ये 50 फीसदी तक पहुंच जाएगा.उन्होंने इस एक्सपो को बुनकरों के लिए बेहद अहम बताते हुए फाइव एफ का मंत्र भी दिया और कहा कि ये किसान और बुनकर को सीधे दुनिया से जोड़ने का प्रयास है.प्रधानमंत्री ने कहा कि सरकार की कोशिश है कि हस्तशिल्प से जुड़े छोटे और मझोले उद्योगों को बढ़ावा दिया जाए.उन्होंने कहा कि पिछले चार साल में कालीन कारोबार में तीन गुना से अधिक का इजाफा हुआ है.वाराणसी में रविवार से शुरू हुए 36वें इंडिया कारपेट एक्सपो में शामिल हो रहे कारोबारियों और बुनकरों को प्रधानमंत्री नरेंद्र मोदी ने वीडियो कॉन्फ्रेंसिंग के जरिए संबोधित किया.