पश्चिम बंगाल में तनाव की स्थिति को लेकर गृह मंत्री राजनाथ सिंह ने हस्तक्षेप किया है।गौरतलब है कि राज्यपाल की ओर से सूबे की कानून व्यवस्था पर मुख्यमंत्री ममता बनर्जी से सवाल जवाब किया जाना मुख्यमंत्री को नागवार गुज़रा है और उन्होंने राज्यपाल पर धमकाने और अपमानित करने का आरोप लगाया है।राजनाथ सिंह ने कल राज्य में जारी हालात पर राज्यपाल त्रिपाठी और मुख्यमंत्री ममता बनर्जी से बात कर मतभेद को दूर करने को कहा।पश्चिम बंगाल में तनाव की स्थिति को लेकर गृह मंत्री राजनाथ सिंह ने किया हस्तक्षेप, राज्यपाल त्रिपाठी और मुख्यमंत्री ममता बनर्जी से की बात, गृह मंत्रालय ने राज्य सरकार से रिपोर्ट की तलब।गृह मंत्रालय ने उत्तर 24 परगना जिले में साम्प्रदायिक हिंसा पर पश्चिम बंगाल सरकार से रिपोर्ट भी मांगी है।राज्यपाल ने साफ कहा कि राज्य के मामलों को लेकर राज्यपाल मूक दर्शक नहीं बने रह सकते हैं।राज्यपाल केशरीनाथ त्रिपाठी ने इन आरोपों को सिरे से ख़ारिज किया है।