मैच खत्म होने से तीन मिनट पहले मोहम्मद सालाह ने गोल कर स्कोर 4-0 कर दिया।चैम्पियंस लीग में कल ग्रुप ई के मैच में लिवरपूल ने ख़ेंक को 4-1 से मात दी।इस जीत से यर्गेन क्लॉप की टीम को तीन अहम अंक मिले।लिवरपूल के लिए एलेक्स ओक्सलैडे चैम्बरलेयन ने दो गोल किए वहीं सादियो माने और मोहम्मद सालाह ने भी एक-एक गोल किया।एलेक्स का दूसरा गोल शानदार रहा और उन्होंने अपने जूते के बाहरी किनारे से गोल करने में कामयाबी पाई।निर्धारित समय खत्म होने से 13 मिनट पहले सादियो माने ने लिवरपूल के लिए तीसरा गोल किया।हालांकि ख़ेंक के स्टीफन ओडे अंतिम समय में गोल कर अपनी टीम का खाता खोलने में कामयाब रहे।एलेक्स ने मैच शुरु होने के दो मिनट के अंदर ही गोल कर लिवरपूल का खाता खोल दिया था।