उत्तरप्रदेश में योगी सरकार का पहला मंत्रिमंडल विस्तार, राज्यपाल आनंदीबेन पटले ने  23 मंत्रियों ने दिलाई पद और गोपनीयता की शपथ, 6 कैबिनट, 6 स्वतंत्र और 11 को राज्य प्रभार.2017 में उप्र की सत्ता में आने के बाद यह पहला कैबिनेट विस्तार है।प्रदेश के कई मंत्रियों के हाल में हुए लोकसभा चुनाव में जीतने और मंत्री ओमप्रकाश राजभर के बर्खास्त होने के बाद प्रदेश मंत्रिमंडल का विस्तार जल्द होने की अटकलें पिछले कई दिनों से लगाई जा रही थी।मंत्रिमंडल में जगह पाने वालों में कई ऐसे हैं जो पहली बार विधायक बने हैं।लेकिन मुकुट बिहारी वर्मा का इस्तीफा नहीं मंजूर हुआ है।उत्तर प्रदेश के मुख्यमंत्री योगी आदित्यनाथ के मंत्रिमंडल का विस्तार आज हो गया।इनमें से 5 स्वतंत्र प्रभार मंत्रियों को कैबिनेट मंत्री बनाया गया है।दो राज्यमंत्री प्रमोशन पाकर स्वतंत्र प्रभार के राज्यमंत्री बने हैं।वहीं मंगलवार को पांच मंत्रियों ने मंत्री पद से इस्तीफा दे दिया।राज्यपाल आनंदीबेन पटेल ने सभी नए मंत्रियों को शपथ दिलाई।राजभवन में आयोजित हुए शपथग्रहण समारोह में 23 मंत्रियों ने शपथ ली।इन 23 मंत्रियों में 14 चेहरे योगी मंत्रिमंडल में शामिल किए गए।इनमें वित्त मंत्री राजेश अग्रवाल, बेसिक शिक्षा राज्यमंत्री अनुपमा जायसवाल, सिंचाई मंत्री धर्मपाल सिंह, सहकारिता मंत्री मुकुट बिहारी वर्मा और भूतत्व एवं खनिकर्म राज्यमंत्री अर्चना पांडेय शामिल हैं।