भाजपा अध्यक्ष अमित शाह ने कर्नाटक की सिद्दारमैया सरकार पर करारा हमला बोला है।अमित शाह ने राजनीतिक हत्याओं पर राज्य सरकार के मौन को अपराध के लिए समर्थन बताया।अमित शाह ने कहा कि राज्य की जनता के हित को ध्यान में रखकर केन्द्र सरकार ने कर्नाटक के लिए धन आवंटन में बढ़ोतरी की है।उन्होंने भरोसा जताया कि कर्नाटक में अगली सरकार भारतीय जनता पार्टी की ही बनेगी।आज कर्णाटक के कलबुर्गी में एक संवाददाता सम्मेलन को संबोधित करते हुए अमित शाह ने कहा कि विकास हो या क़ानून व्यवस्था, सिद्दारमैया सरकार हर मोर्चे पर विफल रही है।