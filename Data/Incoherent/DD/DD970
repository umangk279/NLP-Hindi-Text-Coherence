पिछली सुनवाई में सुप्रीम कोर्ट ने यूपी सरकार द्वारा गठित आयोग के स्वरुप में बदलाव करने और एक सेवानिवृत्त सुप्रीम कोर्ट जज व एक पूर्व आईपीएस अधिकारी को भी जांच आयोग का सदस्य बनाने को कहा था।इलाहाबाद हाई कोर्ट के पूर्व जज शशिकांत अग्रवाल समिति में बने रहेंगे।साथ ही पूर्व डीजीपी के एल गुप्ता को भी समिति में शामिल किया गया है।सुप्रीम कोर्ट ने विकास दुबे मुठभेड़ मामले में उत्तर प्रदेश सरकार द्वारा दिए गए नामों को सहमति देते हुए जांच आयोग का गठन किया है।प्रधान न्यायाधीश एस ए बोबडे की अगुवाई वाली पीठ ने आयोग से मामले की जांच की शुरुआत एक सप्ताह के भीतर करने को कहा है।पीठ ने जांच आयोग से अपनी रिपोर्ट 2 महीने में सौंपने को कहा है।अब मुठभेड़ मामले की जांच कर रही समिति की अगुवाई सुप्रीम कोर्ट के पूर्व जज जस्टिस बीएस चौहान करेंगे।