इसके अलावा चंडीगढ़ के पोस्‍ट ग्रेजुएट चिकित्‍सा शिक्षा और अनुसंधान संस्‍थान, दिल्‍ली के सफदरजंग अस्‍पताल और भुवनेश्‍वर के एम्‍स को भी बेहतर स्‍वच्‍छता और सफाई के लिए पुरस्‍कार प्रदान किए गए।केंद्रीय स्‍वास्‍थ्‍य मंत्री डॉक्‍टर हर्ष वर्द्धन ने केंद्र सरकार की स्‍वास्‍थ्‍य संस्‍थाओं, जि़ला अस्‍पतालों, सामुदायिक स्‍वास्‍थ्‍य केंद्रों और निजि अस्‍पतालों को कायाकल्‍प पुरस्‍कार से सम्‍मानित किया।पैंतालिस जि़ला अस्‍पतालों, प्राथमिक स्‍वास्‍थ्‍य केंद्रों और सामुदायिक स्‍वास्‍थ्‍य केंद्रों को भी ईनाम दिए गए।केंद्र सरकार की संस्‍थाओं में दिल्‍ली के अखिल भारतीय आयुर्विज्ञान सस्‍थान- एम्‍स को तीन करोड़ रुपये का नकद पुरस्‍कार प्रदान किया गया जबकि पुदुचेरी के जवाहरलाल पोस्‍ट ग्रेजुएट चिकित्‍सा शिक्षा और अनुसंधान संस्‍थान को डेढ़ करोड़ रुपये का नकद पुरस्‍कार मिला।राज्‍य सरकार के अस्‍पतालों में गुजरात, हरियाणा, केरल, गोवा और मध्‍य प्रदेश सहित अन्‍य राज्‍यों को भी पुरस्‍कार से सम्‍मानित किया गया।इस बार निजी अस्‍पतालों को भी इस पुरस्‍कार के लिए चुना गया है।स्‍वास्‍थ्‍य मंत्री डॉक्‍टर हर्षवर्धन ने स्‍वच्‍छता के ऊंचे मानदंड बनाये रखने के लिए केंद्रीय स्वास्थ्य संस्थाओं और अस्‍पतालों को प्रदान किए कायाकल्‍प पुरस्‍कार।ये पुरस्‍कार सार्वजनिक स्‍वास्‍थ्‍य संस्‍थाओं में स्‍वच्‍छता और साफ-सफाई के ऊंचे मानदंड बनाए रखने के लिए दिए जाते हैं।