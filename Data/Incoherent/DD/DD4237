राज्यसभा में देश के आर्थिक हालात पर अल्पकालिक चर्चा की गई ।विपक्षी दलों के सासंदो ने सरकार की आर्थिक नीतियों पर सवाल उठाया तो जवाब देते हुए वित्त मंत्री निर्मला सीतारमण ने कहा कि देश का आर्थिक आधार मजबूत है और सरकार द्वारा उठाये गये कदमों का अब  असर दिखने लगा है।वित्त मंत्री ने राज्यसभा में बताया कि 2009-2014 के अंत में भारत की वास्तविक सकल घरेलू उत्पाद (GDP) की वृद्धि दर 6.4% थी, जबकि 2014-2019 के बीच यह 7.5% पर थी।उन्होंने कहा कि यदि आप अर्थव्यवस्था को समझदारी से देख रहे हैं, तो आप समझेंगे कि विकास दर में कमी आई है, लेकिन यह मंदी नहीं है और न होगी।वित्त मंत्री निर्मला सीतारमण ने अर्थव्यवस्था में मंदी के विपक्ष के आरोपों को किया खारिज, कहा अर्थव्यस्था की रफ्तार हुई है कुछ कम, लेकिन मंदी का कोई खतरा नहीं ।