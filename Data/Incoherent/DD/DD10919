एजेंसी ने कहा है कि लोगों को घरों से निकालना और राहत कार्य अंजाम देने में काफी प्रतिकूल परिस्थितियों का सामना करना पड़ रहा है।हांलाकि स्थानीय प्रशासन लोगों की मदद के लिए लगातार काम कर रहा है।देश के आपदा प्रबंधन एजेंसी के मुताबिक, बचाव कार्य अभी भी जारी है।इस बीच,भूकंप-सुनामी से सबसे अधिक प्रभावित पालू शहर में राहत एवं बचाव कर्मियों के पहुंचने का सिलसिला जारी है।इंडोनेशिया के राष्ट्रपति जोको विडोडो ने कहा कि क्षेत्र में सेना को बुलाया गया है ताकि वह पीड़ितों तक पहुंचने और शवों को तलाशने में खोज एवं बचाव टीमों की मदद कर सके।आपदा के बाद आई तबाही में अब भी कुछ लोगों के फंसे होने की आशंका है।डोनेशिया के सुलावेसी द्वीप में ज़बरदस्त भूकंप के बाद आई सुनामी के चलते हुए हादसों में मरने वालों की संख्या बढ़कर 1300 हो गई है।इस आपदा में जीवित बचे लोग मृतकों के शव बरामद करने में अधिकारियों की मदद कर रहे हैं।अस्पतालों में बड़ी संख्या में घायलों का इलाज चल रहा है।इस त्रासदी के बाद लोगों के पास खाने-पीने की चीज़ों की कमी हो गई है।सुलावेसी प्रांत 7.5 तीव्रता वाले भूकंप से शुक्रवार को हिल उठा था, जिसके बाद तटवर्ती क्षेत्र पालू में भयंकर सुनामी ने दस्तक दी थी।