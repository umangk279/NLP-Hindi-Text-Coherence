सुप्रीम कोर्ट ने बीसीसीआई को निर्देश दिया है कि वह अगले सीज़न में बिहार क्रिकेट संघ को रणजी ट्रॉफ़ी मुकाबले में हिस्सा लेने की अनुमति प्रदान करे।बीसीसीआई की संपूर्ण सदस्यता नहीं होने के चलते बिहार क्रिकेट संघ को बीसीसीआई की ओर से साल 2000 से ही राज्य स्तरीय प्रतियोगिताओं में खेलने की अनुमति नहीं थी।इस क़दम से बिहार के युवा खिलाड़ियों का राष्ट्रीय टीम तक पहुंचने का रास्ता साफ़ हो जाएगा।शीर्ष अदालत ने अगले घरेलू सीज़न में बिहार की टीम को अन्य घरेलू क्रिकेट प्रतियोगिताओं में भी खेलने की इजाज़त देने का आदेश दिया है।पिछले साल ही बीसीसीआई ने घरेलू प्रतियोगिताओं में बिहार और पूर्वोत्तर की महिला क्रिकेट और जूनियर टीमों को शामिल करने के लिए अपने घरेलू कार्यक्रम में कई बड़े बदलाव किए थे।लेकिन सुप्रीम कोर्ट द्वारा गठित बीसीसीआई की प्रशासकों की समिति ने बिहार को बीसीसीआई में पूर्ण सदस्यता प्रदान की थी।