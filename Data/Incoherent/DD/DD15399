एक वकील ने सुप्रीम कोर्ट में दायर अर्ज़ी में कहा था कि अगर ये फ़िल्म रिलीज़ हुई तो क़ानून व्यवस्था बिगड़ सकती है.अदालत ने अर्जी पर तत्काल सुनवाई की मांग ख़ारिज करते हुए कहा कि क़ानून व्यवस्था राज्य सरकार की ज़िम्मेदारी है न कि अदालत की और कोर्ट अपने आदेश में पहले ही स्थिति स्पष्ट कर चुका है.सर्वोच्च न्यायालय ने फ़िल्म 'पद्मावत' पर रोक की मांग वाली नई याचिका को भी ख़ारिज कर दिया है.सुप्रीम कोर्ट ने गुरुवार को इस सिलसिले में कुछ राज्य सरकारों द्वारा फ़िल्म के प्रदर्शन पर प्रतिबंध के आदेश पर रोक लगा दी थी.अदालत ने कहा था कि फ़िल्म पर इस तरह रोक नहीं लगाई जा सकती.