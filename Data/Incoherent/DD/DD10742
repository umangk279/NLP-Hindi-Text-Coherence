गृहमंत्री राजनाथ सिंह ने लखनऊ में रैपिड एक्शन फोर्स के 26वें स्थापना दिवस कार्यक्रम में हिस्सा लिया.साथ ही गृहमंत्री ने उम्मीद जताई कि 2-3 साल में नक्सलवाद का देश से सफाया हो जाएगा.इस मौके पर गृहमंत्री राजनाथ सिंह ने कहा कि हिंदुस्तान के 126 जिलों में नक्सलवाद था, जो कि अब सिमटकर 10-12 जिलों में रह गया है.इस दौरान गृहमंत्री ने जवानों को वीरता पदक, सराहनीय सेवा पदक दिए.91 बटालियन आरएएफ में चल रहे इस कार्यक्रम में गृहमंत्री ने परेड का निरीक्षण किया.साथ ही गृहमंत्री राजनाथ सिंह ने कहा कि हमारी सरकार ने शहीदों के परिवार को 1 करोड़ रुपये की आर्थिक सहायता देनी शुरू की.