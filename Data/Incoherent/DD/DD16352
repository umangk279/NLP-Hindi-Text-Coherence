राष्ट्रीय राजधानी क्षेत्र लगातार चौथे दिन धुंध की मोटी चादर से ढका हुआ है, जिससे लोगों को सांस लेने में दिक्कतें आ रही हैं, वहीं इस मामले में दिल्ली सरकार को एक के बाद एक चौतरफा फटकार लग रही है और अब तो ऑड-इवन लागू करने का उसका फैसला भी विवादों के घेरे में है।दिल्ली सरकार के इंतज़ाम कम पड़ते नज़र आए तो ऑड-इवन पर भी सवाल उठने लगे हैं।लगातार चौथे दिन शुक्रवार को भी दिल्ली-एनसीआर को प्रदूषण से राहत नहीं मिली, जबकि प्रदूषण का स्तर चौथे दिन भी खतरनाक स्तर पर बना रहा।