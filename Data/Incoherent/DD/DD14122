42 करोड़ रुपए की वसूली के लिए बैंक ऑफ इंडिया ने हांग कांग में नीरव मोदी के खिलाफ दर्ज किया मामला।बैंक ने  62.5 लाख अमेरिकी डॉलर मू्ल्य की ऋण राशि की वसूली के लिए अदालत का दरवाज़ा खटखटाया है।पंजाब नेशनल बैंक के बाद हांग कांग में नीरव मोदी के खिलाफ मामला दर्ज करने वाला बैंक ऑफ इंडिया दूसरा बैंक।भारत सरकार नीरव मोदी को गिरफ्तार करने के लिए हॉन्गकांग के अधिकारियों को पहले ही अपना अनुरोध भेज चुकी है।बैंक ऑफ इंडिया ने भगोड़े कारोबारी नीरव मोदी के खिलाफ गैर-कानूनी शपथ पत्रों के आधार पर बैंक से ली गई राशि की वसूली के लिए हॉन्गकांग की एक अदालत में एक कानूनी केस दाखिल किया है।इससे पहले पंजाब नेशनल बैंक 50 लाख अमेरिकी डॉलर से अधिक मूल्य की राशि के लिए नीरव मोदी के खिलाफ हॉन्गकांग की अदालत में केस दायर कर चुका है।बैंक ऑफ इंडिया ऐसा करने वाला दूसरा बैंक है, जिसने राशि की वसूली के लिए हॉन्गकांग की अदालत में कानूनी केस डाला है।