सभी राज्‍यों ने जिला और राज्‍य स्‍तर पर आपात केंद्र शुरू किए हैं।गृह मंत्रालय ने बताया कि केंद्र और राज्‍यों ने नागरिकों की समस्‍याएं दूर करने के लिए नियंत्रण कक्ष और हेल्‍पलाइन नंबर शुरू किए हैं।गृहमंत्री अमित शाह ने कोविड-19 से निपटने के लिए गृह मंत्रालय में गठित नियंत्रण कक्ष के संचालन के बारे में कल समीक्षा बैठक की अध्यक्षता की।गृहमंत्री अमित शाह ने नियंत्रण कक्ष के अधिकारियों के साथ विभिन्न राज्यों में कोविड-19 की स्थिति का आकलन और उनके उत्कृष्ट कार्यों की सराहना की।गृह मंत्रालय का नियंत्रण कक्ष रात-दिन काम कर रहा है और यह कोविड-19 से निपटने में न केवल राज्यों के साथ समन्वय कर रहा है बल्कि केंद्र सरकार के विभिन्न मंत्रालयों के साथ भी तालमेल बनाकर काम कर रहा है।