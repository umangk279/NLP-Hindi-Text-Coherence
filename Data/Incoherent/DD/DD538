ये संगठन नई तकनीक का इस्‍तेमाल कर हर समय अपने कर्मचारियों की स्वास्थ्य स्थिति की आसानी से जाँच कर सकते हैं।आरोग्य सेतु की ओपन API सेवा से कोविड-19 संक्रमण के जोखिम से बचा जा सकेगा और व्यवसायों तथा अर्थव्यवस्था को पटरी पर लाने में भी मदद मिलेगी।50 से अधिक कर्मचारियों वाले संगठन और व्यावसायिक संस्थाएं इस नई सेवा का लाभ प्राप्‍त कर सकते हैं।आरोग्य सेतु ऐप ने व्‍यापार और अर्थव्यवस्था में सुरक्षित कामकाज शुरू करने में मदद के लिए एक नया तकनीकी समाधान शुरू किया है।नई ओपन एप्‍लीकेशन प्रोग्रामिंग इंटरफेस-API सेवा से संगठन अपने कर्मचारियों की आरोग्य सेतु ऐप से स्‍वास्‍थ्‍य की जानकारी ले सकेंगे और घर से काम करने के विभिन्न तरीकों को जान सकेंगे।