कल महाराष्ट्र और हरियाणा विधानसभा चुनाव के नतीजे आने वाले है. . . क्या फणनवीस और खट्टर सरकार दोवारा सत्ता में आयेगी या फिर होगा सत्ता परिवर्तन, ये कल पता चलेगा लेकिन एग्जिट पोल की माने तो दोनों ही राज्यों में भाजपा जवरदस्त तरीके से वापसी करने वाली है।गुरुवार सुबह आठ बजे से मतगणना का काम शुरु होगा और दोपहर बाद तक नतीजे आ जाने की उम्मीद है।देश के दो प्रमुख राज्यों में चुनावी घमासान अब अपने अंतिम मुकाम पर पहुंच गया है।कल दोपहर बाद तक ये तय हो जाएगा कि दोनों राज्यों में जनता ने किसे दिया है आशीर्वाद और किसकी हो रही है छुट्टी।राज्य में इसके लिए पूरी तैयारी की गयी है।आपके अपने चैनल डीडी न्यूज की तरफ से भी आपको सबसे विश्वसनीय, सबसे सटीक और सबसे तेज नतीजे देने के लिए पूरी तैयारी की गयी है।मतगणना केंद्रों की सुरक्षा के लिए अर्धसैनिक बल के जवानों को तैनात किया गया है।देश के 18 राज्यों की 51 विधानसभा सीटों और दो लोकसभा सीटों पर सोमवार को हुए उपचुनाव के लिए भी गुरुवार को ही मतगणना होगी।साथ ही राजनीतिक विश्लेषक, वरिष्ठ पत्रकार और राजनीतिक दलों के प्रतिनिधि नतीजों का विश्षेलण करेंगे।सुबह सात बजे से दोनों राज्यों में मौजूद हमारे संवाददाता सबसे संतुलित और सटीक नतीजे आप तक पहुंचाएंगे।कुल मिलाकर दोनों राज्यों में विधानसभा चुनावों के साथ ही बाकी राज्यों में लोकसभा और विधानसभा उपचुनावों की मतगणना की सारी तैयारियां पूरी हो गयी हैं और अब इंतजार है नतीजों का ।सबसे पहले बात महाराष्ट्र की करें तो राज्य की 288 सीटों पर हुए चुनाव के लिए मतगणना का काम सुबह आठ बजे शुरु हो जाएगा।सोमवार को हुए मतदान के बाद अब मतगणना की तैयारियां जोरों पर है।