अयोध्या में ऐसी दिवाली मनी जैसी शायद पहले नहीं मनी होगी.मर्यादा पुरुषोत्तम राम की नगरी अयोध्या में मंगलवार को एक भव्य कार्यक्रम का आयोजन किया गया.अयोध्या की ये दिवाली इसलिए खास रही कि सरयू नदी के तट पर तीन लाख से अधिक दीये जलाकर वर्ल्ड रिकॉर्ड बनाया गया.इससे पहले मुख्यमंत्री योगी आदित्यनाथ ने गुलाब का फूल देकर दक्षिण कोरिया की प्रथम महिला का स्वागत किया.ऐसे मनोरम वातावरण में योगी आदित्यनाथ और दक्षिण कोरिया की प्रथम महिला ने सरयू घाट पर आरती की.दीये की रोशनी जब पानी में पड़ती थी, तो वो नयनाभिराम दृश्य पैदा कर रही थी.छोटी दिवाली के मौके पर.मुख्यमंत्री और दक्षिण कोरिया की प्रथम महिला ने संयुक्त रूप से अयोध्या के सरयू तट पर कोरिया की महारानी के स्मारक का शिलान्यास भी किया.मंगलवार को दीपों से दुल्हन सी सजी भगवान राम की जन्म स्थली अयोध्या.घाट की सीढ़ियों पर लाखों दीये जब एक साथ जगमगाए तो उसकी छटा देखते ही बनती थी.सरयू तट से लेकर राम की पैड़ी के पूरे परिसर सहित मुख्य मार्ग पर विविध आकृतियों के साथ एलईडी लाइटों से सुसज्जित प्रवेश द्वार का नयनाभिराम दृश्य स्वत: उत्सव का आमंत्रण दे रहा था.सांस्कृतिक कार्यक्रमों और झांकियों के बीच आयोजित इस मौके पर योगी आदित्यनाथ ने 176 करोड़ की योजनओं का उद्घाटन और शिलान्यास किया और अयोध्या को दीपावली के कई तोहफे दिए.इस अवसर पर राज्यपाल राम नाइक ने कहा कि इस तरह के कार्यक्रम से विश्व में अयोध्या की मान्यता भी बढ़ेगी.इस मौके पर योगी ने कहा कि पिछले साढ़े चार साल में केंद्र सरकार द्वारा किए गए विकास कार्यों से रामराज्य का सपना साकार हो रहा है.इसके बाद जब राम, लक्ष्मण और सीता पुष्पक विमान से आयोजन स्थल पर पहुंचे, तब योगी आदित्यनाथ ने उनकी आरती की.राम की पैड़ी के मुख्य नहर में वाटर शो के दृश्य के मध्य मंदिरों पर पड़ने वाली रंग-बिरंगी लाइटों की शोभा भी अद्भुत छटा बिखेर रही थी.ये कार्यक्रम इन मायनों में ख़ास था कि इसमे विशिष्ट मेहमान के रूप में दक्षिण कोरिया की प्रथम महिला किम जुंग सूक ने शिरकत की.उत्तर प्रदेश सरकार जहां अयोध्या के विकास के लिए कई कार्यक्रम चला रही है, वहीं केंद्र सरकार द्वारा रामायण सर्किट का विकास कर मर्यादा पुरुषोत्तम राम और उनके जीवन से जुड़े स्थानों से श्रद्धालुओं को जोड़ने के लिए महत्वपूर्ण पहल की जा रही है.कोरिया की प्रथम महिला ने अपने संबोधन में कहा की भारत और कोरिया, दोनों देश शांति का आह्वान करते हुए मिलकर उम्मीदों के दीप जलाकर अंधकार को दूर कर सकते हैं.इस ऐतिहासिक दीपोत्सव   और भव्य आयोजन की साक्षी बनीं दक्षिण कोरिया की प्रथम महिला किम जुंग सूक.तीन लाख दीपों के साथ जहां इस कार्यक्रम में विश्व रिकॉर्ड बनाया गया, तो वहीं मुख्यमंत्री योगी आदित्यनाथ ने अयोध्या नगरी के लिए कई अहम घोषणाएं की.इन दीयों की छटा और लाइट शो ने भव्य माहौल बना दिया.