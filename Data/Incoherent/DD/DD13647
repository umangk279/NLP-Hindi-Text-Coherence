पीएम ने कहा कि सरकार ने देश में कारोबार करने की प्रक्रिया को सरल बनाने के लिए चार वर्षों में कई कदम उठाए हैं.प्रधानमंत्री नरेंद्र मोदी ने देश के कारोबारियों और तमाम मंत्रालयों से भारत को 5,000 अरब डॉलर की अर्थव्यवस्थाओं की श्रेणी में पहुंचाने का लक्ष्य सामने रखकर काम करने को कहा है.राजधानी में हाइटेक वाणिज्य भवन की आधारशिला रखते हुए पीएम ने जीडीपी की वार्षिक वृद्धि दर को दहाई अंक में ले जाने और वैश्विक व्यापार में देश की हिस्सेदारी दोगुनी कर 3.4 प्रतिशत तक करने पर जोर दिया है.