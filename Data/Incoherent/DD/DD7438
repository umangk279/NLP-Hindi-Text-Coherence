तमिलनाडु की वेल्लोर लोकसभा से कथित तौर पर भारी मात्रा में नकदी बरामद होने के बाद यहां मतदान रद्द कर दिया गया है।इस क्षेत्र से द्रमुक उम्मीदवार के कार्यालय से कुछ दिन पहले कथित रूप से भारी मात्रा में नकदी बरामद होने के बाद यह फैसला लिया गया है।चुनाव आयोग ने तमिलनाडु की वेल्लोर लोकसभा सीट पर मतदान किया रद्द , मतदाताओं को प्रभावित करने के लिए भारी मात्रा में नकदी बरामद होने के बाद लिया गया फैसला।निर्वाचन आयोग ने सुरक्षा कारणों से त्रिपुरा पूर्व लोकसभा सीट के मतदान की तारीख 18 अप्रैल से बढ़ाकर 23 अप्रैल कर दी है।त्रिपुरा पूर्वी संसदीय सीट पर भी सुरक्षा कारणों से अब 18 के बजाए 23 अप्रैल को होगा मतदान।चुनाव आयोग ने इस संबंध में राष्ट्रपति को सिफारिश भेजी थी, जिसपर उन्होंने फैसला लिया।आयोग ने राज्य के मुख्य निर्वाचन पदाधिकारी और विशेष पुलिस पर्यवेक्षक की रिपोर्टों का हवाला देते हुए कहा कि कानून-व्यवस्था की मौजूदा स्थिति स्वतंत्र और निष्पक्ष चुनावों के लिए अनुकूल नहीं है।