केंद्रीय वन एवं पर्यावरण मंत्री प्रकाश जावडेकर ने नई दिल्ली में नेशनल ई-मोबिलिटी प्रोग्राम में हिस्सा लिया.इसका उद्देश्य 2030 तक देशभर में 30 प्रतिशत ई-मोबिलिटी के लक्ष्य को हासिल करना है.इस मिशन की शुरुआत 7 मार्च, 2018 को हुई थी.उन्होंने कहा कि दिल्ली के प्रदूषण के लिए हरियाणा, पंजाब को दोष देना सही नहीं है.केंद्रीय मंत्री ने दिल्ली में बढ़ते प्रदूषण पर चिंता जाहिर की.उन्होंने केजरीवाल सरकार पर राजनीति करने का आरोप लगाते हुए कहा कि दोषारोपण करने की जगह प्रदूषण को कम करने पर काम करने की जरूरत है.दिल्ली में ई-वाहनों को हरी झंडी दिखाने के बाद अपने संबोधन में प्रकाश जावडेकर ने कहा कि शहरों में जहां गाड़ियों की संख्या लाखों में है, वहां के लिए मोदी सरकार ने ई-वाहन के लिए लोगों को सब्सिडी दी है.