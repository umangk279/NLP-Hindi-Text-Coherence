अमेरिका में इस साल और ब्याज दरें नहीं बढ़ने की उम्मीद के चलते दुनियाभर के शेयर बाजारों में जोरदार तेजी देखने को मिली।इसके अतिरिक्त रिजर्व बैंक ने दिवालिया प्रक्रिया से गुजरने वाली करीब 40 कंपनियों के ऋण के संबंध में बैंकों द्वारा किये जाने वाले प्रावधान में छूट देने की घोषणा की है जिससे बैंकिग सूमह के सूचकांक में 2.78 प्रतिशत की बढ़त देखने को मिली।इन्हीं मजबूत संकेतों के चलते भारतीय शेयर बाजार में भी तेजी देखने को मिली।अमेरिका और चीन के बीच जारी तनातनी को कम करने की दिशा में अमेरिका के प्रयास से अमेरिकी शेयर बाजार के साथ अन्य यूरोपीय और एशियाई बाजार भी हरे निशान में रहे।निफ्टी 197 अंक की उछाल के साथ 10,325 के स्तर पर बंद हुआ है।भारतीय रिजर्व बैंक द्वारा नीतिगत दरों में कोई बदलाव न करने और सेवा क्षेत्र की गतिविधियों के तेज होने से उत्साहित निवेशकों की लिवाली के दम पर सेंसेक्स में तेजी देखी गई।सेंसेक्स 578 अंक की तेजी के साथ 33,597 के स्तर पर बंद हुआ है।