ये ब्रिज इंजीनियरिंग का बेहतरीन नमूना है।राजधानी दिल्ली में यमुना नदी पर बहुप्रतीक्षित सिग्नेचर ब्रिज आज से आम जनता के लिए खुल जायेगा।यमुना नदी पर बने इस 575 मीटर लंबे ब्रिज को बनाने में करीब 1500 करोड़ रुपये की लागत आई है।इस परियोजना के पूरा होने से उत्तरी और उत्तरपूर्वी दिल्ली के बीच यात्रा का समय कम हो जायेगा।दिल्लीवासी इस ब्रिज के ऊपर से शहर के विस्तृत मनोरम दृश्य का आनंद भी ले सकेंगे।लंबे इंतजार के बाद दिल्लीवासियों को मिला सिग्नेचर ब्रिज का तोहफा इसकी कुल लंबाई 575 मीटर है  यह ब्रिज ट्रांस यमुना क्षेत्र को बाहरी और उत्तरी दिल्ली से जोड़ता है।ब्रिज के उद्घाटन के मौके पर शानदार लेजर शो का भी आयोजन किया गया।इसके लिए चार लिफ्ट लगायी गयी हैं जिनकी कुल क्षमता 50 लोगों को ले जाने की है।