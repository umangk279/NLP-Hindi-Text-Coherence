अपहरणकर्ता ने सभी बच्चों को जन्मदिन की पार्टी के लिए बुलाया था अपने घर, हत्या मामले का दोषी था बेल पर.फर्रुखाबाद जिले के मोहम्मदाबाद के कठरिया गांव में बच्चों को बंधक बनाने वाले सुभाष बाथम को उत्तर प्रदेश पुलिस और एटीएस की टीम ने देर रात मार गिराया और सभी बच्चों को उसके घर से सुरक्षित निकाल लिया गया।उत्तर प्रदेश के फर्रूखाबाद में बंदी बनाए गए सभी बच्चे हुए रिहा, मारा गया अपहरणकर्ता।अपर मुख्य सचिव गृह अवनीश अवस्थी ने बताया कि , सभी बच्चों को सुरक्षित बाहर निकाल लिया गया है और बच्चों को बंधक बनाने वाले को मार गिराया गया है।गुरुवार शाम को एक व्यक्ति ने जन्मदिन मनाने के बहाने करीब 23 बच्चों को अपने घर में बुलाकर बंधक बना लिया था।इस मामले पर मुख्यमंत्री योगी आदित्यनाथ ने वरिष्ठ पुलिस अधिकारियों की बैठक कर उन्हें घटनास्थल पर रहने का निर्देश दिया था।