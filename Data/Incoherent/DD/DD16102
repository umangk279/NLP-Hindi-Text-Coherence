प्रधानमंत्री मोदी ने किसानों से आह्वान किया कि पृथ्वी की रक्षा के लिए 2022 तक यूरिया के इस्तेमाल में कमी लाएं और इसका उपयोग आधा कर दें।उन्होंने कहा कि दिव्यांग जन किसी से पीछे नहीं हैं और हर क्षेत्र में अपने कौशल का परिचय दे रहे हैं जिससे एक समावेशी समाज का निर्माण हो रहा है।प्रधानमंत्री ने 8 वर्षीय दिव्यांग तुषार का उदाहरण देते हुए कहा कि स्वच्छता की कोई उम्र नहीं होती।प्रधानमंत्री ने कहा है कि मिट्टी की वजह से ही पृथ्वी पर वनस्पति और मानव जीवन संभव हो सका है।पीएम ने कहा कि धरती को बचाने का मतलब कृषि उत्पाद में वृद्धि और किसानों के जीवन में बदलाव से है।प्रधानमंत्री ने देशवासियों को 'ईद-ए- मिलाद-उन- नबी' की हार्दिक शुभकामनाएँ देते हुए कहा कि ये पर्व, समाज में शांति और सद्भावना का संदेश देता है।5 दिसंबर को विश्व मृदा दिवस का जिक्र करते हुए प्रधानमंत्री ने कहा कि मिट्टी को उपजाऊ बनाने के लिए इसके पोषण पर ध्यान देना होगा।