पिछले वर्ष की इसी अवधि में तकरीबन 37 हजार तीन सौ 97 करोड़ रुपये का निर्यात किया गया था।मंत्रालय ने कहा है कि सितम्‍बर 2020 में आवश्‍यक कृषि उत्‍पादों का निर्यात 81 दशमलव सात प्रतिशत बढ़कर नौ हजार दो सौ 96 करोड़ रुपये रहा है।केंद्रीय कृषि मंत्रालय ने कहा है कि अप्रैल से सितम्‍बर 2020 की अवधि में आवश्‍यक कृषि उत्‍पादों का कुल निर्यात 43 दशमलव चार प्रतिशत बढ़कर 53 हजार छह सौ 26 करोड़ रुपये हो गया है।सितम्‍बर 2019 में कुल निर्यात पांच हजार एक सौ 14 करोड़ रुपये का रहा था।मंत्रालय ने कहा कि हाल ही में सरकार ने कृषि आधारित कारोबार को बढ़ावा देने के लिए एक लाख करोड़ रुपये के कृषि इन्‍फ्रा कोष की घोषणा की है।इसका इस्‍तेमाल कृषि निर्यात को बढ़ावा देने में किया जाएगा।कृषि निर्यात को बढ़ावा देने के लिए सरकार ने कृषि निर्यात नीति 2018 की घोषणा की है जिसमें फल, सब्‍ज़ी और मसाले जैसी नकदी फसलों की निर्यात आधारित खेती के लिए विशेष क्षेत्र नीति अपनाई जा रही है।मंत्रालय ने कहा कि इस अवधि में मूंगफली, परिष्‍कृत चीनी, गेहूं, बासमती चावल और गैर-बासमती चावल के निर्यात में सकारात्‍मक वृद्धि देखी गई है।