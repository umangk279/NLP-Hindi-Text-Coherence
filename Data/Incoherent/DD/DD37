श्री मोदी ने कहा कि हमें अपने प्रयासों की यह गति बनाये रखनी होगी और इस घातक संक्रमण से लोगों का बचाव करना होगा।उन्‍होंने कहा कि हमारे सामूहिक प्रयासों से अनेक लोगों की जान बचाई जा सकी है।प्रधानमंत्री नरेन्‍द्र मोदी ने कोविड महामारी की रोकथाम संबंधी समुचित व्‍यवहार के बारे में ट्वीटर के माध्यम से जन आंदोलन अभियान का शुभारम्‍भ किया।आने वाले त्‍योहारों और सर्दियों तथा आर्थिक गतिविधियों की शुरुआत को देखते हुए यह अभियान चलाया जा रहा है।प्रधानमंत्री ने कहा कि कोविड से संघर्ष एक जन आंदोलन है और इसे कोविड योद्धाओं के समर्पण से शक्ति मिली है।उन्‍होंने हमेशा मास्‍क लगाने, हाथों की साफ-सफाई रखने, दो गज की दूरी के नियम का पालन करते हुए सुरक्षित दूरी बनाए रखने की अपील की।प्रधानमंत्री नरेन्‍द्र मोदी ने एक ट्वीट में लोगों से कोरोना संक्रमण से संघर्ष से एकजुट रहने की अपील की।