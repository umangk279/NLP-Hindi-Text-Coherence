देशभर में कोरोना वायरस से संक्रमित मरीजों की संख्या में लगातार बढ़ोतरी हो रही है।स्वास्थ्य मंत्रालय के आज सुबह अपडेट किए गए आंकड़ों के मुताबिक देश में संक्रमण के सर्वाधिक 5,652 मामले महाराष्ट्र में, 2,407 मामले गुजरात में, 2,248 मामले दिल्ली में, 1,890 मामले राजस्थान में, 1,629 मामले तमिलनाडु में और 1,592 मामले मध्य प्रदेश में हैं।मंत्रालय के अनुसार कोविड-19 के 16,454 मरीजों का इलाज चल रहा है, 4,258 लोगों को ठीक होने के बाद अस्पताल से छुट्टी मिल चुकी है और एक मरीज दूसरे देश चला गया।केंद्रीय स्वास्थ्य मंत्रालय ने बताया कि कोविड-19 के कारण देश में मरने वाले लोगों की संख्या 681 हो गई और संक्रमण के मामले 21,393 पर पहुंच गए।संक्रमण के कुल मामलों में से 77 लोग विदेशी हैं।संक्रमण के कारण देश में कुल 681 लोगों की मौत हुई है।केंद्रीय स्वास्थ्य मंत्रालय की ओर से जारी आंकड़ों के मुताबिक, देशभर में कोरोना पॉजिटिव मामलों की कुल संख्या 21,393 हो गई है, जिसमें 16,454 सक्रिय हैं, 4258 लोग स्वस्थ हो चुके हैं।मंगलवार शाम से कुल 37 लोगों की मौत हुई है जिनमें से 19 लोगों की मौत महाराष्ट्र में, 13 की गुजरात में, तीन की पश्चिम बंगाल में तथा तमिलनाडु और झारखंड में एक-एक व्यक्ति की मौत हुई है।