ड्यूटी के दौरान शहीद होने वाले 122 सैनिकों के परिवारों के लिए सूरत में आयोजित एक अभिनंदन कार्यक्रम में राजनाथ सिंह ने पाकिस्तान को चेतावनी दी कि अगर उसके भेजे आतंकियों ने नियंत्रण रेखा पार की तो भारतीय सेना उन्हें वापस नहीं जाने देगी.रक्षा मंत्री ने पाकिस्तान को आड़े हाथ लेते हुए कहा कि जो अपने यहां अल्पसंख्यकों को सुरक्षा नहीं दे पाता वह मानवाधिकार की बातें कर रहा है.रक्षामंत्री राजनाथ सिंह ने कहा है कि पाकिस्तान को आतंकवाद को बढ़ावा देना बंद कर देना चाहिए, अगर ऐसा नहीं हुआ तो उसके टुकड़े होने से कोई नहीं रोक सकता.