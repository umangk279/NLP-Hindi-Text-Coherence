देश भर में कोरोना संक्रमण की महामारी के बीच लॉकडाउन में थम सी गई जिंदगी को फिर से पटरी पर लाने के लिए तमाम सावधानियों के बीच गतिविधियों को धीरे-धीरे खोला जा रहा है।करीब 6 महीनों के अंतराल के बाद आज से कुछ राज्यों में फिर से चरणबद्ध तरीके से खुलेंगे स्कूल।पंजाब सरकार ने रविवार को कंटेनमेंट जोन के बाहर रहने वाले कक्षा नौवीं से 12वीं तक के छात्रों को स्वेच्छा से स्कूल जाकर शिक्षकों से मार्गदर्शन लेने की इजाजत दी है।उधर केंद्र शासित प्रदेश जम्मू कश्मीर के जम्मू क्षेत्र में कंटेनमेंट जोन के बाहर के सभी सरकारी एवं निजी स्कूल छह महीने बाद सोमवार को आंशिक रूप से खुलेंगे।इसके लिए केंद्रीय स्वास्थ्य एवं परिवार कल्याण मंत्रालय द्वारा आठ सितंबर को जारी मानक संचालन प्रक्रिया के तहत स्कूल जाने के लिए माता-पिता या अभिभावक से लिखित सहमति की जरूरत होगी।नौंवी कक्षा से 12वीं कक्षा के छात्रों के लिए दिशा निर्देशों के साथ आंशिक रुप से इन स्कूलों को आज से खोला जा रहा है।स्कूलों में छात्रों की उपस्थिति स्वैच्छिक होगी और वो अपने अभिभावक की अनुमति से ही स्कूल आएंगे।यहां कक्षा 9 और 10 के लिए अलग दिन स्‍कूल खुलेंगे और कक्षा 11 और 12 के लिए अलग दिन।असम में  कूल खोलने को लेकर डीटेल्‍स एसओपी जारी किए गए हैं।छात्रों की सुरक्षा के लिये सभी आवश्यक इंतजाम किये गये हैं ।केंद्र की सभी गाइडलाइंस का पालन किया जाएगा।हरियाणा में भी आज से स्‍कूल खुल रहे हैं।शुरुआत में सिर्फ उच्च कक्षाओं के छात्रों को स्वैच्छिक रूप से स्कूल जाने की अनुमति, लेकिन कंटेनमेंट ज़ोन में स्कूल रहेंगे बंद।इसी क्रम में पंजाब और जम्मू में आज से आंशिक रुप से स्कूलों को खोलने की पहल की गई है।इसके अलावे हिमाचल प्रदेश, चंडीगढ़, नगालैंड, मेघालय और आंध्र प्रदेश में भी आज से स्‍कूल खुल रहे हैं।राज्य के गृह विभाग ने राष्ट्रीय कौशल प्रशिक्षण संस्थानों, औद्योगिक प्रशिक्षण संस्थानों (आईटीआई), राष्ट्रीय कौशल विकास निगम या राज्य कौशल विकास मिशनों या केंद्र या राज्य सरकारों के अन्य मंत्रालयों में पंजीकृत लघु प्रशिक्षण केंद्रों में कौशल या उद्यमिता प्रशिक्षण की अनुमति देने के लिए भी विस्तृत निर्देश जारी किए हैं।