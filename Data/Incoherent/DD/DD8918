अमेरिकी अर्थव्यवस्था पर खासा असर डाल रहे सरकारी शटडाउन के जल्द खत्म होने की संभावनाओं को राष्ट्रपति डोनॉल्ड ट्रंप ने नकार दिया है.ट्रंप ने मंगलवार को कहा कि संघीय सरकार का आंशिक शटडाउन तब तक जारी रहेगा, जब तक यूएस-मेक्सिको सीमा पर दीवार बनाने के लिए फंड उपलब्ध कराने की उनकी मांग पूरी नहीं हो जाती.डोनॉल्ड ट्रंप ने क्रिसमस के दिन विदेश में तैनात अमेरिकी सैनिकों को वीडियो कॉन्फ्रेंसिंग के जरिए संबोधित करते हुए कहा, “मैं आपको नहीं बता सकता कि सरकार दोबारा कब काम शुरू करेगी.” गौरतलब है कि अमेरिकी सरकार शनिवार से आंशिक शटडाउन पर है, जिसके चलते करीब 4 लाख कर्मचारियों को घर बैठकर क्रिसमस मनाने के लिए मजबूर होना पड़ा है, जबकि 4.2 लाख के करीब कर्मचारियों को बिना वेतन के काम करने को मजबूर होना पड़ा है.मैं आपसे कह सकता हूं कि यह तब तक दोबारा काम नहीं करेगी, जब तक हमें दीवार मिल नहीं जाती.