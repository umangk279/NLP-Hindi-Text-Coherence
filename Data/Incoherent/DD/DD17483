श्रम एवं रोजगार मंत्रालय द्वारा आयोजित पुरस्कार समारोह में उल्लेखनीय कार्य के लिए विजेताओं को पुरस्कार प्रदान किए गए।खानों में दुर्घटनाओं की रोकथाम में उल्लेखनीय कार्य को प्रोत्साहन देने के लिए ये पुरस्कार प्रदान किए जाते हैं।राष्ट्रपति रामनाथ कोविंद ने खान सुरक्षा के लिए राष्ट्रीय पुरस्कार प्रदान किए।अपने संबोधन में राष्ट्रपति ने कारोबारियों से मजदूरों और उनके परिवारों के लिए बेहतर नीति बनाने का आह्वान किया।राष्ट्रपति ने कहा कि खान में काम करने वाले मजदूरों के साथ-साथ खनन कार्य में भी सुरक्षा होनी चाहिए जिसके लिए कई उपाए किए गए हैं जिनकी हमें सराहना करनी चाहिए।राष्ट्रपति ने कहा कि जीडीपी में खनिज क्षेत्र का 2.6 प्रतिशत योगदान है और यह रोजाना करीब 10 लाख लोगों को रोज़गार के अवसर मुहैया कराता है।राष्ट्रपति रामनाथ कोविंद ने आज नई दिल्ली में एक कार्यक्रम में वर्ष 2013 और 2014 के लिए राष्ट्रीय खान सुरक्षा पुरस्कार प्रदान किए।साथ ही खनन कंपनियों से मजदूरों और उनके परिवारों के कल्याण के लिए बेहतर नीतियां बनाने का आह्वान किया।