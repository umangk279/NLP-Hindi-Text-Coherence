जो अन्य मुद्दे बचे हैं उन पर आज से शुरू हो रही जीएसटी काउंसिल में विचार-विमर्श होगा।जीएसटी से जुड़े चार अहम विधेयकों पर लोकसभा की सहमति की मोहर लगने के बाद सरकार अब तेजी से इसे लागू करने की दिशा में आगे बढ़ रही है।जीएसटी काउंसिल में पहले ही ज्यादातर मुद्दों पर सहमति बन चुकी है।इस बीच जीएसटी के नियमों को लेकर वित्त मंत्रालय और संबंधित पक्षों के अधिकारियों में लगातार चर्चा हो रही है।इस व्यवस्था से केन्द्रीय स्तर पर लगने वाले उत्पाद शुल्क, सेवाकर और राज्यों में लगने वाले वैट सहित कई अन्य कर जीएसटी में शामिल हो जाएंगे।अब राज्यों से पास होगा जीएसटी विधेयक,राज्यों को सत्र बुलाकर पास कराने को कहेगी सरकार।जीएसटी सरल टैक्स प्रक्रिया को लागू करने पर जोर देता है और इस टैक्स के ऊपर कोई टैक्स नहीं लगेगा।इससे न केवल आम लोगों को बल्कि कारोबारियों को काफी फायदा होगा ।