मोटेरा स्टे़डियम आने से पहले ट्रंप ने 22 किलोमीटर के रोड शो में भारत की सांस्कृतिक विरासत की झलक देखी।ट्रंप ने भारत की विविधिता की तारीफ की तो साथ ही ये भी बताया कि कैसे दोनों देशों में काफी समानताएं हैं।दुनिया के सबसे ताकतवर शख्स ने अहमदाबाद के मोटेरा स्टेडियम में जब अपने भाषण की शुरुआत हिंदी में नमस्ते से की तो उन्होंने देश के सवा अरब से भी ज्यादा भारतीयों का दिल जीत लिया ।ऐसा लग ही नहीं रहा था कि ट्रंप पहली बार भारत आए है।क्रिकेट और सिनेमा दोनों में भारतीयों की जान बसती है और दोनों का जिक्र करके अमेरिकी राष्ट्रपति ने बता दिया कि भारतीय उनके लिए बेहद खास हैं।स्टेडियम में बैठे करीब सवा लाख लोगों ने ट्रंप का जोरदार अभिवादन किया।अमेरिका के राष्ट्रपति डोनाल्ड ट्रंप ने सोमवार को जब मोटेरा स्टेडियम में अपना संबोधन दिया तो लगा कि भारतीय विषयों का कोई बहुत बड़ा जानकार बोल रहा है।ट्रंप के भाषण की शुरुआत नमस्ते से की और पूरे भाषण में भारत की तारीफ की तो उनका समापन भी भारतीयों के दिल जीन लाने वाला ही था।ट्रंप ने अपने भाषण में न केवल भारत की तारीफ में कसीदे पढ़े बल्कि देश के सामाजिक तानेबाने की जी भर कर तारीफ की।करीब आधे घंटे के अपने संबोधन में ट्रंप ने हर भारत वासी का दिल जीत लिया।ट्रंप यहीं नहीं रुके उन्होंने भारत की सस्कृति उसके त्योहार और उसके महापुरुषों का खूब जिक्र किया और लोगों की वाहवाही बटोरी।इंडिया रोड शो ट्रंप को खूब भाया और उन्होंने इसकी तारीफ करते हुए कहा कि वो इसे जीवनभर याद रखेंगे।भारत की आर्थिक विकास की तरक्की से लेकर, देश की सामाजिक प्रगति पर राष्ट्रपति ने अपनी बात सामने रखी तो खेल जगत से लेकर बालीबुड की जानकारी पर जब ट्रंप ने संबोधन दिया तो लोगों के बीच जमकर तालियां बजी. . . भारत और भारतीयों के वारें में इतनी जानकारी भरें राष्ट्रपति ट्रंप के इस संबोधन से हर कोई  भारत के बढ़ते कद की चर्चा कर रहा है।विविधिता में एकता देश की विशेषता यह हम हमेशा से दुनिया को बताते रहे हैं और ट्रंप ने भी माना की भारत की यही विविधिता उसकी सबसे बड़ी ताकत है और ये कहीं और नहीं देखने को मिलती ।