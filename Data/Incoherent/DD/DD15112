दिल्ली पुलिस ने इंडियन मुजाहिद्दीन और सिमी के पूरे नेटवर्क को तोड़ दिया है.दिल्ली पुलिस की स्पेशल सेल करीब साढ़े नौ साल से उसकी तलाश कर रही थी.बम और रणनीति बनाने में माहिर आरिज खान उर्फ जुनैद बटला हाउस एनकाउंटर के समय घटना स्थल पर मौजूद था.दिल्ली पुलिस की स्पेशल सेल को आज एक बड़ी कामयाबी हाथ लगी, जब पुलिस ने इंडियन मुज़ाहिद्दीन के आतंकवादी आरिज़ खान उर्फ जुनैद को गिरफ़्तार कर लिया.आरिज़ दिल्ली के बटला हाउस एनकाउंटर सहित कई आतंकी वारदातों में शामिल था और उस पर 15 लाख का इनाम था.पुलिस की मानें तो बाकि बचे हुए लोगों को भी जल्द से जल्द गिरफ्तार कर लिया जाएगा.आरिज खान को दिल्ली पुलिस की स्पेशल सेल ने भारत-नेपाल बॉर्डर से गिरफ्तार कर लिया है.आतंकी घटनाओं की इन लंबी फेहरिस्तों में इंडियन मुज़ाहिद्दीन के आंतकवादी आरिज खान उर्फ जुनैद का सीधा हाथ था.एनआईएन ने जुनैद के ऊपर 10 लाख और दिल्ली पुलिस ने 5 लाख का इनाम रखा हुआ था.आरिज़ खान को नेपाल बॉर्डर से गिरफ़्तार किया गया.2008 में दिल्ली में हुए बटला हाउस एनकांउटर के समय आरिज खान उर्फ जुनैद वहां पर मौजूद था.सूत्रों की माने तो इंस्पेक्टर मोहन चंद्र शर्मा को गोली उसने भी मारी थी.