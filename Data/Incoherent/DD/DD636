उन्‍होंने कहा कि सभी नागरिकों को कम से कम समय में कोरोना वैक्‍सीन उपलब्‍ध कराने की सरकार की योजना तैयार है।पीएम मोदी ने बताया कि भारत में कोरोना की तीन वैक्‍सीन परीक्षण के विभिन्‍न स्‍तरों पर हैं और वैज्ञानिकों की मंजूरी मिलने के बाद इनका बड़े पैमाने पर उत्‍पादन शुरू हो जाएगा।उन्‍होंने कहा कि राष्‍ट्रीय डिजिटल स्‍वास्‍थ्‍य मिशन भारत के स्‍वास्‍थ्‍य क्षेत्र में नई क्रांति लायेगा और सभी नागरिकों को स्‍वास्‍थ्‍य पहचान पत्र दिये जाएंगे।प्रधानमंत्री नरेन्‍द्र मोदी ने आज से राष्‍ट्रीय डिजिटल स्‍वास्‍थ्‍य मिशन की शुरूआत की भी घोषणा की।उन्‍होंने कहा कि इस एकमात्र स्‍वास्‍थ्‍य पहचान पत्र में प्रत्‍येक जांच, प्रत्‍येक बीमारी, डॉक्‍टरों द्वारा दी गई दवाइयां, रिपोर्ट और संबंधित सूचनाएं रहेंगी।