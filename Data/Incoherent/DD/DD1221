कुछ ऐप्स पर प्रतिबंध के बारे में एक सवाल के जवाब में विदेश मंत्रालय ने कहा कि भारत में संचालन करते समय, किसी  को भी संबंधित मंत्रालयों और विभागों द्वारा जारी किए गए भारत के नियमों और दिशा निर्दशों  का पालन करना पड़ता है, जिसमें डेटा सुरक्षा और व्यक्तिगत डेटा की गोपनीयता शामिल हैं।इस बारे में दोनों देशों के कमांडरों के बीच 30 जून को भारतीय सीमा में चुशूल में बैठक हुई ।विदेश मंत्रालय ने कहा है वास्तविक नियंत्रण रेखा यानी एलएसी पर स्थिति से निपटने के लिए भारत और चीन स्थापित सैन्य और राजनयिक प्रक्रियाओं के तहत बातचीत कर रहे हैं ।नेपाल के बारे में पूछे गए सवाल के जवाब में विदेश मंत्रालय ने कहा कि दोनों देशों में अच्छे संबंध है और दोनों देशों ने हाल के सालों में अपने द्विपक्षीय संबंधों को मजबूत किया है।विदेश मंत्रालय ने कराची के हमलों से जुड़े पाकिस्तान के आरोप को भी खारिज कर दिया।विदेश मंत्रालय ने कहा कि पाकिस्तान अपनी घरेलू समस्याओं के लिए भारत पर दोष नहीं मढ़ सकता.विदेश मंत्रालय के प्रवक्ता अनुराग श्रीवास्तव ने कहा कि हम उम्मीद करते हैं कि चीनी पक्ष द्विपक्षीय समझौतों और प्रोटोकॉल के अनुसार सीमावर्ती क्षेत्रों में तेजी से  शांति और स्थिरता की बहाली सुनिश्चित करेगा।