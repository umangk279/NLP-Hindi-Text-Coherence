केंद्रीय सूचना एवं प्रसारण व पर्यावरण, वन और जलवायु परिवर्तन मंत्री प्रकाश जावड़ेकर ने ‘द टॉय बैंक’ के देशभर में 5,000 स्थानों पर खिलौनों की क्लास होने पर बधाई दी है.गौरतलब है कि बच्चे देश का भविष्य हैं और बचपन में उन्हें पढ़ाई के अलावा खेलों के माध्यम से भी सीखने का मौका मिले, ये हम सब की जिम्मेदारी है.केंद्रीय मंत्री प्रकाश जावडेकर ने कहा कि ये यह इसलिए भी जरूरी है, क्योकि बच्चे देश का भविष्य हैं.उन्होंने कहा कि इससे बच्चों को खेलने का भरपूर मौका मिलेगा.इस तरह के प्रयासों से ही बच्चों के सुनहरे भविष्य की आस जगी है.उन्होंने कहा कि ये उन बच्चों के लिए भी उपयोगी है, जो खिलौने नहीं खरीद सकते हैं.उन्होंने बताया कि आने वाले समय में इस तरह के और टॉय बैंक क्लास स्कूलों में खोले जाएंगे.मंगलवार को दिल्ली में निगम प्रतिभा विद्यालय में ‘द टॉय बैंक’ क्लास का उद्घाटन करते हुए उन्होंने कहा कि उन्हें खुशी है कि देशभर में तकरीबन 5,000 टॉय बैंक क्लास खोले गए हैं.केंद्रीय मंत्री प्रकाश जावडेकर ने कहा है कि केंद्र सरकार ने देश भर में बच्चों को खेलने के लिए उचित प्रबंध के लिए संकल्पित है.वहीं द टॉय बैंक की डायरेक्टर विद्युन गोयल ने बताया कि किस प्रकार उनका एनजीओ ये कार्य कर रहा है.