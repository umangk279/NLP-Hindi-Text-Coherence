वित्त मंत्री ने चुनावी बॉन्ड पर एक विस्तृत ब्लॉग लिखा और इन के बारे में समझाया।वित्त मंत्री ने लिखा कि कोई दानकर्ता किसी बैंक विशेष से बैंकिग माध्यम से ही चुनावी बॉन्ड ख़रीद सकता है और उसे अपने खाते में उन चुनावी बॉन्ड का ब्यौरा देना होगा, जितने मूल्य के बॉन्ड ख़रीदे जा रहे हैं।नई योजना दानकर्ताओं को ये विकल्प प्रदान करेगी कि वे एक चैक, ऑनलाइन भुगतान या चुनावी बॉन्ड जैसे पारदर्शी माध्यम के ज़रिये चंदा दे सकें।ये बॉन्ड केवल किसी राजनीतिक दल द्वारा पहले से घोषित खाते में ही कैश किये जा सकेंगे।हर राजनीतिक दल को अपने रिटर्न में चुनावी बॉन्ड के माध्यम से प्राप्त राशि का ख़ुलासा करना होगा।दानकर्ता ने राजनीतिक दल को कितनी राशि दी है इसकी जानकारी केवल दानकर्ता को ही होगी।उन्होंने लिखा कि चुनावी बॉन्ड योजना कुछ दिन पहले ही संसद के समक्ष रखी गई है।सरकार एक पारदर्शी और स्वच्छ राजनीतिक फंडिंग व्यवस्था के लिए सभी सुझावों पर विचार करने की इच्छुक है।वित्त मंत्री अरुण जेटली ने कहा है कि चुनावी बॉन्ड से राजनीतिक फंडिग में पारदर्शिता आएगी और चुनावी दान में काले धन पर रोक लगेगी।इन बॉन्ड्स की अवधि केवल 15 दिन की होगी।