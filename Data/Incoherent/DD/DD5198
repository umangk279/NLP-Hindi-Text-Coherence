यह मामला मुंबई पुलिस की एफआईआर के आधार पर दर्ज किया है जिसमें बैंक के पूर्व अध्यक्ष, महाराष्ट्र के पूर्व उप मुख्यमंत्री अजीत पवार और सहकारी बैंक के 70 पूर्व पदाधिकारियों के नाम हैं।प्रवर्तन निदेशालय ने महाराष्ट्र सहकारी बैंक घोटाला मामले में राष्ट्रवादी कांग्रेस पार्टी प्रमुख शरद पवार, उनके भतीजे और पूर्व उप मुख्यमंत्री अजीत पवार सहित अन्य के खिलाफ धन-शोधन मामले में आपराधिक मामला दर्ज किया है।यह घोटाला करीब 25 हजार करोड़ का बताया जा रहा है।पुलिस द्वारा दर्ज एफआईआर के मुताबिक एक जनवरी 2007 से 31 मार्च 2017 के बीच हुए महाराष्ट्र राज्य सहकारी बैंक घोटाले के कारण सरकारी खजाने को कथित तौर पर 25 हजार करोड़ रुपये का नुकसान हुआ।महाराष्ट्र स्टेट कोऑपरेटिव बैंक घोटाले में एनसीपी अध्यक्ष शरद पवार और उनके भतीजे अजित पवार पर मनी लॉन्ड्रिंग का केस दर्ज, बैंकिंग नियमों के उल्लंघन का आरोप।दरअसल, राज्य की आर्थिक अपराध शाखा द्वारा दर्ज शिकायत के आधार पर इसी साल अगस्त में मुंबई पुलिस ने एक प्राथमिकी दर्ज की थी।आर्थिक अपराध शाखा से बंबई उच्च न्यायालय ने मामला दर्ज करने को कहा था।मुंबई पुलिस द्वारा दर्ज प्राथमिकी के आधार पर ईडी ने धनशोधन के आरोप में आपराधिक आरोप लगाए हैं।आरोपियों को ईडी जल्द ही बयान दर्ज कराने के लिये समन भेज सकती है।