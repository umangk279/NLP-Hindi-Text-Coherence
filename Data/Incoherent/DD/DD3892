देहरादून में आयोजित दो दिवसीय विधायी पीठासीन अधिकारियों का सम्मेलन कल खत्म हो गया।समापन समारोह में लोकसभा अध्यक्ष ओम बिरला ने राज्यों के विधानसभाओं में घटते कार्याअवधि पर चिंता जतायी, साथ ही उन्होंने कहा कि यह सम्मेलन पीठासीन अधिकारियों को देश में लोकतांत्रिक प्रणाली को मजबूती प्रदान करने की दृष्टि से अनुभवों और नए विचारों को साझा करने के लिए एक मंच प्रदान करता है।सम्मेलन में लोकतंत्र के समक्ष चुनौतियों से निपटने और संसदीय व विधायी कामकाज को बेहतर बनाने को लेकर दो दिन गहन मंथन किया।लोकसभा अध्यक्ष ओम बिरला ने देहरादून में भारत के विधायी निकायों के पीठासीन अधिकारियों के 79वें सम्मेलन के समापन समारोह को संबोधित किया।