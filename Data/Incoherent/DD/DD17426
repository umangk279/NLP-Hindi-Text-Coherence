सोमवार को आईटीबीपी की भव्‍य पाइपिंग सेरेमनी के दौरान अपने संबोधन में गृहमंत्री ने कहा कि हम अपने सभी पड़ोसी देशों के साथ मैत्रीपूर्ण संबंध चाहते हैं।उन्होंने कहा कि हम टकराव नहीं, शांति चाहते हैं।गृहमंत्री राजनाथ सिंह ने आशा व्यक्त की है कि भारत और चीन के बीच डोकलाम गतिरोध का समाधान जल्द ही हो जाएगा।उन्होंने दावा किया कि हमारे सुरक्षाबल देश की सरहदों की हिफ़ाजत करने में पूरी तरह सक्षम हैं।उन्‍होंने कहा कि इसी मंशा के साथ प्रधानमंत्री नरेंद्र मोदी ने अपनी सरकार के शपथ ग्रहण समारोह में भाग लेने के लिए सभी पड़ोसी देशों के नेताओं को आमंत्रित किया था।गृहमंत्री ने कहा कि भारत का न तो कभी कोई विस्तारवादी मंसूबा रहा है और न ही उसने किसी देश पर हमला किया है।पूर्व प्रधानमंत्री अटल बि‍हारी वाजपेयी का उल्‍लेख करते हुए गृहमंत्री राजनाथ सिंह ने कहा कि हम मित्र बदल सकते हैं लेकिन पड़ोसी नहीं।