लास एंजीलिस के मेयर एरिक गारसेटी ने कहा ,‘‘ मुझे यह घोषणा करते हुए खुशी हो रही है कि अमेरिका फिर से ओलंपिक खेलों की मेजबानी करेगा ।’’ उन्होंने कहा ,‘‘ हम 2028 में खेलों को फिर लास एंजीलिस लेकर आयेंगे ।’’ पेरिस 2024 खेलों की मेजबानी की दौड़ में सबसे आगे हैं जहां 1924 में भी ओलंपिक हुए थे।लास एंजीलिस 2028 ओलंपिक खेलों की मेजबानी का दावा करेगा जिससे 2024 खेलों की मेजबानी का पेरिस का मार्ग प्रशस्त हो गया है ।लास एंजीलिस पहले 2024 खेलों की मेजबानी की दौड़ में भी था लेकिन आईओसी अधिकारियों से बातचीत के बाद वह चार साल और इंतजार के लिये तैयार हो गया ।