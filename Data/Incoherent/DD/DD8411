सारदा चिटफंड घोटाले में सीबीआई कोलकाता के पुलिस कमिश्नर राजीव कुमार से शिलांग में दूसरे दिन भी हुई पूछताछ, पूर्व राज्य सभा सांसद और तृणमूल नेता कुणाल घोष से भी मामले में पूछताछ|  पश्चिम बंगाल के शारदा घोटाले में कोलकाता पुलिस कमिश्नर राजीव कुमार से सीबीआई के अफसरों ने शिलांग में कल दूसरे दिन भी पूछताछ की।वहीं सीबीआई ने राज्यसभा के पूर्व सांसद और तृणमूल कांग्रेस नेता कुणाल घोष से भी मामले में पूछताछ की है।दोनों से आज फिर पूछताछ होगी।उच्चतम न्यायालय ने कोलकाता के पुलिस आयुक्त को सीबीआई के सामने पेश होने और सारदा चिटफंड घोटाले से जुड़े मामलों की जांच में उसके साथ ‘विश्सनीय रूप से’ सहयोग करने का निर्देश दिया था।