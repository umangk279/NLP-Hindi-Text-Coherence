राज्य की जयराम ठाकुर की अगुवाई वाली बीजेपी सरकार एक साल पूरा होने के मौके पर हिमाचल के धौलाधार पहाड़ियों की तलहटी में धर्मशाला के पुलिस ग्राउंड में जनता का आभार व्यक्त करने जा रही है.हिमाचल बीजेपी को उम्मीद है कि इस आभार रैली में प्रदेश भर से लोग शामिल होंगे और इस ऐतिहासिक जनसभा के जरिए पार्टी हिमाचल में हो रहे बदलाव को जन-जन तक पहुंचाने में कामयाब होगी.सरकार के एक साल पूरा होने के जश्न में 27 दिसंबर को धर्मशाला में जन आभार रैली आयोजित की जा रही है.27 दिसंबर यानि गुरुवार के दिन जन आभार रैली का आयोजन किया जा रहा है.जन आभार रैली के जरिये बीजेपी संदेश देना चाहती है कि राज्य में जयराम ठाकुर सरकार आने के बाद विकास को नई गति मिली है.रैली में प्रधानमंत्री नरेंद्र मोदी समेत सूबे मुखिया जयराम ठाकुर और अन्य भाजपा नेता शिरकत करेंगे, कहा यह भी जा रहा है कि इस रैली के दौरान प्रधानमंत्री पिछले एक साल में राज्य के हुए कायाकल्प पर ज़ोर डालेंगे.हिमाचल प्रदेश में भाजपा सरकार के गठन को 27 दिसंबर को एक साल पूरा हो रहा है.पीएम मोदी इस रैली को संबोधित करने वाले है.रैली स्थल के निकट ही राज्य सरकार की उपलब्धियों को दर्शाने के लिए एक विशेष प्रदर्शनी भी लगाई गई है.