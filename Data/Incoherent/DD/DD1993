केंद्र सरकार और राज्य सरकारों के आपसी समन्वय के बाद रेल मंत्रालय ने सिंगल ट्रिप स्पेशल ट्रेन चलाने की अनुमति दे दी है।घर लौटते वक्त बच्चों की खुशी साफ देखी जा सकती है।इस अवसर पर कुछ स्टूडेंट्स ने कहा कि उनका काफी ख्याल रखा गया समय समय पर संपर्क बनाकर रखा गया और अब घर लौट रहे तो अच्छा लग रहा है।राजस्थान के कोटा से रांची के लिए सिंगल ट्रीप स्पेशल ट्रेन चलाई गई।ट्रेन रवाना होने पर बच्चों ने बाय-बाय कोटा कहा तो वही बच्चों को रवानगी देते समय जिला कलेक्टर आला पुलिस अधिकारी और कोचिंग संस्थान के कर्मचारियों ने हैप्पी जर्नी कर बच्चों को विदा किया।वहीँ कुछ स्टूडेंट्स का कहना था कि उन्हें लॉकडाउन के दौरान खाने की काफी समस्या आई और उनके पेरेंट्स को काफी चिंता थी तो अब फाइनली घर जा रहे हैं तो उनकी चिंता दूर हुई है और अच्छा लग रहा है।झारखण्ड के बाकि बचे लगभग पांच सौ कोचिंग स्टूडेंट्स आज ट्रेन द्वारा रवाना होंगे।रवाना होने से पहले सभी स्टूडेंट्स की स्क्रीनिंग की गई उनको फूड पैकेट और पानी की बोतल दी गई साथ ही ट्रेन के कोच में उन्हें सोशल डिस्टेंसिंग की पालना करते हुए दूर-दूर बैठाया गया।यह ट्रेन चलाने की मंजूरी राज्य सरकार की ओर से किए प्रस्ताव को आधार बनाकर रेल मंत्रालय द्वारा प्रदान की गई है।इसी के तहत कोटा में कोचिंग कर रहे हैं झारखंड के 942 स्टूडेंट्स शुक्रवार रात 10 बजे स्पेशल ट्रेन से रवाना हुए।