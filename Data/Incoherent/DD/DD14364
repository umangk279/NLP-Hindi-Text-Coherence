गाजियाबाद में मेरठ रोड स्थित आरकेजीआईटी कॉलेज में महिला मोर्चा का तीन दिवसीय राष्ट्रीय प्रशिक्षण कार्यक्रम समाप्त हो गया.लोकसभा चुनाव से पहले भारतीय जनता पार्टी ने अपनी जमीन को मजबूत करने का काम शुरू कर दिया है.समापन समारोह में पार्टी अध्यक्ष अमित शाह ने महिला कार्यकर्ताओं को संबोधित करते हुए कहा कि चुनावी सफलता पार्टी का लक्ष्य नहीं है, बल्कि गरीब और देश के अंतिम छोर पर खड़े आम आदमी का विकास है.महिला मोर्चा राष्ट्रीय प्रशिक्षण शिविर को संबोधित करते हुए उन्होंने कहा कि पंचायत से संसद तक 50 साल के लक्ष्य को हासिल करने के लिए पार्टी कार्यकर्ताओं को काम करना है और महिला मोर्चा को ये संदेश लेकर जनता के बीच जाना है.इस कार्यक्रम में भाजपा के कई दिग्गज शामिल हुए.भाजपा अध्यक्ष अमित शाह ने गाजियाबाद में रविवार को भारतीय जनता पार्टी की पंडित दीनदयाल उपाध्याय महिला मोर्चा के राष्ट्रीय प्रशिक्षण शिविर को संबोधित करते हुए कहा कि पंचायत से संसद तक 50 साल के लक्ष्य को हासिल करने के लिए पार्टी कार्यकर्ताओं को काम करना है और महिला मोर्चा को ये संदेश लेकर जनता के बीच जाना है.पार्टी अध्यक्ष ने आगामी चुनावों को देखते हुए हर बूथ पर महिला कार्यकर्ता और वक्ताओं की मौजूदगी सुनिश्चित करने के भी निर्देश दिए.