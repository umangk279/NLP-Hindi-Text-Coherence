रूस, तुर्की, इंग्लैंड और कजाख़िस्तान जैसे देश के मुक्केबाज़ों को धूल चटाकर सफलता की राह तय करने वाली देश की इस युवा शक्ति को शुक्रवार को खेल मंत्री कर्नल राज्यवर्धन राठौड ने सम्मानित किया.दमख़म से भरी और अपने गोल्डन पंच से दुनिया में देश की एक अलग तस्वीर तैयार करने वाली खेल नायिकाओं का जोश पिछले महीने गुवाहाटी में संपन्न हुई एआईबीए युवा महिला विश्व मुक्केबाजी चैंपियनशिप में बख़ूबी देखने को मिला था, जहां देश ने सात पदक जीते, जिसमें पांच स्वर्ण पदक थे.खेल मंत्री ने बॉक्सरों की हौसलाफज़ाई तो की है साथ ही उम्मीद जताई की जीत का ये कारवां और आगे बढ़ेगा.पिछले महीने गुवाहाटी में आयोजित विश्व युवा महिला मुक्केबाज़ी चैंपियनशिप में सात पदक जीतकर शीर्ष पर रहने वाले भारतीय मुक्केबाज़ी दल को शुक्रवार को खेल मंत्री कर्नल राज्यवर्धन राठौड ने सम्मानित किया.इस मौके पर एशियन बॉक्सिंग चैम्पियनशिप में पांचवीं बार स्वर्ण पदक जीतने वाली एमसी मैरीकॉम भी मौजूद रहीं.इस अवसर पर खेल मंत्री ने उम्मीद जताई की विभिन्न खेल फेडरेशंस केवल मुक्केबाज़ी में ही नहीं बल्कि अन्य खेलों में भी ओलिंपिक को ध्यान में रखकर अपनी तैयारी को अंजाम देंगे.मैरीकॉम ने कहा कि खिलाड़ियों से पदक जीतने की उम्मीद करना जितना ज़रूरी है उतना ही हर स्तर पर उनको मदद मुहैया कराना भी.