देश की आजादी के बाद जम्मू कश्मीर के लिए सोमवार 5 अगस्त का दिन इतिहास रचने वाला था।जम्मू कश्मीर को लेकर जिन प्रावधानों पर राज्य की सियासत अक्सर गर्माती रहती थी आज ऐसे ही अनुच्छेद 370 और आर्टिकल 35ए को हटाने का संकल्प और विधेयक मोदी सरकार ने राज्यसभा में पेश कर दिया है. . . ये कदम न सिर्फ मोदी सरकार की राजनीतिक इच्छाशक्ति को दर्शाता है बल्कि जम्मू कश्मीर के विकास के प्रति प्रतिवद्दता को भी दिखाता है।मंगलवार को लोकसभा में इस पर चर्चा होगी ।राज्यसभा ने दिन भर चली चर्चा के बाद इसे पारित कर दिया।राष्ट्रपति द्वारा संविधान के अनुच्छेद 370 के तहत विशेष दर्जा समाप्त करने के आदेश के बाद प्रस्ताव पेश करते हुए शाह ने सदन से विधेयक पेश करने की अनुमति मांगी जिसे सदन ने दे दिया।अमित शाह ने कहा कि 370 के कारण ही जम्मू कश्मीर में भ्रष्टाचार बढ़ा, फला-फूला, गरीबी घर करती गई, वहां के लोगों को आरोग्य की सुविधा नहीं मिली, वहां पर विकास नहीं हुआ, वहां बेहतर शिक्षा भी नहीं है ।अमित शाह ने देश को भरोसा दिया कि राज्य के हालात सुधरने पर केंद्र शासित प्रदेश का दर्जा वापस लेकर पूर्ण राज्य का दर्जा दोबारा दिया जाएगा ।कुल मिलाकर सरकार ने एतिहासिक फैसला लेकर साफ कर दिया कि सरकार की इच्छाशक्ति बहुत प्रबल है और वो जम्मू कश्मीर के लोगों को उनका सही हक दिला कर रेहगी।आज जो कुछ फैसला लिया वो कश्मीर के लिए बेहद एतिहासिक था।केंद्र सरकार ने बड़ा और एतिहासिक फैसला लेते हुए न केवल राज्य से अनुच्छेद 370 और आर्टिकल 35 ए को हटाने का फैसला किया है बल्कि जम्मू कश्मीर को दो भागों में बांटकर जम्मू कश्मीर के साथ ही लद्दाख को केंद्र शासित प्रदेश बनाने की तैयारी कर ली है।अमित शाह ने कहा कि अनुच्छेद 370 के हटने के बाद जम्मू कश्मीर पूरी तरह से असल रुप में भारत का अभिन्न अंग बन जाएगा।चर्चा का जवाब देते हुए गृहमंत्री अमित शाह ने कहा कि प्रधानमंत्री नरेंद्र मोदी की इच्छाशक्ति के चलते सरकार ने ये फैसला लिया।वहीं गृह मंत्री अमित शाह ने सोमवार को लोकसभा में भी एक संकल्प पेश किया जिसमें जम्मू कश्मीर राज्य का पुनगर्ठन करना और जम्मू एवं कश्मीर तथा लद्दाख को दो केंद्र शासित प्रदेश में विभाजित करने का प्रस्ताव किया गया है।