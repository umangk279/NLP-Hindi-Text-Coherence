पेट्रोलियम एवं प्राकृतिक गैस मंत्रालय के तत्वाधान में पेट्रोलियम संरक्षण अनुसंधान संघ ने रविवार को साइक्लिंग फेडरेशन ऑफ इंडिया के साथ मिलकर राजधानी दिल्ली में "सक्षम पैडल दिल्ली" रेस का आयोजन किया।और इसी कोशिश को रविवार को साइक्लिंग दौड़ के रूप में अमलीज़ामा पहनाने का काम सक्षम पैडल दिल्ली के आयोजन के रूप में सामने आया जिसे पेट्रोलियम एवं प्राकृतिक गैस मंत्रालय के तत्वाधान में पेट्रोलियम संरक्षण अनुसंधान ने साइक्लिंग फेडरेशन ऑफ इंडिया के साथ मिलकर किया।सक्षम पैडल दिल्ली में एलीट साइक्लिंग  एमेच्योर राइड ओपन राइड और ग्रीन राइड प्रतियोगिता में देशभर से कुल 5000 प्रतियोगियों ने हिस्सा लिया।इस मौके पर पेट्रोलियम मंत्री धर्मेंद्र प्रधान भी मौजूद रहे जिन्होने खुद प्रतिभागी बनकर न केवल साइकिल रेस में हिस्सा लिया बल्कि इस तरह के कार्यक्रम से देश और समाज एक अच्छा संदेश जाने की भी बात कही।इस रेस का एक मकसद जहां लोगो को पर्यावरण बचाव की ओर जागरूक करना रहा वहीं दूसरी तरफ युवाओं के बीच साइक्लिंग के खेल को लोकप्रिय बनाना था।लगातार बढ़ता प्रदूषण का  स्तर देश के लिए एक बड़ी चुनौती बनकर सामने है ऐसे में इस तरह का आयोजन पर्यावरण के संतुलन को बनाए रखने का एक ऐसा माध्यम है, जिसे अपनाकर लोग न केवल एक स्वस्थ कल का निर्माण कर सकते है बल्कि साइक्लिंग के खेल को अपने करियर के रूप में चुनकर देश का नाम विश्व स्तर पर रोशन कर सकते है।वहीं इस मौके पर दिल्ली भाजपा प्रदेश अध्यक्ष मनोज तिवारी भी मौजूद नज़र आए जिन्होने अपने ही अंदाज़ में प्रतिभागियों की हौसलाअफज़ाई की।भागदौड़ भरी ज़िंदगी के बीच अगर कुछ समय देश समाज और खुद के लिए निकालें तो नए भारत के निर्माण में एक स्वस्थ भारत की सोच को सही तरीके से सामने लाया जा सकता है।