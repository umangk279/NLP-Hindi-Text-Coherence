सरकार ने प्रिंट मीडिया के लिये विज्ञापन दरों को 25 फीसदी बढ़ा दिया है.ये अहम फैसला सूचना प्रसारण मंत्रालय द्वारा गठित आठवीं मूल्य ढांचा समिति की सिफारिशों के बाद लिया गया है.गौरतलब है कि सरकार के इस फैसले से खासतौर पर क्षेत्रीय और भाषाई अखबारों के बेहद फायदा होगा.सरकार ने विज्ञापन दरों के मसले पर अहम फैसला लिया है.इससे पहले विज्ञापन दरों में 2013 में बढ़त की गई थी, तब 2010 के दरों के मुकाबले कुल 19 फीसदी की बढ़ोतरी की गई थी.विज्ञापन दरें बढ़ाने का ये फैसला मंगलवार से ही लागू हो गया है और ये तीन साल के लिए लागू होगा.विज्ञापन दरों में ये बढ़त डीएवीपी के मौजूदा विज्ञापन पर होगी.सूचना प्रसारण मंत्रालय के इस फैसले से छोटे और मझोले समाचार पत्रों के साथ साथ क्षेत्रीय  अखबारों को काफी फायदा होगा.समिति ने न्यूज प्रिंट के दाम में इजाफा, प्रोसेसिंग चार्ज समेत तमाम पहलुओं का ध्यान रखते हुए फैसला लिया है.देश भर के अखबारों के लिये अच्छी खबर आई है.