राज्य के मुख्य निर्वाचन पदाधिकारी सुब्रत साहू ने बताया कि पहले दौर के मतदान के लिए पूरी तैयारियां की गई हैं.पहले चरण में 8 जिलों की 18 विधानसभा सीटों के लिए 12 नवंबर को मतदान होगा.इसके लिए 23 अक्टूबर तक नामांकन कराए जा सकेंगे.छत्तीसगढ़ में पहले चरण के चुनाव के लिए मंगलवार को अधिसूचना जारी होने के साथ ही उम्मीदवारों के नामांकन की प्रक्रिया शुरू हो गई है.शत प्रतिशत मतदान सुनिश्चित करने के लिए चार हजार 336 मतदान केंद्र बनाए गए हैं.पहले चरण में 31 लाख 79 हजार 520 मतदाता अपने मताधिकार का प्रयोग कर सकेंगे.24 अक्टूबर को नामांकन पत्रों की जांच की जाएगी और प्रत्याशी 26 अक्टूबर तक अपना नाम वापस ले सकेंगे.