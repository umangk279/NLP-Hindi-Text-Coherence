विश्‍व संगठन द्वारा इस वैश्विक महामारी के बारे में जारी किया गया अपनी तरह का यह पहला दस्‍तावेज है।संयुक्‍त राष्‍ट्र महासभा ने कोविड-19 के बारे में सर्वसम्‍मति से एक प्रस्‍ताव पारित किया है, जिसमें इस महामारी को हराने के लिए गहन अंतर्राष्‍ट्रीय सहयोग की मांग की है।इसमें कहा गया है कि महासभा ने महसूस किया है कि इस महामारी से लोगों के स्‍वास्‍थ्‍य, सुरक्षा और खुशहाली पर गंभीर दुष्‍प्रभाव पड़ा है।प्रस्‍ताव में सूचना, वैज्ञानिक जानकारी और उत्‍कृष्‍ट पद्धतियों के आदान-प्रदान में अंतर्राष्‍ट्रीय सहयोग बढ़ाने की आवश्‍यकता पर बल दिया है।भारत सहित एक सौ 88 देशों द्वारा सह-प्रायोजित प्रस्‍ताव को कोरोना वायरस महामारी के खिलाफ संघर्ष में वैश्विक एकजुटता का नाम दिया गया है।संयुक्‍त राष्‍ट्र सुरक्षा परिषद में कोरोना वायरस के प्रकोप के बारे में विचार-विमर्श किया जाना है, जबकि पूरी दुनिया में कोरोना वायरस से पीडित मरीजों की संख्‍या दस लाख को पार कर गई है।इसमें कहा गया है कि देशों को विश्‍व स्‍वास्‍थ्‍य संगठन के दिशा-निर्देशों का अनुपालन करना होगा।