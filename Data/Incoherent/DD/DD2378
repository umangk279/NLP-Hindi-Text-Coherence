प्रधानमंत्री नरेंद्र मोदी ने बुधवार को राजनीतिक दलों के साथ बातचीत में कहा कि 14 अप्रैल को लॉकडाउन हटाना संभव नहीं है।देशव्यापी लॉकडाउन को आगे बढ़ाने को लेकर केंद्र सरकार भी विचार कर रही है।उड़ीसा सरकार ने कोविड- 19 के संकट को देखते हुए राज्य में लॉकडाउन की अवधि 30 अप्रैल तक बढ़ाई, मुख्यमंत्री नवीन पटनायक ने केंद्र से ट्रेन और विमान सेवा 30 अप्रैल तक नहीं चलाने की अपील की, राज्य के सभी शिक्षण संस्थान 17 जून तक बंद रहेंगे  21 दिनों के देशव्यापी लॉकडाउन खत्म होने से पहले ही ओडिशा सरकार ने कोरोना लॉकडाउन को 30 अप्रैल तक बढ़ाने का फैसला किया है और ऐसा करने वाला यह देश का पहला राज्य बन गया है।साथ ही उन्होंने केंद्र सरकार से 30 अप्रैल तक ट्रेन और हवाई सेवा को शुरू नहीं करने की अपील की है।मुख्यमंत्री नवीन पटनायक ने कहा कि 17 जून तक राज्य में सभी शैक्षणिक संस्थान भी बंद रहेंगे।