कोर्ट ने कहा कि कोरोना महामारी को देखते हुए कि भी तरह के धार्मिक व गैरधार्मिक कार्यक्रम में लोगों के इकट्ठे होने की अनुमति नहीं दी जा सकती।सुप्रीम कोर्ट ने 23 जून को होने वाली जगन्नाथ पुरी रथयात्रा पर रोक लगा दी है।एक गैरसरकारी संगठन की ओर से दायर जनहित याचिका पर सुनवाई के बाद सुप्रीम कोर्ट ने कहा कि कोविड 19 महामारी के दौरा में नागरिकों की सुरक्षा व स्वास्थ्य को ध्यान में रखते हुए इस साल यात्रा की अनुमति नहीं दी जा सकती।ओडिशा सरकार ने भी इस साल यात्रा नहीं कराने पर सहमति जताई।याचिकाकर्ता संगठन ओडिशा विकास  परिषद की ओर से पेश वरिष्ठ अधिवक्ता मुकुल रोहतगी ने कहा कि रथयात्रा में 10 लाख से ज्यादा लोग जमा होते हैं और अगर इसकी अनुमति दी गई तो नतीजे भयावह होंगे।भारत के प्रधान न्यायाधीश एस ए बोबडे ने टिप्पणी कि अगर हम इसकी अनुमति देते हैं तो भगवान जगन्नाथ हमें माफ नहीं करेंगे।