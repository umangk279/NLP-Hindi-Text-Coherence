उन्होंने कहा कि सरकार का इरादा बुनियादी संरचना के विकास को गति देना है और इसके लिए अगले पांच साल में 100 लाख करोड़ रुपये का निवेश करने का इरादा है ।उन्होंने कहा कि सरकार ने तमाम नए कानूनों के जरिए नियमों को सख्त बनाया है ।बजट पर लोकसभा में चर्चा का जवाब देते हुए वित्त मंत्री निर्मला सीतारमण ने कहा कि  आर्थिक विकास सरकार का प्रमुख एजेंडा है।वित्त मंत्री ने कहा कि सरकार बुनियादी ढांचा विकास को आगे बढ़ाने को प्रतिबद्ध है और इसके लिए सरकार अगले पांच साल में 100 लाख करोड़ रुपये का निवेश करेंगी.वित्त मंत्री ने बैंकिंग सेक्टर में संकट का जिक्र करते हुए कहा कि इससे निपटने के लिए सरकार चार सूत्रीय नीति पर काम कर रही है ।इस दौरान वित्त मंत्री ने साफ किया कि सरकार सार्वजनिक व्यय से समझौता किये बिना राजकोषीय सुदृढ़ीकरण के रास्ते पर चलने के लिए प्रतिबद्ध है ।वित्त मंत्री ने कहा रक्षा, पेंशन और वेतन, राष्ट्रीय सुरक्षा तथा सरकारी प्रतिष्ठानों जैसे मदों में व्यय के लिए बजट अनुमान पर्याप्त और यथार्थपूर्ण है।वित्त मंत्री ने देश को पांच हजार अरब डॉलर की अर्थव्यवस्था बनाने के सरकार के लक्ष्य को दुहराते  हुए कहा कि इसे हासिल करने के लिए सरकार तमाम बड़े कदम उठा रही है ।उन्होंने कहा कि सरकार ने जहां सभी किसानों के लिए किसान सम्मान निधि की व्यवस्था की है तो वहीं किसानों के लिए पेंशन पर भी काम कर रहीहै ।लोकसभा में दो दिन तक हुई बजट पर चर्चा के बाद केंद्रीय वित्त मंत्री निर्मला सीतारमण ने सदन में चर्चा का जवाब दिया ।उन्होंने कहा कि 2019-20 का बजट राजकोषीय घाटे को जीडीपी का 3.3 प्रतिशत बनाये रखते हुए कृषि और सामाजिक क्षेत्र में, खासकर शिक्षा और स्वास्थ्य में पर्याप्त खर्च बढ़ाने की इस सरकार की प्रतिबद्धता को दर्शाता है ।सीतारमण ने कहा कि यह बजट इस नई सरकार की बड़ी तस्वीर पेश करता है, जिसे देश की जनता ने मजबूत जनादेश दिया है।किसानों के कल्याण को लेकर सरकार की प्रतिबद्धता जताते हुए वित्त मंत्री ने कहा कि पिछले पांच सालों में किसानों के कल्याण के लिए तमाम कदम उठाए गए हैं ।