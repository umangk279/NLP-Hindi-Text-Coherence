107 यात्रियों को ले जा रहा पाकिस्‍तान इंटरनेशनल एयरलाइंस का एक यात्री विमान आज कराची के जिन्‍ना अंतर्राष्‍ट्रीय हवाई अड्डे के पास घनी आबादी वाले रिहायशी इलाके में दुर्घटनाग्रस्‍त हो गया।कराची में शुक्रवार को पाकिस्तान इंटरनेशनल एयरलाइंस (पीआईए) का विमान हादसे का शिकार हो गया।विमान में क्रू सहित 107 लोग सवार थे।प्रधानमंत्री नरेन्‍द्र मोदी ने दुर्घटना में मारे गये लोगों के परिवारों के प्रति गहरी संवेदना व्‍यक्‍त की है।उन्‍होंने घायलों के शीघ्र स्‍वस्‍थ होने की भी कामना है।अधिकारियों ने बताया है कि 99 यात्रियों और चालक दल के आठ सदस्‍यों के साथ यह विमान लाहौर से रवाना हुआ था।हताहतों की संख्‍या की अभी पुष्टि नहीं हो पाई है मगर अनेक लोगों के मरने की आशंका है।