पिछले महीने 20 राज्यो से कुल 61 सीट पर चुनाव  संपन्न हुआ था।कांग्रेस से भारतीय जनता पार्टी में आए ज्योतिरादित्य सिंधिया, कांग्रेस के दिग्विजय सिंह और मल्लिकार्जुन खड़गे, झारखंड मुक्ति मोर्चा के अध्यक्ष और पूर्व मुख्यमंत्री शिबू सोरेन समेत द्रमुक के तिरुचि शिवा और झारखंड भारतीय जनता पार्टी के दीपक प्रकाश के भी बुधवार को ही शपथ लेने की खबरें है।इनमें 12 सदस्य ऐसे है जो कार्यकाल पूरा करने के बाद फिर निर्वाचित हुए हैं।राज्यसभा के सभपति एम वेंकैया नायडू ने ये फैसला इस बात को ध्यान में रखते हुए लिए है कि संसद के दोनों सदनों की संसदीय समितियों की बैठक होना शुरू हो चुकी है और इन नए सदस्यों  ने इसमे भाग लेने की इच्छा जाहिर की है।इसके बाद सदन में भाजपा की सीटों की संख्या 75 से बढकर 86 हो गई है।राज्य सभा के नए सदस्यों को आज शपथ दिलाई जाएगी ।जो सदस्य बुधवार को शपथ नहीं ले पाएंगे वे आगामी सत्र में शपथ ले पाएंगे।राज्यसभा में सोशल डिस्टेंसिंग के लिहाज कुल 67 सदस्यों की बैठने की जगह सुनिश्चित की गई है।इन नए सदस्यों को राज्यसभा के सभापति एम वेंकैया नायडू शपथ दिलाएंगे।यह  पहली बार है कि संसद का सत्र न होने के बावजूद राज्यसभा सदन में शपथ ग्रहण कराई जाएगी।सोशल डिस्टेंसिंग बनाये रखने के लिए ये फैसला लिया गया है।पिछले माह 19 तारीख को हुए 20 राज्यों में राज्यसभा के चुनाव हुए थे।कुल 61 में से 43 सदस्य पहली बार सदन में पहुंचे है।शपथ लेने वाले  एक सदस्य के साथ परिवार का या कोई एक अन्य व्यक्ति ही साथ आ सकता है।