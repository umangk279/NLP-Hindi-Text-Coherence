पेरिस विश्वविद्यालय में भारतीय छात्रावास की 50वीं वर्षगांठ पर समारोह मे भी विदेश मंत्री शामिल हुईं।जहां उन्होंने राष्ट्रपति इमानुएल मैक्रों से मुलाकात की।दोनों नेताओं के बीच आपसी हितों से जुड़े और अंतरराष्ट्रीय मुद्दों पर चर्चा हुई।विदेश मंत्री सुषमा स्वराज ने आज फ्रांस के यूनिवर्सिटी सिटी ऑफ पैरिस में अपने संबोधन में कहा कि भारत और फ्रांस ने शिक्षा के क्षेत्र में सहयोग को बढ़ाते हुये प्रधानमंत्री नरेंद्र मोदी के नेतृत्व में कई अह्म विषयों पर समझौते किये हैं।विदेश मंत्री सुषमा स्वराज ने पेरिस में भारतवंशियों से भी संवाद किया।चार देशों के यूरोपीय देशों के दौरे के दूसरे चरण नें विदेश मंत्री सुषमा स्वराज ने फ्रांस के राष्ट्रपति और विदेश मंत्री से मुलाकात की, आतंकवाद समेत आपसी हितों के तमाम मसलों पर बात की , साथ ही भारतीय समुदाय के लोगों को भी संबोधित किया।इससे पहले कल सुषमा स्वराज अपनी दो दिवसीय दौरे के तहत फ्रांस की राजधानी पेरिस पहुंचीं।विदेश मंत्री सुषमा स्वराज ने अपने फ्रांसीसी समकक्ष से भी मुलाकात की।जिसके बाद एक संयुक्त प्रेस वार्ता में सुषमा स्वराज ने कहा कि आतंकवाद के ख़िलाफ लड़ाई में दोनों देशों के बीच सहमति है।