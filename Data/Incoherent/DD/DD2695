भारतीय रिजर्व बैंक ने नकदी संकट से जूझ रहे निजी क्षेत्र के यस बैंक के निदेशक मंडल को भंग करते हुए प्रशासक नियुक्त कर दिया है।यह आदेश 5 मार्च 2020 से प्रभावी हो गया है और फिलहाल के लिए 3 अप्रैल 2020 तक प्रभावी रहेगा।एसबीआई बोर्ड ने नकदी संकट से जूझ रहे यस बैंक में निवेश के लिए ‘सैद्धांतिक’ स्वीकृति दे दी है।यह घोषणा भारतीय रिजर्व बैंक के यस बैंक पर पाबंदियां लगाने के बाद की गयीं।इसके साथ ही RBI ने गुरुवार को बैंक के जमाकर्ताओं पर निकासी की सीमा सहित इस बैंक के कारोबार पर कई तरह की पाबंदियां भी लगा दी हैं।हालांकि चिकित्सा आपात, उच्च शिक्षा, शादी का खर्च और आपातकाल की स्थिति में इसमें छूद दी जाएगी।सरकार ने एसबीआई और एलआईसी दोनों से यस बैंक में सामूहिक रूप से 49 प्रतिशत शेयर हासिल करने को कहा है।भारतीय रिजर्व बैंक ने यस बैंक के प्रबंधन को लिया अपने हाथों में, यस से निकासी की सीमा की तय, अब 50 हजार रुपये से ज्यादा नहीं निकाल सकेंगे, एसबीआई बोर्ड ने यस बैंक में निवेश को दी ‘सैद्धातिक’ स्वीकृति.केंद्रीय बैंक ने अगले आदेश तक बैंक के ग्राहकों के लिए निकासी की सीमा 50,000 रुपये तय की है।बैंक का नियंत्रण भारतीय स्टेट बैंक के नेतृत्व में वित्तीय संस्थानों के एक समूह के हाथ में देने की तैयारी की गई है।अब इस बैंक के ग्राहक अगले एक महीने में 50 हजार रुपये से ज्यादा अपने खाते से नहीं निकाल पाएंगे।