उन्होंने कहा कि जो कोई भारत की सम्‍प्रभुता और अखंडता के साथ छेड़छाड़ का प्रयास करेगा उसे मुंहतोड़ जवाब दिया जाएगा।भारतीय सैनिकों के शौर्य और साहस का जिक्र करते हुए श्री मोदी ने कहा कि राष्‍ट्र ने हमेशा इस क्षेत्र में शांति की कामना की है, लेकिन किसी भी उकसावे पर भारत करारा जवाब देने को भी तैयार है।प्रधानमंत्री ने जोर देकर कहा कि भारत ने हमेशा अपने पड़ोसी देशों के साथ संपर्क साधने की कोशिश की है ताकि आम राय बनाने में मदद मिले।प्रधानमंत्री नरेन्‍द्र मोदी ने कहा है कि पूर्वी लद्दाख की गलवान घाटी में हिंसक झड़पों में शहीद हुए भारतीय सैनिकों का बलिदान व्‍यर्थ नहीं जाएगा।पीएम मोदी ने शहीद सैनिकों को श्रद्धांजलि अर्पित की और उनके शौर्य को नमन करते हुए कहा कि भारत शांतिप्रिय देश है जो बलिदान के सिद्धांतों पर चलता है।पीएम मोदी और वर्चुअल बैठक में शामिल मुख्‍यमंत्रियों ने गलवान घाटी के शहीदों के सम्‍मान में खडे होकर दो मिनट का मौन रखा और उन्‍हें श्रद्धांजलि दी।विश्‍वव्‍यापी कोरोना महामारी से राष्‍ट्र के संघर्ष को और सशक्‍त बनाने की रूपरेखा तय करने के लिए राज्‍यों और केन्‍द्रशासित प्रदेशों के मुख्‍यमंत्रियों के साथ दूसरी वर्चुअल बैठक से पहले यह टिप्‍पणी की।