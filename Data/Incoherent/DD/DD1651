एसएमजी ने कोविड-19 महामारी के चलते 23 मार्च को हंसलपुर (गुजरात) संयंत्र में उत्पादन रोक दिया था.मारुति सुजुकी इंडिया (एमएसआई) ने सोमवार को कहा कि सुजुकी मोटर गुजरात ने कोरोना वायरस लॉकडाउन के कारण दो महीने से अधिक समय तक बंद रहने के बाद फिर विनिर्माण शुरू कर दिया है.एमएसआई पहले ही मानेसर और गुरुग्राम में अपने दो संयंत्रों में परिचालन शुरू कर चुकी है.सुजुकी मोटर गुजरात (एसएमजी) एमएसआई के लिए ठेके पर कारों का निर्माण करती है.कंपनी ने शेयर बाजार को बताया कि वह सख्ती से सभी सरकारी नियमों और दिशा-निर्देशों का पालन करेगी.कंपनी को एसएमजी ने बताया है कि वह 25 मई से वाहनों का विनिर्माण फिर शुरू करेगी.