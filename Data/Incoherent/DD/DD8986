सदन में हंगामा बढ़ते देख कार्यवाही को दिन भर के लिए स्थगित कर दिया गया।संसद के शीतकालीन सत्र के आठवें दिन भी विपक्ष के हंगामे के चलते दोनों सदनों की कार्यवाही बाधित हुई।संसद के शीतकालीन सत्र में हंगामे का सिलसिला आज भी जारी रहा।इस हंगामे के चलते लोकसभा में प्रश्नकाल नहीं चल पाया जिसके चलते सदन की कार्यवाही को 12 बजे तक स्थगित करना पड़ा।तमिलनाडु के सांसदों ने कावेरी नदी के मुद्दो पर हंगामा किया तो कांग्रेस सांसदों से राफेल का मुद्दा उठाया।सुबह लोकसभा की कार्यवाही शुरु होते ही विपक्षी सदस्यों ने विभिन्न मुद्दों पर शोरशराबा करना शुरु कर दिया।राज्यसभा में भी स्थिति लोकसभा से कुछ ज़्यादा अलग नहीं थी।उच्च सदन में भी कावेरी और राफेल के मुद्दों पर विपक्षी सदस्यों ने नारेबाज़ी की।लोकसभा अध्यक्ष सुमित्रा महाजन ने सदन में लगातार हंगामे पर चिंता जताई, विभिन्न दलों के प्रमुख नेताओं से की मुलाक़ात, कहा, लोकसभा की छवि बन रही है केवल हंगामा करने वालों की।