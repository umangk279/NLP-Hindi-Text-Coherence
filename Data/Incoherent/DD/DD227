स्वास्थ्य और परिवार कल्याण मंत्रालय के मुताबिक देश में कोरोनावायरस महामारी से संक्रमित लोगों में से अब तक 42 लाख 08 हजार से ज्यादा मरीज़ स्वस्थ हो चुके हैं।अमेरिका को पीछे छोड़ विश्व में रिकवरी के मामले में 42 लाख रिकवरी के साथ भारत पहले स्थान पर पहुंच गया है।कोरोना  के खिलाफ सरकार के सख्त कदमों की मदद से बेहतर नतीजे सामने आ रहे हैं।ICMR के आंकड़ों के अनुसार, पिछले 24 घंटों में 8 लाख 81 हजार 911 कोविड-19 के नमूनों का परीक्षण किया गया है।पिछले 24 घंटों में 95 हजार 880 कोरोना मरीज ठीक हुए हैं, जिसके बाद देश में रिकवरी रेट बढ़कर उनासी दशमलव दो आठ प्रतिशत हो गयी है।देश में कोविड से मृत्यु दर घटकर 1.61 प्रतिशत रह गई है।इस वैश्विक उपलब्धि का श्रेय केंद्र की परीक्षण, निगरानी और उपचार की नीति को जाता है।अब तक 42 लाख से ज्यादा लोग इस महामारी को मात देकर स्वस्थ हो चुके हैं।जहां रिकवरी दर बढ़कर हुई 79.28 प्रतिशत हुई, वहीं मृत्यु दर भी गिरकर हुई 1.62 प्रतिशत।अब तक परीक्षण किए गए लोगों की कुल संख्या 6 करोड़, 24 लाख, 54 हजार 254 है।कोरोना के खिलाफ सरकार की पुख्ता रणनीति, प्रभावकारी योजनाओं और त्वरित टेस्टिंग और चिकित्सीय सुविधाओं के चलते भारत ने एक नया मुकाम हासिल किया है।भारत कोरोना वायरस से ठीक होने वाले मामलों में अमेरिका से आगे निकलकर विश्व में पहले पायदान पर पहुंच गया है।