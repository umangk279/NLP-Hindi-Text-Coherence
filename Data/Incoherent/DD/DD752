कंपनी के भारत और दक्षिण एशिया कारोबार के मुख्य कार्यकारी अधिकारी रोहत कपूर ने कर्मचारियों के साथ एक टाउनहॉल बैठक में यह घोषणा की.होटल श्रंखला ओयो ने भारत और दक्षिण एशिया में अपने नियमित कर्मचारियों को एक अगस्त से पूरा वेतन देने की घोषणा की है.कंपनी ने 22 अप्रैल को भारत में अपने कुछ कर्मचारियों को 4 मई से बिना वेतन के छुट्टी पर भेजने की घोषणा की थी.कंपनी के प्रवक्ता ने कहा कि आठ लाख रुपये तक की वार्षिक आय वाले कर्मचारियों की वेतन कटौती एक अगस्त से वापस ली जा रही है.कोविड-19 संकट के चलते कंपनी ने कर्मचारियों के वेतन में कटौती या बिना वेतन की छुट्टी पर भेजने जैसे कदम उठाए थे.उन्हें चार महीने के लिए छुट्टी पर भेजा गया था.वहीं सभी कर्मचारियों के अप्रैल-जुलाई 2020 के वेतन में 25 प्रतिशत कटौती के लिए भी कहा था.बाकी कर्मचारियों की वेतन कटौती भी अक्टूबर, 2020 से चरणबद्ध तरीके से वापस ली जाएगी.कर्मचारियों ने कहा कि 25 प्रतिशत वेतन कटौती का 12.5 प्रतिशत अक्टूबर से मिलना शुरू होगा, जबकि बाकी बचा 12.5 प्रतिशत दिसंबर 2020 से.