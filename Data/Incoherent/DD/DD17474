जम्मू- कश्मीर में आतंकी फंडिंग के मामले की जांच कर रहे एनआईए ने कल  व्यापारी ज़हूर वताली को गिरफ्तार कर लिया।एनआईए को इस संबंध में भी सबूत हाथ लगे हैं कि किस तरह विदेशों से पैसा वताली के पास आता था, और उसे आतंकवादियों और अलगाववादियों तक पहुंचाया जाता था।इससे पहले जून में भी वताली के ठिकानों पर छापे डाले गए थे।इन छापों में एजेंसी को वताली के आतंकी फंडिंग के रैकेट में शामिल होने को लेकर काफी आपत्तिजनक सबूत मिले थे।वताली के खिलाफ रद्द पासपोर्ट पर यात्रा कर धोखाधड़ी करने, और गैरकानूनी गतिविधियों में शामिल होने के कई मामले पहले से चल रहे हैं।इससे पहले बुधवार को राज्य में 12 स्थानों पर एनआईए ने ज़हूर वताली और उसके रिश्तेदारों के ठिकानों पर छापे मारे थे।ज़हूर वताली की गिरफ्तारी को एनआईए की बड़ी कामयाबी माना जा रहा है।