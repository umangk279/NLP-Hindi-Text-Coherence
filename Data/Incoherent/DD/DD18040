उच्चतर शिक्षा में डिजिटल पहल पर आयोजित राष्ट्रीय सम्मेलन में राष्ट्रपति प्रणब मुखर्जी ने डिजिटल माध्यम से शिक्षण पर जोर दिया।ऑनलाइन पाठ्यक्रम 'स्वयं' के जरिए कक्षा नौ से स्नातकोत्तर की पढ़ाई कोई भी किसी भी समय कर सकता है।राष्ट्रपति ने इस मौके पर देश में डिजिटल माध्यम से शिक्षा पर जोर दिया।देश में ई-शिक्षा को बढ़ावा देने के लिए राष्ट्रपति प्रणब मुखर्जी ने रविवार को नई दिल्ली में 'स्वयं' 'स्वयं प्रभा' और 'नेशनल एकेडमिक डिपॉजिटरी' की शुरुआत की।राष्ट्रपति ने कहा कि डिजिटल शिक्षा पारंपरिक शिक्षा के मुक़ाबले सस्ती है और ये आसानी से उपलब्ध भी है, ऐसे में हमें इसे बढ़ावा देना चाहिए।जबकि 'स्वयं प्रभा' के जरिए 32 डीटीएच चैनलों से 24 घंटे उच्च गुणवत्ता वाले शैक्षिक कार्यक्रम प्रसारित किए जाएंगे।