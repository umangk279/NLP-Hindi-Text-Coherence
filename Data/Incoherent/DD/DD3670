यहां के जंगल कई दिनों से धधक रहे हैं।ऑस्ट्रेलिया के जंगल में अब तक का सबसे बड़ा अग्निकांड हुआ है।ऑस्ट्रेलिया के जंगल की झाड़ियों में लगी आग में कई लोगों की जान चली गई है।ऑस्ट्रेलिया में मौसम की स्थिति थोड़ा बेहतर होने के कारण अग्निशमन अधिकारियों ने जंगलों की आग से अवरुद्ध सड़कों को फिर से खोलने और लोगों को सुरक्षित जगहों पर स्थानांतरित करने का काम तेज कर दिया है।ऑस्ट्रेलिया के न्यू साउथ वेल्स रुरल फायर सर्विस कमिश्नर ने कहा कि जंगलों में लगी आग खतरनाक स्तर पर, नियंत्रित करना बेहद मुश्किल, आग से अब तक कम से कम 23 लोगों की मौत और सैकड़ों घर नष्ट।हल्की बारिश और ठंडी हवाओं ने न्यू साउथ वेल्स और विक्टोरिया में गर्मी से राहत दी, लेकिन अधिकारियों ने चेतावनी दी कि खतरनाक मौसम की इस सप्ताह फिर से लौटने की उम्मीद है।न्यू साउथ वेल्स रूरल फायर सर्विस में मुख्य अग्निशमन अधिकारी ने कहा कि ऑस्ट्रेलिया के जंगलों में लगी आग बहुत ही खतरनाक  है और इस पर काबू पाना काफी मुश्किल है।