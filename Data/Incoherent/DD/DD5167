ब्रिक्स पांच देशों का एक समूह है जिसमें ब्राजील, रूस, भारत, चीन और दक्षिण अफ्रीका शामिल हैं.ब्रिक्स के विदेश मंत्रियों की बैठक में सभी मंत्रियों ने आतंकवाद और इसके सभी स्वरूपों के कड़े विरोध को दोहराया.विदेश मंत्रियों ने अंतरराष्ट्रीय कानून के तहत और संयुक्त राष्ट्र के तत्वावधान में आतंकवाद का मुकाबला करने के लिए ठोस प्रयास का करने आग्रह किया और इस संबंध में अंतरराष्ट्रीय आतंकवाद पर व्यापक सम्मेलन को जल्द अपनाने की ज़रूरत पर जोर दिया.बैठक को विदेश मंत्री एस जयशंकर ने संबोधित किया.संयुक्त राष्ट्र महासभा से इतर विदेश मंत्री एस जयशंकर ने न्यूयॉर्क में ब्रिक्स की मंत्रिस्तरीय बैठक में भाग लिया.उन्होंने विश्वास जताया कि आतंकवाद के खिलाफ प्रभावी लड़ाई सुनिश्चित करने के लिए एक व्यापक दृष्टिकोण ज़रूरी है.