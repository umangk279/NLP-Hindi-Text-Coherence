प्रवर्तन निदेशालय ने आईसीआईसीआई बैंक की पूर्व प्रमुख चंदा कोचर और उनके पति दीपक कोचर से आज पांचवे दिन लगातार पूछताछ जारी रखी दोनों से वीडियोकॉन कर्ज मामले में पूछताछ की जा रही है।निदेशालय ने चंदा कोचर के पति दीपक कोचर और वीडियोकॉन समूह के वेणुगोपाल धूत के खिलाफ आईसीआईसीआई बैंक द्वारा 1875 करोड़ रूपये का कर्ज गलत ढंग से मंजूर किये जाने के मामले में आपराधिक मामला दर्ज किया है।प्रवर्तन निदेशालय, 2009 और 2011 में ICICI बैंक द्वारा वीडियोकॉन ग्रुप को दिए गए लोन की मंजूरी के मामले में निदेशालय ने पांच मई को पूछताछ के लिए पेश न होने के बाद चंदा कोचर को पिछले सप्ताह पूछताछ के लिए बुलाया था।लोन मामले में आईसीआईसीआई बैंक की पूर्व सीईओ चंदा कोचर और उनके पति दीपक कोचर शुक्रवार को लगातार पांचवे दिन प्रवर्तन निदेशालय के समक्ष पेश हुए।