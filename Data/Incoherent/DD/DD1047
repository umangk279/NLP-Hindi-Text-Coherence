पाकिस्तान की जेल में बंद भारतीय नागरिक कुलभूषण को दूसरी बार राजनयिक पहुंच के मसले पर विदेश मंत्रालय ने कहा हमें अपने अधिकारियों की रिपोर्ट का इंतजार, विदेश मंत्रालय का यह भी कहना है कि राजनयिक अधिकारियों को जाधव की कानूनी प्रतिनिधित्व की व्यवस्था के लिए उनकी लिखित सहमति प्राप्त करने से रोका गया।इस मामले में विदेश मंत्रालय का कहना है कि उन्हें जो आश्वासन दिया गया था उसके मुताबिक राजनयिक पहुंच बिना रुकावट, बिना बाधा पहुंचाएं और बिना शर्त के दी जानी थी।पाकिस्तान की ओर की गई व्यवस्था के कारण उनके बीच मुक्त बातचीत नहीं हो सकी।विदेश मंत्रालय का कहना है कि कुलभूषण जाधव खुद तनाव में थे और उन्होंने स्पष्ट रूप से राजनयिक अधिकारियों को संकेत दिया।दरअसल पाकिस्तान की जेल में बंद भारतीय नागरिक कुलभूषण जाधव से भारतीय उच्चायोग के दो अधिकारी मिलने तो पहुंचे लेकिन न तो माहौल को सही रखा गया न ही पाकिस्तान द्वारा पहले से तय किए गए उचित प्रबंधों का पालन किया गया।कुलभूषण जाधव को राजनयिक पहुंच मुहैया कराने के पाकिस्तान चाहे जितने भी दावे कर ले लेकिन हकीकत यही है कि उसने एक बार फिर बस खानापूर्ती की और पहले से तय नियमों का पालन नहीं किया।विदेश मंत्रालय का कहना है कि पाकिस्तानी अधिकारी भारतीय पक्ष के विरोध के बावजूद भी जाधव और राजनयिक अधिकारियों के करीब में मौजूद थे।विदेश मंत्रालय का यह भी कहना है कि राजनयिक अधिकारियों को जाधव की कानूनी प्रतिनिधित्व की व्यवस्था के लिए उनकी लिखित सहमति प्राप्त करने से रोका गया।यहां तक कि एक कैमरे से यह भी स्पष्ट हुआ कि जाधव के साथ बातचीत रिकॉर्ड की जा रही थी।