गृहमंत्री ने कहा कि भारत की पहचान दुनियाभर में एक मज़बूत लोकतंत्र की है, जो सबसे तेज गति से बढ़ती अर्थव्यवस्था के तौर पर आगे बढ़ रहा है लेकिन कुछ देशों को हमारी तरक्की पसंद नहीं है इसलिए पाकिस्तान जैसे देश भारत में आंतकवाद को प्रयोजित करते रहते हैं.कश्मीर दौरे पर पहुंचे गृहमंत्री ने कहा कि बीते 4 महीने में राज्य के सुरक्षा हालात में सुधार हुआ है, तो उन्होंने आगामी पंचायत चुनाव में आवाम से बढ़चढ़ कर शिरकत करने की अपील की.जम्मू-कश्मीर के सुरक्षा हालात पर राजनाथ सिंह ने कहा कि बीते 4 महीने में राज्य में पत्थरबाजी की घटनाओं और आतंकियों की भर्ती में कमी आई है.एक दिन के जम्मू-कश्मीर के दौरे पर श्रीनगर पहुंचे गृहमंत्री राजनाथ सिंह ने राज्य में सुरक्षा हालात की समीक्षा की और आगामी पंचायत चुनाव की तैयारियों की जानकारी भी हासिल की.उन्होंने बीते दिनों कुलगांव में हुई एक घटना में मारे गए नागरिकों के प्रति शोक वयक्त किया और उनके परिजनों को 5 लाख रुपये की सहायता राशि देने का एलान किया.गृहमंत्री ने हाल ही में हुए शांतिपूर्ण स्थानीय निकाय चुनावों के लिए राज्य सरकार की तारीफ की और राज्य की जनता से आगामी पंचायत चुनाव में भी बढ़चढ़ कर हिस्सा लेने की अपील की.गृहमंत्री ने राज्य की जनता से अपील की है कि सुरक्षाबलों के किसी भी आपरेशन के समय वो उस जगह पर न जाएं.राजनाथ सिंह ने राज्य के तमाम राजनीतिक दलों के प्रतिनिधिमंडलों से भी मुलाकात की और राज्य में शांति स्थापित करने के लिए हो रहे प्रयासों में मदद देने की अपील की.राजनाथ सिंह ने कहा है कि जम्मू-कश्मीर में भ्रष्टाचार को खत्म करने के लिए राज्य सरकार ने एक एक्शन प्लान बनाया है, जिसकी घोषणा जल्द ही की जाएगी.उन्होंने कहा कि सरकार जम्मू-कश्मीर में शांति स्थापित करने के लिए सभी से बातचीत को तैयार है और इस प्रयास में राज्य की अवाम को भी अपना सहयोग देना चाहिए.उन्होंने कहा कि केंद्र सरकार के द्दारा राज्य के युवाओं को रोजगार के लिए करीब 2.5 लाख मौके उपलब्ध कराए जा रहे हैं, जिनमें से गृह मंत्रालय ही अकेले 11 हजार नौकरियां उपलब्ध करा रहा है.गृहमंत्री ने एक बार फिर स्पष्ट किया कि जब तक पाकिस्तान अपनी आतंकी हरकतों से बाज नहीं आता है तब तक पाकिस्तान के साथ कोई बातचीत नहीं हो सकती.राजनाथ सिंह ने कहा है कि जम्मू-कश्मीर में जम्हूरियत को मजबूत करने के लिए पंचायत चुनाव बेहद अहम हैं, जो लोग राज्य के प्रतिनिधि होने का दावा करते हैं, उन्हें इन चुनावों में जरूर शिरकत करनी चाहिए.गृहमंत्री राजनाथ सिंह ने कहा है कि पाकिस्तान जब तक आतंकवाद का रास्ता नही छोड़ता तब तक उससे बातचीत नही हो सकती.उन्होंने कहा कि राज्य के विकास में पंचायतों का बेहद महत्वपूर्ण रोल होगा, जिसके तहत हर पंचायत को 60-70 लाख रुपये मिलेंगे, जो स्थानीय विकास कार्यों में पंचायत स्तर पर खर्च किए जाएंगे.