भारतीय महिला क्रिकेट टीम ने दक्षिण अफ्रीका के ख़िलाफ पांच मैचों की टी-20 सीरीज़ 3-1 से अपने नाम कर ली है.टीम ने पांचवें और आख़िरी मुक़ाबले में दक्षिण अफ्रीका की टीम को 54 रन से हरा दिया.भारत की ओर से मिताली राज ने सबसे ज्यादा 62 रन बनाए.ये पहली बार है जब भारतीय महिला टीम ने दक्षिण अफ्रीका के दौरे पर वनडे के बाद टी-20 सीरीज़ भी अपने नाम करने में सफलता हासिल की है.भारतीय टीम ने पहले बल्लेबाज़ी करते हुए 20 ओवर में 4 विकेट पर 166 रन बनाए.जवाब में दक्षिण अफ्रीका की टीम 18 ओवर में 112 रन पर सिमट गई.