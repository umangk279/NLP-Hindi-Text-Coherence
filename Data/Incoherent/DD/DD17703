कर्नाटक के ऊर्जा मंत्री डीके शिवकुमार से जुड़े करीब 64 जगहों पर आयकर विभाग ने बुधवार को छापेमारी की।आयकर टीम उन्हें रिजॉर्ट से बेंगलुरु के उनके घर ले गई।इन 64 ठिकानों में से एक जगह से शिवकुमार के एक रिश्तेदार का लॉकर भी खंगाला गया, जिसमें भारी मात्रा में गहने मिले हैं।वैसे तो ये पहले से ही आयकर विभाग के निशाने पर थे और उनके ख़िलाफ़ शुरुआती जांच भी चल रही थे, लेकिन बुधवार सुबह पड़े छापे के बाद ये और सुर्खियों में आ गए।कर्नाटक के ऊर्जा मंत्री डीके शिवकुमार राज्य में कांग्रेस के कद्दावर नेता हैं और बडे मंत्री हैं।डीके शिवकुमार के दिल्ली स्थित घर से करीब 10 करोड़ रुपये भी बरामद हुए।आयकर विभाग ने कर चोरी के एक मामले में डीके शिवकुमार की कई संपत्तियों पर बुधवार सुबह छापे मारे।आयकर विभाग के अधिकारियों की एक टीम मंत्री से पूछताछ के लिए घर पहुंची, लेकिन जब वो नहीं मिले तो ईगलटन रिजॉर्ट पहुंची, जहां वो गुजरात से आए कांग्रेस विधायकों की मेजबानी में लगे थे।लेकिन ये मामला सिर्फ़ इतना ही नहीं है, बल्कि इसके तार कई कांग्रेसियों से जुड़े हैं।