ऋषि ही संस्कृत साहित्य के आदि स्रोत हैं इसलिए श्रावणी पूर्णिमा को ऋषि पर्व और संस्कृत दिवस के रूप में मनाया जाता है।इस मौके पर देश भर में कई कॉलेजों और स्कूलों में विशेष कार्यक्रमों का आयोजन किया जा रहा है।सन् 1969 से श्रावण मास की पूर्णिमा को यह दिवस मनाया जाता है।इंग्लैंड, फ्रांस और जर्मनी सहित कई देशों के विश्वविद्यालयों में संस्कृत शिक्षा दी जा रही है।विदेशों में भी संस्कृत भाषा के प्रति लोगों का अनुराग है और विश्व की अनेक भाषाओं की जननी संस्कृत को माना जाता है।विश्व की सबसे प्राचीन भाषा संस्कृत को फिर से लोकप्रिय बनाने के लिए सरकार द्वारा इसका प्रचार प्रसार किया जा रहा है।श्रावणी पूर्णिमा ऋषियों के स्मरण और समर्पण का पर्व माना जाता है।डीडी न्यूज पर प्रतिदिन सुबह 6 बजकर 50 मिनट पर संस्कृत में वार्ता और साप्ताहिक टीवी पत्रिका वार्तावली का प्रसारण शनिवार शाम 7 बजे और रविवार दोपहर साढ़े बारह बजे किया जाता है।आज संस्कृत दिवस है।