प्रधानमंत्री ने कहा कि बीज से बाज़ार तक सरकार सुधार कर रही है।प्रधानमंत्री नरेन्द्र मोदी ने वीडियो कांफ्रेंस के जरिए लखनऊ में कृषि कुंभ-2018 का उद्घाटन किया।26 से 27 अक्टूबक तीन दिन का ये सम्मेलन किसानों की आय दोगुनी करने के लिए कृषि में आधुनिक और अलग-अलग तकनीकों को बढावा देने के इरादे से आयोजित किया गया है।कोई किसान को नहीं बल्कि किसान इस देश को ले जाता है आगे।खास बात ये है कि इस कृषि कुंभ में दुनिया की दो बड़ी अर्थव्यवस्था वाले देश इसराइल और जापान आधिकारिक साझीदार के रूप में भाग ले रहे हैं।लखनऊ में हुआ कृषि कुंभ 2018 का शुभारंभ।प्रधानमंत्री ने कृषि कुंभ में सरकार के उन सभी प्रयासों को बताया जिससे किसानों की आमदनी में इजाफा हो सके और उत्पादन के साथ गुणवत्ता में भी सुधार आए।प्रधानमंत्री ने कृषि उपज के मूल्य वृद्धि पर भी ज़ोर दिया।प्रधानमंत्री ने कहा- सरकार की प्राथमिकता है किसान कल्याण।उन्होने ड्रीप इरिगेशन और जैविक खेती के ज़रिए भी कृषि लागत में कमी का भी जिक्र किया।हरियाणा और झारखंड इस आयोजन के साझीदार राज्य हैं।लखनऊ में 'कृषि कुंभ-2018' में केंद्रीय कृषि मंत्री राधा मोहन सिंह ने कहा कि हमारी सरकार ने पिछले चार वर्षों के दौरान किसानों की स्थिति में सुधार के लिए कई अहम निर्णय लिए हैं, जिससे 2022 तक गांव, गरीब और किसान मजबूत होगा।2022 तक किसानों की आमदनी दोगुनी करने का पीएम ने फिर दोहराया संकल्प।उत्तर प्रदेश के मुख्यमंत्री योगी आदित्यनाथ ने 'कृषि कुंभ-2018' में कहा कि उत्तर प्रदेश अपनी उर्वरा शक्ति के लिए पूरी दुनिया में जाना जाता है और इसमें इतनी ताकत है कि वो पूरी दुनिया के लिए अन्न उगा सके, बशर्ते किसानों को सही तकनीक और जानकारी दी जाए।