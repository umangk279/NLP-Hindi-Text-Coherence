जिले में बेटी बचाओ बेटी पढाओं अभियान का शुभारंभ 22 जनवरी 2015 से हुई है।इस अभियान के बाद लिंगानुपात में गति आई है।धौलपुर में बेटी बचाओ बेटी पढाओ अभियान के शुभारंभ के बाद जिले के लिंगानुपात में बढोत्तरी हो रही हैं, अब तक धौलपुर जिले में जागरूकता का अभाव था तथा लडकियों को लडकों के सामने कम आंका जाता था।जिसका असर अब जमीन पर दिखने लगा है।वहीं प्रसूताओं के परिजन लडकियों के जन्म पर अस्पताल में मिठाई बांटने लगे है।इस अभियान के दौरान 3 वर्ष में 80 हजार युवाओं को भी जागरूक कर संकल्प दिलाया गया।धौलपुर जिले को इस अभियान में देश के 100 जिलों के पायलेट प्रोजेक्ट में शामिल किया गया था।लेकिन अब समय बदल चुका है तथा प्रथम प्रसव के दौरान भी अब प्रसूताएं लडकियों के जन्म दुआऐं मांगने लगी है।कार्यक्रम में समाज में बेटियों के प्रति उपेक्षित व्यवहार और लैंगिक असमानता की ओर समाज का ध्यान आकर्षित करने और बेटियों के महत्व के बारे में जागरूकता लाने के लिए कार्यक्रमों का आयोजन किया जा रहा है ।इसमें इन युवाओं ने बेटियों की रक्षा का प्रण लिया है।राष्ट्रव्यापी अभियान 'बेटी बचाओ-बेटी पढ़ाओ' को लेकर धौलपुर जिले में कई मोटिवेशनल कार्यक्रम का आयोजन हो रहा है ।