यह कार्यक्रम वीडियो कॉन्‍फ्रेंस के जरिये आयोजित किया गया और इसमें लाखों किसान शामिल हुए।इस अवसर पर, प्रधानमंत्री मोदी ने फिर कहा कि भारत के पास भंडारण, शीत भंडार और खाद्य प्रसंस्‍करण जैसे फसल कटाई परवर्ती प्रबंधन में निवेश करने और जैविक तथा पोषक आहार जैसे क्षेत्रों में वैश्विक उपस्थिति बनाने की अपार संभावनाएं हैं।उन्‍होंने कहा कि यह योजना कृषि में स्‍टार्ट अप के लिए अच्‍छा अवसर उपलब्‍ध कराएगी और इससे ऐसी पर्यावरण अनुकूल प्रणाली उत्‍पन्‍न होगी जो देश के प्रत्‍येक भाग में रहने वाले किसानों तक पहुंचेगी।उन्‍होंने इस कार्यक्रम को लागू करने में महत्‍वपूर्ण भूमिका निभाने और पंजीकरण से लेकर राशि बांटने तक सभी प्रक्रियाओं के माध्‍यम से किसानों की मदद करने के लिए राज्‍य सरकारों को बधाई दी।उन्‍होंने बताया‍ कि इस कार्यक्रम का दायरा इतना बड़ा है कि आज जारी राशि इतने अधिक लोगों तक पहुंची है जितनी कई देशों की कुल जनसंख्‍या है।प्रधानमंत्री नरेन्‍द्र मोदी ने आज कृषि उद्यमियों, स्‍टार्ट अप, कृषि प्रौद्योगिकियों और फसल कटाई परवर्ती प्रबंधन तथा कृषि परिसम्‍पत्ति पोषण से संबंधित किसान समूहों के लिए कृषि अवसंरचना कोष के अंतर्गत एक लाख करोड़ रूपये की वित्‍तीय सुविधा की शुरूआत की।इस अवसर पर कृषि मंत्री नरेन्‍द्र सिंह तोमर भी उपस्थित थे।पीएम मोदी ने प्रधानमंत्री किसान सम्‍मान निधि योजना के अंतर्गत 8 करोड़ 55 लाख से अधिक कृषक लाभार्थियों को 17 हजार एक सौ करोड़ रूपये की छठी किश्‍त भी जारी की।पीएम मोदी ने प्रधानमंत्री किसान योजना के लागू होने की गति पर संतोष व्‍यक्‍त किया।मंत्रिमंडल द्वारा इस योजना को औपचारिक रूप से मंजूरी देने के केवल 30 दिन बाद ही आज दो हजार दो सौ अस्‍सी से अधिक किसान समितियों को एक हजार करोड़ रूपये से अधिक राशि की पहली किश्‍त उपलब्‍ध कराई गई।