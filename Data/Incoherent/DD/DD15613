दरअसल इन दिनों भारत और इस्त्रायल के हस्तशिल्पकार एक साथ अपने कला का प्रदर्शन कर रहे हैं।इस्त्रायल के रहनेवाले निहाद मामूली सी तार से एक से बढ़कर एक आकृतियां बनाते हैं।इस्त्रायल के पांच दस्तकार भारत के जम्मू कश्मीर, बिहार,दिल्ली,छत्तीसगढ़ और राजस्थान के दस्तकारों के साथ मिलकर नए डिजाइन का कलाकृतियां बना रहे है।हर साल लगने वाला ये मेला एक ऐसे प्लेटफार्म के तौर पर काम करता है जो दस्तकारी के क्षेत्र में अनूठा योगदान करने के साथ ही स्थानीय दस्तकारों के लिए रोजगार के अवसर भी मुहैया कराता है।जिसमें भारत और इस्त्रायल के कलाकार साथ मिलकर अपनी सांस्कृतिक धरोंहरों का प्रदर्शन कर रहे हैं।कपड़ा मंत्रालय की सहयोग से पन्द्रह दिनों तक चलनेवाले इस इंटरेक्टिव कार्यशाला में दोनों देशों के हस्तशिल्पकार अपने अपने कौशल का आदान प्रदान करने के साथ ही ऐसी शानदार कलाकृतियां बना रहे जो दोनो देशों की मशहूर कलात्मक धरोहर का प्रतीक है।राजधानी नई दिल्ली के दिल्ली हाट में लगे इस मेला में दोनों देशों के कलाकार अपने अपने अनुभवों को साझा भी कर रहे है।एक पखवाड़ा तक  चलने वाले इस मेला में आपको इस्त्रायल के हस्तशिल्पकारी के पारंपरिक ज्ञान  देखने को मिलेगा।वो इस कला में माहिर है और इनदिनों भारत में अपने कला का प्रदर्शन कर रहे हैं।ये भारत इस्त्रायल के सांस्कृतिक और कूटनीतिक संबंधो को मजबूत करने की दिशा में भी एक अहम कदम है।कला प्रशंसकों के लिए पारंपरिक दस्तकारी, शिल्पकारी,वस्त्रों और क्लासिकल डांस की प्रस्तुलियों का एक भव्य मेला इन दिनों राजधानी के दिल्ली हाट में लगा है।