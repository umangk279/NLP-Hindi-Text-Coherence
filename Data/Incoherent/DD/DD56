भारतीय पक्ष ने उग्रवादी गुटों के 22 कैडरों को सौंपने के लिए भी म्यांमार की प्रशंसा की.भारत ने चिन राज्य में ब्येनु/सरिसचौक में सीमा हाट पुल के निर्माण के लिए 2 मिलियन अमरीकी डॉलर देने की घोषणा की, जो मिज़ोरम और म्यांमार के बीच आर्थिक कनेक्टिविटी को बढ़ावा देगा.सेना प्रमुख जनरल एमएम नरवणे और विदेश सचिव हर्षवर्धन श्रृंगला ने म्यामांर की दो दिवसीय यात्रा के दौरान कहा कि कोरोना महामारी के बावजूद अगले वर्ष 2021 की पहली तिमाही तक सित्तवे पोर्ट पर ऑपरेशन शुरू कर दिया जाएगा.भारत और म्यांमार ने अगले वर्ष की पहली तिमाही तक सित्तवे बंदरगाह के परिचालन को शुरू करने पर सहमति जताई है.म्यांमार को कोविड-19 महामारी से लड़ने में मदद करने के लिए भारत के प्रयासों के तहत स्टेट काउंसलर आंग सान सू की को रेमेडि-सवीर की 3,000 डोज़ की एक खेप सौंपी गई.दोनों पक्ष कनेक्टिविटी परियोजनाओं, क्षमता निर्माण, बिजली और ऊर्जा में अपनी साझेदारी को और मजबूत करने पर सहमत हुए.साथ ही आर्थिक और व्यापारिक संबंधों, सांस्कृतिक आदान-प्रदान और रक्षा क्षेत्र में तीनों सेवाओं को व्यापक आधार देने पर सहमती हुई.