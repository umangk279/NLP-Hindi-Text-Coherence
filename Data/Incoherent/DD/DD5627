झारखंड कैडर के 1982 बैच के आईएएस अधिकारी राजीव गाबा ने शुक्रवार को कैबिनेट सचिव का पदभार ग्रहण कर लिया।15 अगस्त 1959 को पंजाब में जन्मे राजीव गाबा ने पटना विश्वविद्यालय से भौतिकी में स्नातक की पढाई की।कैबिनेट सचिव का पद सभालने से पहले राजीव गाबा गृह सचिव, सचिव शहरी विकास मंत्रालय, सूचना और प्रसारण सचिव और झारखंड के  मुख्य सचिव के तौर पर कई अहम जिम्मेदारियां संभाल चुके हैं।उनका कार्यकाल दो साल का होगा.सिविल सेवा के शुरुआती दिनों में राजीव गाबा ने  बिहार के नालंदा, मुजफ्फरपुर और गया जिले के जिलाधिकारी  के तौर पर  काम किया।राजीव गाबा झारखंड कैडर के 1982 बैच के आईएएस अधिकारी हैं और कई अहम पदों पर रह चुके हैं।इससे पहले राजीव गाबा कैबिनेट सचिवालय में विशेष कार्याधिकारी के तौर काम कर रहे थे।झारखंड में अपने कार्यकाल में राजीव गाबा को झारखंड में श्रम कानूनों में सुधार और नक्सल प्रभावित इलाकों में हिंसा में कमी के लिए जाना जाता है।राजीब गाबा ने आज कैबिनेट सचिव का पदभार संभाल लिया।