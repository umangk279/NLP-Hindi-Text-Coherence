प्रदर्शनकारी सरकार गठन में देरी से नाराज हैं।लेबनान में 4 महीने से सरकार विरोधी प्रदर्शन हो रहा है।नयी सरकार के गठन में फिलहाल कोई प्रगति नहीं हुई है।लेबनान के आंतरिक सुरक्षा बलों ने ट्वीट के जरिए शांतिपूर्ण प्रदर्शन करने वालों से दंगे वाले स्थान से दूर रहने की अपील की है।लेबनान में सरकार के खिलाफ प्रदर्शन कर रहे प्रदर्शनकारियों और पुलिस के बीच शनिवार को हुई झड़प में 160 से अधिक लोग घायल हो गए।इससे पहले प्रदर्शनकारियों ने शहर भर में मार्च निकाला और संसद के निकट सुरक्षा कर्मियों पर पथराव किया।प्रदर्शनकारियों का कहना है कि वे पुरानी व्यवस्था को समाप्त करना चाहते हैं और एक ऐसी नयी सरकार चाहते हैं जो देश में गहराते आर्थिक और नकदी के संकट को दूर कर सके।प्रदर्शनकारियों की मांग है कि इसमें सभी राजनीतिक दलों को छोड़ कर स्वतंत्र विशेषज्ञों को शामिल किया जाए।जिसके बाद सुरक्षा बलों ने भीड़ को तितर बितर करने के लिए पानी की बौछारों और आंसू गैस का इस्तेमाल किया।65 घायलों को अस्पताल पहुंचाया गया है और 100 से अधिक लोगों का घटनास्थल पर ही उपचार चल रहा है।