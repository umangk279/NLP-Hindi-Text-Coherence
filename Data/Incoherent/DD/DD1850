पीयूष गोयल ने एक ट्वीट में कहा कि प्रधानमंत्री के हस्‍तक्षेप के बाद देश में प्रतिदिन रेलवे 300 श्रमिक स्पेशल ट्रेनें चलाएगा.ये ट्रेनें आंध्र प्रदेश, बिहार, उत्‍तर प्रदेश, हिमाचल प्रदेश, झारखंड, मध्‍य प्रदेश और पश्चिम बंगाल में प्रवासी मजदूरों को वापस ला रही हैं.रेलवे ने देशभर में फंसे तीन लाख पचास हजार से अधिक प्रवासी मजदूरों के आवागमन के लिए साढ़े तीन सौ से अधिक विशेष ट्रेनों का परिचालन किया है.रेल मंत्री पीयूष गोयल ने सभी राज्यों से प्रवासी मजदूरों को निकालने की अनुमति देने की अपील की है, जिससे वे अगले तीन-चार दिन में अपने घरों को वापस जा सकें.