केंद्र सरकार चतरा के इन धार्मिक पर्यटक स्थलों को देश और दुनिया के मानचित्र पर लाने की कवायद में जुट गई है.सूचना प्रसारण सचिव ने कहा कि पूरा झारखंड धार्मिक और प्राकृतिक पर्यटन स्थलों से भरा पड़ा है.अपने एक दिवसीय झारखंड दौरे के क्रम में केंद्रीय सचिव ने चतरा के ईटखोरी स्थित मां भद्रकाली मंदिर में जिला उपायुक्त और अन्य अधिकारियों के साथ पूजा-अर्चना भी की.केंद्र सरकार की इस पहल से झारखंड में जहां पर्यटन को बढ़ावा मिलेगा, वहीं इससे रोजगार के अवसर भी बढ़ेंगे.दूरदर्शन के माध्यम से इन आस्था के केंद्रों और मनोरम वादियों का प्रचार-प्रसार किया जाएगा, ताकि लोगों को इसकी जानकारी मिल सके.चतरा का मां भद्रकाली मंदिर करोड़ों लोगों की आस्था का केंद्र है.केंद्र सरकार ने झारखंड के पर्यटक स्थलों को राष्ट्रीय फलक पर लाने की कवायद तेज कर दी है.इस कड़ी में सूचना और प्रसारण मंत्रालय के सचिव अमित खरे ने मां भद्रकाली मंदिर परिसर में 500 करोड़ रुपये की लागत से होने वाले सौंदर्यीकरण कार्यों की जानकारी ली.चतरा के धार्मिक पर्यटन स्थलों को सनातन, जैन और बौद्ध सर्किट से जोड़ा जाएगा ताकि देश और दुनिया के लोग इन्हें जान सकें.इस सिलसिले में केंद्रीय सूचना और प्रसारण सचिव अमित खरे ने रविवार को झारखंड के चतरा में अधिकारियों के साथ बैठक कर मास्टर प्लान का जायजा लिया.