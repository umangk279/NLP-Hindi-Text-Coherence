केंद्रीय खेल मंत्री किरेन रिजिजू ने कहा कि टोक्यो ओलिंपिक को एक साल के लिए स्थगित करने से यह अनिवार्य हो जाता है कि उन्हीं कोचों को बरकरार रखा जाए ताकि एथलीटों को किसी भी तरह से नुकसान न हो।इनमे से कई कोचों का अनुबंध इस साल सितंबर में समाप्त होना था।खेल मंत्री ने पहले ही घोषणा की थी कि प्रशिक्षण में निरंतरता सुनिश्चित करने के लिए भारत और विदेशी दोनों कोचों को कम से कम 4 साल या एक ओलंपिक चक्र के लिए रखा जाए।यह फैसला टोक्यो ओलिंपिक के एक साल के लिए स्थगित करने के कारण लिया गया है।एथलीट के प्रमुख अंतरराष्ट्रीय प्रतियोगिताओं में प्रदर्शन के आधार पर कोच का अनुबंध आगे बढ़ाया जाएगा।इस फैसले के बाद खिलाड़ी मौजूदा कोचों के साथ ही ओलिंपिक की तैयारी जारी रख सकते हैं।4 साल के लिए अनुबंध को आगे बढ़ाने का निर्णय कोचों के प्रदर्शन पर निर्भर करेगा।भारतीय खेल प्राधिकरण ने 11 खेलों के 32 विदेशी कोचों के अनुबंध को 30 सितंबर 2021 तक बढ़ा दिया है।4 साल का अनुबंध 2024 और 2028 ओलंपिक को ध्यान में रख कर दिया जाएगा।4 साल के अनुंबध में हर साल की समीक्षा की जाएगी।