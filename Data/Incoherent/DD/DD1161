इन संस्थाओं में चिकित्सा, धार्मिक, शिक्षा, सामाजिक, होटल/सामाजिक क्लब तथा व्यावसायिक क्षेत्र से संबंधित संस्थाएं शामिल हैं.इन संस्थाओं द्वारा भोजन वितरण के अलावा सैनिटाइजर/मास्क वितरण इत्यादि कार्य भी महामारी की रोकथाम हेतु किए गए.ज़िला प्रशासन द्वारा इन सभी को 'कोरोना वॉरियर्स' के रूप में सम्मानित भी किया गया है.कोरोना महामारी के दृष्टिगत लगाए गए लॉकडाउन के दौरान वाराणसी के निवासियों तथा सामाजिक संस्थाओं द्वारा कठिन परिस्थितियों में जिला प्रशासन के माध्यम से तथा स्वयं के प्रयासों से ये सुनिश्चित किया गया कि सभी जरूरतमंदों को समय पर भोजन उपलब्ध हो.लॉकडाउन की सम्पूर्ण अवधि के दौरान वाराणसी में अलग-अलग क्षेत्र से संबंधित सौ से अधिक संस्थाओं द्वारा जिला प्रशासन की फ़ूड सेल के माध्यम से तथा व्यक्तिगत रूप से करीब 20 लाख फ़ूड पैकेट्स तथा 2 लाख सूखे राशन किट्स का वितरण किया गया.प्रधानमंत्री ऐसी संस्थाओं एवं उनके प्रतिनिधियों से वीडियो कॉन्फ्रेंस के द्वारा गुरुवार को वार्ता कर उनके अनुभव तथा उनके द्वारा लॉकडाउन के दौरान किए गए विभिन्न सामाजिक कार्यों को चर्चा द्वारा देश के सामने रखेंगे.