करीब 15 से 20 अज्ञात लोगों के अलावा विधायक कुलदीप सिंह सेंगर, उनके भाई और आठ नामजद लोगों के खिलाफ हत्या, हत्या के प्रयास और आपराधिक षड़यंत्र का मुकदमा दर्ज किया गया है।उत्तर प्रदेश सरकार ने उन्नाव में सड़क दुर्घटना की जांच सीबीआई को सौंपने का फैसला किया है ।पुलिस ने ट्रक के ड्राइवर औऱ मालिक को गिरफ्तार कर लिया है।इस दुर्घटना में दो व्यक्तियों की मौत हो गई थी और उन्नाव दुष्कर्म मामले की पीड़िता बुरी तरह घायल हो गई थी।उन्नाव दुष्कर्म मामले में आरोपी कुलदीप सेंगर और उसके भाई पर चश्मदीदों को मारने और पीड़िता को बुरी तरह से घायल करने पर हत्या का मामला दर्ज किया गया है।फोरेंसिक टीमें भी इस बात की जांच कर रही हैं कि कार दुर्घटना किसी साजिश का हिस्सा तो नहीं थी क्योंकि जिस ट्रक से हादसा हुआ उसकी नंबर प्लेट को खुरचकर काले पेंट से रंग दिया गया था।राष्ट्रीय महिला आयोग की एक टीम आज उन्नाव में पीड़िता और उसके परिवार के सदस्यों से मुलाकात करेगी।राष्ट्रीय महिला आयोग की एक टीम आज उन्नाव में पीड़िता और उसके परिवार के सदस्यों से मिलने जाएगी।पीड़िता की मां ने आरोप लगाया था कि दुर्घटना उनकी बेटी सहित सभी चश्मदीदों को मार डालने की साजिश का हिस्सा थी।