(NN)दिल्ली के उपराज्यपाल अनिल बैजल ने दिल्ली सरकार के उस प्रस्ताव को ठुकरा दिया है, जिसमें एमसीडी चुनाव बैलट पेपर से कराए जाने की मांग की गई थी।उपराज्यपाल के फैसले में कहा गया है कि एमसीडी चुनाव में अब ज्यादा समय नहीं बचा है और ईवीएम के बदले बैलट पेपर से चुनाव करवाने के लिए नियमों में बदलाव की जरूरत है।इस समय नियमों में बदलाव नहीं हो सकता।उपराज्यपाल ने कहा है कि दिल्ली में 22 अप्रैल को होने वाले एमसीडी चुनाव ईवीएम से ही होंगे।एलजी के इस फैसले की जानकारी दिल्ली सरकार को दे दी गई है।