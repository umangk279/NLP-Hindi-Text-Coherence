इनोवेशन और स्टार्टअप के जरिए भारत का नौजवान नौकरी मांगने की जगह नौकरी देने वाला बन रहा है ।पीएम ने भी करीब घंटे भर के अपने संबोधन में दुनिया के दिग्गजों को भारत की यशगाथा सुनाई और बताया कि कैसे भारत बदल रहा है ।17 साल के बाद यह पहला मौका था जब भारत के प्रधानमंत्री ने दावोस के उद्घाटन सत्र को संबोधित किया।अपने संबोधन में उन्होंने बीते 17 सालों में कैसे भारत और दुनिया बदल गई है इसका दिलचस्प वर्णन तो किया ही, साथ ही साथ यह भी बताया कि भारत कैसे बदल रहा है और कैसे ये निवेशकों के लिए आकर्षण बनता जा रहा है।रिफार्म परफार्म और ट्रांसफार्म को सरकार का मंत्र बताते हुए पीएम ने कहा कि सरकार निवेश के लिए व्यवस्था को सुगम बना रही है ।दुनिया के आर्थिक दिग्गजों को यह भरोसा दिलाते हुए प्रधानमंत्री नरेन्द्र मोदी ने सबका आह्वान करते हुए कहा कि शांति, समग्रता के साथ समृद्धि चाहिए, तो भारत आईए।दुनिया का सबसे बड़ा आर्थिक महाकुंभ विश्व आर्थिक मंच और उसके उदघाटन सत्र में मौजूद दुनिया के सबसे बड़े लोकतंत्र के मुखिया नरेंद्र मोदी।पीएम ने बताया कि कैसे उन्होंने 1400 से अधिक पुराने कानूनों को 3 साल के भीतर हटा दिया ।देश में लाइसेंस राज खत्म हो रहा है और सरकार की नीतियों से बड़े बदलाव हो रहे है।भारत के लोकतंत्र की सराहना करते हुए पीएम ने कहा कि ये एक महज राजनैतिक व्यवस्था नहीं जीवन शैली है ।पीएम ने शांति , समृद्धि और समग्रता के लिए दुनिया भर के लोगों को भारत आने का न्यौता दिया ।प्रधानमंत्री ने कहा कि भारत के सुधारों का दुनिया की संस्थाओं ने भी स्वागत किया है ।उन्होंने कहा कि 2014 में देश के लोगों ने 30 साल बाद किसी भी एक दल को पूर्ण बहुमत दिया और उनकी सरकार लोगों के विकास के लिए हर संभव कोशिश कर रही है ।प्रधानमंत्री नरेन्द्र मोदी ने दावोस में विश्व आर्थिक मंच के उद्घाटन समारोह को संबोधित करते हुए यह बात कही।सरकार ने निवेशकों के लिए तमाम क्षेत्रों एफडीआई के दरवाजे खोले हैं तो केंद्र और राज्य मिलकर सुधारों की प्रक्रिया को तेजी से आगे बढा रहा हैं ।एक समान कर व्यवस्था जीएसटी को क्रांतिकारी कदम बताते हुए पीएम ने ये भी कहा कि पारदर्शिता के लिए तकनीक का जोरदार इस्तेमाल हो रहा है ।गरीबों के समावेशी विकास के लिए जनधन योजना और डीबीटी है तो लैंगिक न्याय के लिए बेटी बचाओ, बेटी पढाओ पर जोर दिया गया है ।जाहिर है न केवल दावोस में मौजूद तमाम राजनीति और कारोबार जगत के दिग्गज बल्कि दुनिया के तमाम मुल्कों के लोग इस पीएम मोदी के संबोधन को सुनने के लिए टकटकी लगाए बैठे थे ।पीएम ने दुनिया के दिग्गजों को सुनाई भारत की यशगाथा साथ ही शांति ,समृद्धि और समग्रता के लिए दुनिया भर के लोगों को भारत आने का दिया न्यौता  भारत एक सशक्त, समृद्ध और संभावनाओं से भरा देश है।पीएम मोदी जब विश्व आर्थिक मंच के उद्घाटन सत्र में पहुंचे तो उनका लोगों ने उनका खड़े होकर स्वागत किया ।देश में लाइसेंस राज खत्म हो रहा है तो रे़ड टेप की जगह रेड कारपेट बिछा रहे हैं ।