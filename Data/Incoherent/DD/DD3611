खेलो इंडिया यूथ गेम्स में लगभग 6,800 एथलीट हिस्सा लेंगे.ये खिलाड़ी 20 खेल स्पर्धाओं में हिस्सा लेंगे.वहीं इस पूरे कार्यक्रम में फिट इंडिया का चेहरा भी सामने देखने को मिला, जहां सभी को बस एक ही संदेश दिया गया कि कम से कम पांच मिनट अपनी फिटनेस को ज़रूर दें.खेलो इंडिया यूथ गेम्स 2020 का रंगारंग आगाज़ शुक्रवार को गुवाहाटी में हुआ.ये खेल गुवाहाटी में 8 जगहों पर आयोजित किए जा रहे है.इस मौके पर असम के मुख्यमंत्री सर्बानंद सोनोवाल और खेल मंत्री किरेन रीजीजू मौजूद रहे.लॉन बॉल और साइक्लिंग इस बार के दो नए इवेंट हैं.25 हज़ार से ऊपर दर्शकों की मौजूदगी के बीच  असम राज्य की संस्कृति और कला को कलाकारों ने अपनी मनमोहक प्रस्तुति से सामने रखा.गौरतलब है कि इन खेलों के ज़रिए उन नन्ही पौध को मांझना है, जो भविष्य में ओलिंपिक जैसे महामंच में अपने हुनर का अक्स सामने रख सके.उद्घाटन समारोह को बॉलीवुड गायक शंकर महादेवन के संगीतमय अंदाज़ ने एक अलग ही रूप दिया.इस सब के बीच एथलेटिक्स की दुनिया में देश का नाम रोशन करने वाली असम की बेटी हिमा दास की उपस्थिति ने स्टेडियम के अंदर एक अलग ही समा बांध दिया.खेलेगा इंडिया, तो खिलेगा इंडिया और खेल के दम पर फिट रहेगा इंडिया, इन्ही बातों को एक सूत्र में पिरोकर खेलो इंडिया यूथ गेम्स के तीसरे संस्करण का रंगारंग आगाज़ शुक्रवार को गुवाहाटी के इंदिरा गांधी स्टेडियम में हुआ.22 जनवरी तक चलने वाली इस प्रतियोगिता में लगभग 6,800 एथलीट हिस्सा ले रहे हैं.