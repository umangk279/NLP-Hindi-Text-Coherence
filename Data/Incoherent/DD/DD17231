बीजेपी की 'मंगलुरु चलो' बाइक रैली को लेकर कर्नाटक की राजनीति गरमा गई है।कर्नाटक में बीजेपी की मंगलुरु चलो यात्रा को लेकर बवाल मचा हुआ है।राज्य सरकार की ओर से कानून-व्यवस्था की चिंता जता कर इस रैली पर रोक लगा दी गयी है, रोक के बावजूद बीजेपी युवा मोर्चा के कई कार्यकर्ता बेंगलुरु और राज्य के दूसरे शहरों में जमा होकर, मंगलुरु चलो रैली के लिए सड़कों पर उतरे।गिरफ्तार होने वालों में राज्य के पूर्व मुख्यमंत्री आर अशोक और सांसद प्रताप सिम्हा भी शामिल थे।बीजेपी के कई नेताओं को पुलिस ने हिरासत में लिया है।दक्षिण कर्नाटक और उडुपी जिलों में 18 हिंदू कार्यकर्ताओं की हत्या के विरोध में बीजेपी युवा मोर्चा ने मंगलूरू चलो नाम से बाइक रैली की घोषणा की थी, जिसके अंत में गुरुवार को मंगलुरु में एक विरोध रैली की भी घोषणा की गई है।पुलिस के साथ झड़प के बाद इनकी बाइक जब्त कर ली गईं और कई नेताओं को गिरफ्तार भी किया गया।'हिंदुओं की सियासी हत्या' के खिलाफ बेंगलुरु के फ्रीडम पार्क में बीजेपी यह रैली कर रही है।