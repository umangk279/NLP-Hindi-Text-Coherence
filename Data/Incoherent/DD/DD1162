देश में बुनियादी स्वास्थ्य ढांचे के विकास और कोविड-19 की रोकथाम, नियंत्रण और प्रबंधन के लिए सभी प्रकार की सुविधाओं जैसे आईसीयू, ऑक्सीजन और वेंटिलेटर और दूसरे आवश्यक उपकरणों एवं सुविधायुक्त अस्पतालों की पर्याप्त व्यवस्था के साथ ही मामलों की पहचान और नैदानिक प्रबंधन के कारण ही  सक्रिय मामलों के मुकाबले स्वस्थ होने वाले रोगियों की संख्या में निरंतर वृद्धि हो रही है और दोनों के बीच का अंतर बढ़कर बुधवार तक 1,91,886 हो गया है.यह केंद्र सरकार की राज्यों और केंद्र शासित प्रदेशों के साथ मिलकर ‘टेस्ट, ट्रैस और ट्रीट’ की ठोस रणनीति के कारण संभव हो पाया है.रिकवरी दर में भी प्रतिदिन लगातार वृद्धि हो रही है और यह दर बढ़कर अब 61.53 प्रतिशत हो गई है.भारत में कोविड-19 से संक्रमित लोगों की पहचान के लिए प्रतिदिन जांच सुविधाओं में तेजी से हुए विस्तार से पिछले 24 घंटों में 2,62,679 नमूनों की जांच की गई है, जिनमें से निजी प्रयोगशालाओं में 53,000 से अधिक नमूनों की जांच की गई है.देश में अब तक कुल 1,04,73,771 नमूनों की जांच की गई है, जिसके परिणामस्वरूप प्रति 10 लाख जनसंख्या पर बुधवार को 7,180 जांच हुई.नितेंद्र सिंह, संवाददातापिछले 24 घंटे में कोविड-19 के 16,883 रोगी स्वस्थ हुए हैं, जिन्हें मिलाकर देश में अब तक 4,56,830 रोगी स्वस्थ हो चुके हैं.कोविड-19 की जांच के लिए इस समय 1,119 लैब कार्यरत हैं, जिनमें 795 सरकारी और 324 निजी प्रयोगशालाएं शामिल हैं.