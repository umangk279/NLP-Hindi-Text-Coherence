कुल सक्रिय मामलों की तुलना में इस समय लगभग साढे तीन गुणा लोग ठीक हो चुके हैं।तमिलनाडु, बिहार, हरियाणा और गुजरात में ठीक होने वालों की दर 80 प्रतिशत से अधिक है।स्‍वास्‍थ्‍य मंत्रालय ने बताया कि कुल संक्रमित लोगों में से केवल शून्‍य दशमलव दो-नौ प्रतिशत मरीज वेंटिलेटर पर हैं और मात्र दो प्रतिशत लोग आईसीयू में हैं।पिछले 24 घंटों में संक्रमण के 75 हजार से अधिक मामले दर्ज किए गए।देश में कोविड-19 से ठीक होने वालों की दर बेहतर होकर अब 76 दशमलव दो-चार प्रतिशत हो गई है।अब तक किए गए एहतियाती उपायों के कारण 25 लाख से अधिक लोग इस संक्रमण से ठीक हो चुके हैं।संक्रमण के कुल मामलों की संख्या 33 लाख दस हजार दो सौ पैंतीस हो चुकी है।कल एक हजार 23 मौतों के साथ कोरोना से मरने वालों की संख्‍या 60 हजार 472 हो गई है।पिछले 30 दिनों में संक्रमण से ठीक होने वालों की दर ताजा मिले मामलों का शत-प्रतिशत है।पिछले 24 घंटों में 56 हजार से अधिक लोग इलाज के बाद स्वस्थ हुए।मृत्‍यु दर भी तेजी से घटकर एक दशमलव आठ तीन प्रतिशत पर आ गई है।असम, केरल, बिहार, ओडिसा, तेलंगाना, त्रिपुरा, आंध्र प्रदेश और चंडीगढ़ में मृत्यु दर एक प्रतिशत से भी कम है।इस समय देश में संक्रमण के सात लाख 25 हजार 991 सक्रिय मामले हैं।