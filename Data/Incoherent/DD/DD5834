जम्मू-कश्मीर पर लिए गए फैसले को अंतरराष्ट्रीय बिरादरी से समर्थन मिला है, साथ ही जम्मू-कश्मीर पर भारत के फैसले की हर तरफ तारीफ हो रही है.जम्मू-कश्मीर पर पाकिस्तान हर बार की तरह एक बार फिर अंतरराष्ट्रीय स्तर पर अलग-थलग पड़ गया.यूएनएससी में चर्चा को लेकर संयुक्त राष्ट्र में भारत के स्थाई दूत सैय्यद अकबरुद्दीन ने कहा कि अनुच्छेद 370 भारत का आंतरिक मामला है.पाकिस्तान के नापाक मंसूबे एक बार फिर अटक गए.अनुच्छेद 370 पर भारत सरकार के फैसले के बाद पाकिस्तान लगातार बेचैन था, वो मामले को चर्चा के लिए संयुक्त राष्ट्र पहुंचा लेकिन हर बार की तहर इस बार भी उसका दांव उल्टा पड़ गया.संयुक्त राष्ट्र में भारत के स्थाई दूत अकबरुद्दीन ने कहा कि भारत ने दुनिया को बताया कि पाकिस्तान जिहाद के नाम पर आतंक फैला रहा है.उन्होंने कहा कि भारत किसी भी मसले का द्विपक्षीय बातचीत के जरिए हल चाहता है.उन्होंने कहा कि हिंसा किसी भी समस्या का हल नहीं है.