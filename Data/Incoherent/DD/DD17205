सुप्रीम कोर्ट ने राज्यों को निर्देश दिया है कि देश के जिलों में वरिष्ठ पुलिस अधिकारियों को  नोडल अधिकारी नियुक्त किया जाए ताकि गौरक्षा के नाम  पर हो रही हिंसक घटनाओं को रोका जा सके और उनसे कारगर तरीके से निपटने की पक्की व्यवस्था  हो सके।बेंच ने कहा कि राज्य और केन्द्र की सरकारों को ये सुनिश्चित करना होगा कि गौ-रक्षा के नाम पर कोई समूह कानून को अपने हाथ में न ले।प्रधान न्‍यायाधीश न्‍यायमूर्ति दीपक मिश्र की अध्‍यक्षता वाली पीठ ने प्रत्‍येक राज्‍य सरकार के मुख्‍य सचिव को भी निर्देश दिया कि वे गौ-रक्षा के नाम पर होने वाली हिंसक घटनाओं की रोकथाम की दिशा में की गई कार्रवाई की विस्‍तृत रिपोर्ट दें।