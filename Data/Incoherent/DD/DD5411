पाकिस्तान के आंतरिक मंत्री ब्रिगेडियर एजाज अहमद शाह ने एक इंटरव्यू में कबूल किया कि पाकिस्तान पर कोई भरोसा नहीं करता है।कश्मीर पर बार-बार गीदड़ भभकी देने वाला पाकिस्तान अब न सिर्फ दुनिया में बल्कि अपने घर में भी अलग-थलग पड़ता दिख रहा है।इजाज़ शाह ने भारत के रुख पर मुहर लगाते हुए पाकिस्तान को आतंक का पनाहगाह बताया।कुलभूषण जाधव को दूसरा काउंसलर एक्सेस नहीं देने पर भारत ने पाकिस्तान को लताड़ा, राजनयिक रास्तों से इस मसले पर होगी बात, पाकिस्तान के आंतरिक मंत्री ने भी अपनी ही सरकार पर साधा निशाना, कहा पाकिस्तान देता आतंकवाद को पनाह.खुद पाकिस्तान के गृह मंत्री ने माना है कि पाकिस्तान की बात को दुनिया में कोई सुन नहीं रहा है और जो सुन रहा है वो विश्वास नहीं कर रहा है।अपने साक्षात्कार के दौरान उन्होंने खुद कबूल किया कि पाकिस्तान में आतंकी मौजूद है।कुलभूषण जाधव को दूसरी बार पाकिस्तान की ओर से काउंसलर एक्सेस नहीं दिये जाने पर भारतीय विदेश मंत्रालय के प्रवक्ता रवीश कुमार ने कहा कि भारत इस मामले में कुलभूषण जाधव के अधिकारों के लिए आगे भी कूटनीतिक कदम उठाता रहेगा।उन्होंने कहा कि ये वहीं आतंकी है जो अफगानिस्तान में लड़ाई लड़ चुके हैं।उन्होंने कहा कि जम्मू-कश्मीर पर दुनिया भर में पाकिस्तान को शर्मिंदगी उठानी पड़ रही है इसके लिए खुद प्रधानमंत्री इमरान खान और दूसरी वज़ीर ज़िम्मेदार है।