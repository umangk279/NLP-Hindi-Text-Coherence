शेख मुजीबुर रहमान की अगुवाई में बांग्लादेश की आजादी की लड़ाई में भारत ने अहम भूमिका निभाई.तत्कालीन बंगाल 1905 में पूर्व और पश्चिम बंगाल में विभाजित हो गया था और पूर्वी बंगाल बाद में 1971 के बाद का आधुनिक बंगलादेश बन गया.प्रसिद्ध वैज्ञानिक जेसी बोस और प्रसिद्ध फिल्म निर्माता सत्यजीत रे वे प्रसिद्ध हस्तियां हैं जिनका अविभाजित भारत में बंगाल में जन्म हुआ था.बंगबंधु के रूप में जाने जाने वाले शेख मुजीबुर रहमान को बांग्लादेशी राष्ट्रपिता कहते हैं.भौगोलिक सीमाओं में अलग होने के बावजूद भारत और बांग्लादेश सांस्कृतिक, ऐतिहासिक और सामाजिक क्षेत्र में बहुत कुछ साझा करते रहे हैं.दोनों देशों के बीच सदियों से चले आ रहे सामाजिक-आर्थिक संबंधों की मजबूती आज भी बरकरार है.इस महान हस्ती को श्रद्धांजलि देने के लिए भारत और बांग्लादेश के बीच शेख मुजीबुर रहमान के जीवन पर आधारित फ़िल्म और बांग्लादेश की आज़ादी पर डॉक्युमेंट्री के निर्माण के लिए सहमति बनी है.बांग्लादेश के संस्थापक शेख मुजीबुर्रहमान, जिन्हें बंगबंधु के रूप में याद किया जाता है,  उनकी जन्म शताब्‍दी के उपलक्ष में भारत और बांग्लादेश मिलकर उनकी जीवनी पर आधारित एक फिल्म बनाएंगे.भले ही पिछली सदी में भौगोलिक सीमाएं खींची गईं, लेकिन दोनों देशों के लोग अभी भी बंगाल के प्रसिद्ध स्थानों और दोनों ओर की प्रसिद्ध हस्तियों को याद करते हैं और आपसी सामाजिक संबंधों के बारे रूचि रखते हैं.2020 में बंगबंधु का शताब्दी वर्ष मनाया जाएगा, जो 2021 तक एक साल चलेगा.नई दिल्ली में मंगलवार को सूचना एवं प्रसारण सचिव अमित खरे और बांग्लादेश में प्रधानमंत्री के सलाहकार गौहर रिजवी के बीच हुई चर्चा में ये तय हुआ कि भारत के मशहूर और अनुभवी फिल्म निर्माता श्याम बेनेगल इस फिल्म को बनाएंगे, जिसकी ज्यादातर शूटिंग बांग्लादेश में होगी.फिल्म की जिम्मेदारी अनुभवी फिल्म निर्माता श्याम बेनेगल और उनके लंबे समय के सहयोगी अतुल तिवारी के कंधों पर है, जो फिल्म की स्क्रिप्ट लिख रहे हैं.