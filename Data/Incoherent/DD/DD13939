प्रदूषण के खिलाफ लड़ाई में भारत के योगदान को मान्यता देते हुए संयुक्त राष्ट्र ने इस साल विश्व पर्यावरण दिवस की मेजबानी का जिम्मा भारत को सौंपा हैं।पर्यावरण दिवस के आयोजन के लिए देशभर में व्यापक तैयारियां की गई हैं।19 राज्यों के 24 समुद्र तटों और 24 नदी के किनारों की साफ-सफाई की जा रही है।प्लास्टिक कचरे को खत्म करना इस बार पर्यावरण दिवस की मुख्य थीम है।हर साल 5 जून को विश्व पर्यावरण दिवस मनाया जाता है।पर्यावरण दिवस के मौके पर 5 जून को मुख्य कार्यक्रम का आयोजन नई दिल्ली के विज्ञान भवन में होगा, जिसमें प्रधानमंत्री नरेंद्र मोदी के अलावा देशभर के पर्यावरण मंत्री शिरकत करेंगे।पर्यावरण मंत्री ने कहा कि पर्यावरण प्रदूषण से निबटने के लिए सबको साथ आना होगा।