भारत 91वीं इंटरपोल महासभा का साल 2022 में आयोजन करेगा.यह आयोजन देश की आजादी के 75वें वर्ष के साथ होगा.भारत में इंटरपोल का प्रतिनिधित्व करने वाले सीबीआई के निदेशक ऋषि कुमार शुक्ला ने सेंटियागो, चिली में 88वीं महासभा में शुक्रवार को प्रस्ताव पेश किया.इंटरपोल का मुख्यालय फ्रांस में है और इसकी स्थापना अंतरराष्ट्रीय आपराधिक पुलिस संगठन के तौर पर 1923 में हुई थी.इंटरपोल एक अंतर सरकारी संगठन है, जिसमें भारत समेत 194 सदस्य देश हैं.इसके बाद इस पर मतदान हुआ.गृहमंत्री अमित शाह ने अगस्त में इंटरपोल के महासचिव जर्गन स्टॉक के साथ मुलाकात के दौरान इस संबंध में एक प्रस्ताव दिया था.सबसे पुराने सदस्यों में शुमार भारत 1949 में इस संगठन में शामिल हुआ था.भारत में अब तक केवल एक बार 1997 में इंटरपोल महासभा का आयोजन किया गया है.भारत को मेजबानी सौंपने के प्रस्ताव पर चिली में हुई इस साल महासभा की बैठक में सदस्य देशों का जबरदस्त समर्थन मिला.