मुख्यमंत्री विजय रुपाणी ने इस बात की जानकारी देते हुए कहा कि 14 जनवरी से सरकारी नौकरियों और राज्य के उच्च शिक्षा संस्थानों में प्रवेश पर सामान्य वर्ग के गरीब लोगों को 10 प्रतिशत का आरक्षण मिलेगा.उन्होंने बताया कि 14 जनवरी के बाद ये फैसला उन नौकरियों में भी लागू होगा, जहां घोषणा कर दी गई है लेकिन अभी प्रक्रिया को शुरू नहीं किया गया है.ये 10 प्रतिशत आरक्षण पहले से लागू किए गए आरक्षण से अलग दिया जाएगा.गुजरात देश का पहला ऐसा राज्य होगा, जिसने सामान्य वर्ग के लोगों को 10 प्रतिशत आरक्षण देने का फैसला किया है.राज्य सरकार ने केंद्र सरकार द्वारा सामान्य वर्ग को आरक्षण दिए जाने के फैसले के बाद इसे अपने यहां लागू किया है.