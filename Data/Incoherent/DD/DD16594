गृह मंत्री राजनाथ सिंह ने ऐलान किया कि पूर्व आईबी डायरेक्टर दिनेश्वर शर्मा जम्मू- कश्मीर पर वार्ता में केंद्र के प्रतिनिधि होंगे।सरकार ने अपने प्रतिनिधि को ये तय करने की पूरी छूट दी है कि कब और किससे बात करनी है।गृहमंत्री ने कहा कि केन्द्र सरकार के प्रतिनिधि जम्मू-कश्मीर में सभी धड़ों के लोगों से मिलेंगे और उनकी तर्कसंगत आकांक्षाओं को समझेंगे।इसी को आगे बढाते हुए केंद्र सरकार ने सोमवार को जम्मू कश्मीर के लिए बड़ा एलान किया ।केंद्र सरकार ने जम्मू-कश्मीर में बातचीत की प्रक्रिया शुरू करने का फैसला किया है।सरकार जम्मू-कश्मीर में बातचीत की प्रक्रिया शुरू करेगी इसके लिए दिनेश्वर शर्मा को भारत सरकार का प्रतिनिधि बनाया गया है,  दिनेश्वर शर्मा आईबी प्रमुख रह चुके हैं।गृहमंत्री राजनाथ सिंह ने एक प्रेस कांफ्रेस में एलान किया कि  सरकार जम्मू-कश्मीर में बातचीत की प्रक्रिया शुरू करेगी और इसके लिए खुफिया विभाग के पूर्व प्रमुख दिनेश्वर शर्मा को भारत सरकार ने अपना प्रतिनिधि बनाया है ।केंद्र की नरेंद्र मोदी सरकार लगातार कश्मीर समस्या के हल के लिए सबको साथ लेकर बातचीत पर जोर देती रही है और पीएम मोदी खुद लालकिले की प्राचीर से ये बात कह चुके हैं ।