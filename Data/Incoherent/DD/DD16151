जम्मू कश्मीर की मुख्यमंत्री महबूबा मुफ्ती ने पहली बार पथराव करने में संलिप्त रहे युवाओं के खिलाफ मामले वापस लेने का ऐलान किया  है।महबूबा ने कहा कि विश्वास बहाली का यह कदम सतत वार्ता के लिए माहौल बनाने की केंद्र सरकार की प्रतिबद्धता की पुष्टि करता है।जम्मू-कश्मीर में विश्वास बहाली को नए आयाम मिले हैं।पहली बार पत्थरबाज़ी के आरोप में संलिप्त युवाओं के खिलाफ मामले वापस लिए जाएंगे।महबूबा ने ट्वीट कर कहा कि यह इन युवा लड़कों और उनके परिवार के लिए आशा की एक किरण है।केंद्र के विशेष प्रतिनिधि दिनेश्वर शर्मा के सुझाव पर विचार करते हुए यह फैसला लिया गया।मुख्यमंत्री महबूबा मुफ्ती ने कहा, ये कदम राज्य में शांति बहाली की दिशा में केंद्र की प्रतिबद्धता को दर्शाता है।