भारी बारिश के पूर्वानुमान के मद्देनजर आज मुंबई में स्कूल और कॉलेज बंद रहेंगे।कल हुई भारी बारिश के चलते कुछ जगहों पर घरों के गिरने की घटनाओँ में तीन लोगों की मौत हो गई है।मौसम विभाग ने पूरे महाराष्ट्र में भारी बारिश की चेतावनी जारी की है।आज सुबह से कुछ जगहों पर हल्की बारिश हो रही है।कुछ जगहों पर रेलसेवा भी बहाल हो गई है।मुंबई पुलिस ने ट्रैफिक एडवाइज़री जारी कर सोशल मीडिया पर जानकारी दी है।खराब मौसम के चलते उड़ानें भी देरी से चल रही है।वेस्टर्न और सेंट्रल लाइन पर लोकल सेवा शुरू हो गई है।कल हुई भारी बारिश की वजह से शहर के रिहाइशी इलाकों में पानी भर गया था, जिसे आज साफ करने का काम तेज़ी से जारी है।अगले 48 घंटों तक मुंबई और उत्तरी कोंकण के कई इलाकों में मूसलाधार बरसात की संभावना है   मुंबई में भारी बारिश के बाद अब हालात सुधरने लगे हैं.स्थिति से निपटने के लिए एनडीआरएफ, हेलीकॉप्टर, नौसेना के गोताखोऱों की टीमों को अलर्ट पर रखा गया है।