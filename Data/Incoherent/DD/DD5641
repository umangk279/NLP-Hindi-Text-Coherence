पाकिस्तानी आतंकियों के गुजरात में तटीय सीमा के रास्ते घुसपैठ की आशंका के चलते राज्य के सभी तटीय शहरों में हाई एलर्ट, बीएसएफ, नेवी और भारतीय कोस्ट गार्ड सहित राज्य पुलिस ने बढ़ाई चौकसी.आतंकी खतरे के मद्देनजर कच्छ इलाके सहित राज्य के सभी तटीय शहरों में हाई अलर्ट जारी किया गया है.भारतीय खुफ़िया एजेंसियों को ख़बर मिली है कि पाकिस्तान में प्रशिक्षित आतंकी गुजरात में तटीय सीमा के रास्ते घुसपैठ कर सकते हैं.आतंकी सूचना के मद्देनजर समुद्र में गश्त बढ़ा दी गई है तो कोस्टल पुलिस और मरीन कमांडो को भी सतर्क कर दिया गया है।स्थानीय नाविकों और मछुआरों को भी किसी भी संदिग्ध गतिविधि की सूचना तुरंत देने के लिए कहा गया है.कांडला/ मुंद्रा पोर्ट पर सीआईएसएफ सहित अन्य एजेंसियों को भी अतिरिक्त सतर्कता बरतने के लिए कहा गया है.भारतीय कोस्ट गार्ड और नेवी को खुफ़िया एजेंसियों ने बताया है कि ये आतंकी कच्छ के रास्ते घुसने की कोशिश कर सकते हैं ताकि राज्य में आतंकी हमले किए जा सकें और साम्प्रदायिक तनाव फैलाया जा सके.सीमा सुरक्षा बल, नेवी और भारतीय कोस्ट गार्ड सहित राज्य पुलिस को हाई अलर्ट पर रखा गया है तो कांडला, द्वारका और पोरबंदर जैसी जगहों पर सुरक्षा की अतिरिक्त व्यवस्था की गई है.