एक बयान में एयर इंडिया ने कहा कि इस छोटी सी अवधि में छह करोड़ से अधिक बार उसकी वेबसाइट देखी गई।एयर इंडिया ने मिशन के तीसरे चरण के लिए महज 15 घंटे के भीतर अमरीका, कनाडा, ब्रिटेन और यूरोप के लिए 22 हजार से ज्यादा सीटों के टिकट बेचे हैं।अभी चल रहे दूसरे चरण में 290 उड़ान संचालित की जा चुकी हैं और 52 हजार 113 भारतीय स्वदेश लौट चुके हैं।टिकटों की बिक्री कल शाम पांच बजे शुरू की गई थी और आज सुबह आठ बजे तक अधिकतर सीट बुक हो गई थी।वंदे भारत मिशन के तहत अब तक लगभग 65 हजार भारतीयों को स्‍वदेश लाया गया।एयर इंडिया यूरोप, ऑस्ट्रेलिया, कनाडा, अमरीका, ब्रिटेन और अफ्रीका के लिए इस महीने की दस तारीख से लेकर पहली जुलाई तक लगभग तीन सौ उड़ानों का संचालन करेगा।एयर इंडिया ने विदेशों में फंसे भारतीयों को वापस लाने के लिए वंदे भारत मिशन के पहले चरण में 64 उड़ानों का संचालन किया था और 12 हजार 708 भारतीयों को स्वदेश लाया गया था।यात्रियों की संख्या को देखते हुए एयर इंडिया ने आज बताया कि तीसरे चरण के तहत और सीटों की पेशकश की जाएगी।