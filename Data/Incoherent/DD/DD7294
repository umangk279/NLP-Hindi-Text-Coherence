अब तक 80 से ज्यादा संदिग्धों को हिरासत में लिया गया है।हमले में अब तक 253 लोगों की मौत चुकी है जिसमें 40 विदेशी भी शामिल हैं।हमलों की आशंका के मद्देनजर गिरजाघरों और मस्जिदों में आज की प्रार्थना रद्द कर दी गई है।इसी बीच देश के स्वास्थ्य विभाग ने मरने वालों का आंकड़ा 253 बताया है जो अब तक 359 बताया जा रहा था।हमले के संबंध में खुफिया सूचनाएं मिलने के बावजूद कार्रवाई करने में नाकाम रहने पर रक्षा सचिव हेमासिरी फर्नांडो को इस्तीफा देने को कहा गया था।देश के रक्षा सचिव ने इस्तीफा दे दिया है।इस बीच श्रीलंका में सुरक्षा पर पसोपेश की स्थिति बनी रही क्योंकि खबर आई कि यहां कुछ और हमलों की तैयारी की जा रही है।श्रीलंका में धमाकों के संदिग्धों का फोटो जारी    ईस्टर पर हुए हमले के मामले में श्रीलंका ने छह संदिग्धों के फोटो जारी किए हैं जिनमें तीन महिलाएं भी शामिल हैं।देश में कई सर्च ऑपरेशन चलाए जा रहे हैं और संदिग्ध लोगों की धरपकड़ जारी है।