उत्तर अमेरिकी देश क्यूबा में एक विमान दुर्घटना की ख़बर है.स्थानीय अखबार के मुताबिक सिर्फ तीन लोग ज़िंदा बच पाए हैं और उनकी भी हालत गंभीर है.देश की सरकारी एयरलाइन क्यूबाना डे एविएशन का बोइंग 737 विमान हवाना के होज़े मार्टी अंतरराष्ट्रीय एयरपोर्ट के पास दुर्घटनाग्रस्त हो गया, जिसमें सौ से ज़्यादा यात्रियों की मौत की आशंका है.इस विमान में केबिन क्रू के सदस्यों को मिलाकर कुल 113 लोग सवार थे, जिसमें यात्रियों की संख्या 104 बताई जा रही है.क्यूबा के राष्ट्रपति मिगेल डियाज़ कनेल ने दुर्घटनास्थल पर पहुंच कर हालात का जायजा लिया.खबरों के मुताबिक यह विमान हवाना से पूर्व की ओर स्थित शहर होलगन जा रहा था.