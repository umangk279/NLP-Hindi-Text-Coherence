यूरोप तेज़-तपती हुई गर्मी की मार झेल रहा है।यूरोपिन देश स्पेन लगातार चौथे दिन भी चिलचिलाती गर्मी का शिकार बना।अपेक्षाकृत ठंडा माने जाने वाले यूरोप में बढ़ता तापमान चिन्ताएं बढ़ा रहा है।तापमान अपने रिकॉर्ड स्तर पर पहुंच गया है।स्पेन में बढ़ते तापमान की एक वज़ह अफ़्रीका से आ रही गर्म हवाओं को भी माना जा रहा है।स्पेन के मौसम विभाग ने स्पेन के 40 प्रांतों में तेज़ गर्मी की चेतावनी जारी की है।मेडरिड में तापमान 40 डिग्री सेल्सियस को पार कर गया।यूरोप में सबसे ज़्यादा गर्मी पड़ने का रिकॉर्ड साल 1977 के जुलाई महीने का है तब ग्रीस के एथेंस शहर में 48 डिग्री तापमान दर्ज किया गया था।