बयान में कहा गया है कि रूस ने अंतर्राष्‍ट्रीय कानून का उल्‍लंघन करते हुए रासायनिक या जैविक हथियार का प्रयोग किया और इसलिए उस पर प्रतिबंध लगाये जा रहे हैं।ब्रिटेन की एक जांच एजेंसी ने इस हमले का आरोप रूस  पर लगाया था, लेकिन रूस ने हमले में अपनी किसी भी भागीदारी से इनकार किया है।स्क्रिपाल और उसकी बेटी यूलिया सैलिसबरी शहर में एक बैंच पर अचेत पड़े पाए गये थे।अमेरिका ने कहा है कि वह ब्रिटेन में नर्व गैस हमले में रूस के शामिल होने के मामले में रूस पर नये प्रतिबंध लगा रहा है  अमेरिकी विदेश विभाग ने एक बयान में कहा कि ब्रिटेन के नागरिक सर्गेई स्क्रिपाल और उनकी बेटी यूलिया पर मार्च में हुए हमले में नर्व गैस के इस्‍तेमाल के मामले में यह प्रतिबंध लगाये गये हैं।नर्व गैस के हमले ने उन्‍हें गंभीर रूप से बीमार कर दिया था, लेकिन हफ्तों अस्‍पताल में उपचार के बाद उनका स्‍वास्‍थ्‍य ठीक हो गया था।