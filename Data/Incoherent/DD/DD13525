सोशल मीडिया के जरिए बच्चा चोरी की घटनाओं की अफवाह फैलने और इसकी वजह से हुई लोगों की मौत पर मंत्रालय ने कड़ा रुख अख्तियार किया है.भीड़ के द्वारा पीट-पीटकर हत्या किए जाने के मामलों को रोकने के लिए गृह मंत्रालय ने राज्यों को निर्देश दिया है.राज्यों से ऐसे मामलों को रोकने के लिए तत्काल कदम उठाने के लिए कहा गया है.केंद्र ने राज्यों से कहा है कि वो ऐसे क्षेत्रों की पहचान करें, जहां अफवाह की संभावना हो सकती है और समुदायों से बातचीत भी करें.खासतौर से प्रशासन को बच्चा चोरी या फिर अपहरण के मामलों की तेजी से जांच के निर्देश भी दिए गए हैं.