भाजपा 27 मई से 11 जून तक विशेष  संपर्क अभियान चलायेगी जिसके तहत पार्टी के 4 हज़ार वरिष्ठ नेता, एक लाख प्रबुद्द व्यक्तियों से सम्पर्क कर सरकार की उपलब्धियों का बुकलेट देंगे।भाजपा अध्यक्ष अमित शाह ने कहा है कि सरकार की उपलब्धियों को ज़मीनी स्तर  तक पहुंचाने के लिए विशेष संपर्क अभियान चलाया जाएगा ।इस अभियान में पार्टी के सांसदों,विधायकों,राज्य सरकार के मंत्रियों से लेकर निगम ,बोर्ड के अध्यक्षों ,प्रदेश पदाधिकारियों,कार्यकारिणी सदस्यों और देश भर के जिलाध्यक्षों को भी लगाया जा रहा है, जिन पर 25 -25 प्रबुद्दजनों से सम्पर्क करने की ज़िम्मेदारी होगी।भाजपा केंद्र सरकार के 4 साल पूरे होने के मौके  पर 26 मई से 11 जून तक देश भर में कई कार्यक्रमों का आयोजन करेगी।