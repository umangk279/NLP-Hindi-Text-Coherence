कर्नाटक सरकार ने कोरोना वायरस को देखते हुए शाम सात बजे से सुबह सात बजे तक लॉकडाउन के आदेश को बरकरार रखते हुए रविवार को कर्फ्यू के नियमों में ढील दी है.राज्य की राजधानी में शनिवार की शाम से ही कर्फ्यू लागू कर दिया गया था.मुख्य सचिव टीएम विजय भास्कर ने आदेश जारी करते हुए कहा कि लोगों के आग्रह पर रविवार को सुबह सात बजे से शाम सात बजे तक पूरी तरह लॉकडाउन नहीं होगा.लॉकडाउन के चौथे चरण की 19 मई से शुरुआत होते ही राज्य सरकार ने आदेश दिए थे कि राज्य में कोविड-19 के प्रसार पर नियंत्रण के लिए रविवार को पूरे दिन लॉकडाउन जारी रहेगा.आदेश में बताया गया है कि बहरहाल, रात के दौरान लॉकडाउन जारी रहेगा.ईद-उल-फितर से एक दिन पहले पिछले रविवार को इसे पूरे राज्य में लागू किया गया था.