भाजपा प्रवक्ता जीवीएल नरसिम्हा राव ने साथ ही कांग्रेसी नेता नवजोत सिंह सिद्धू को आड़े हाथ लेते हुए कहा कि सिद्धू को कोई हक नहीं है कि वो दक्षिण भारतीय लोगों का अपमान करें, फिर चाहे उन्हें पाकिस्तान से कितना भी प्रेम हो.भाजपा ने कांग्रेस पर अयोध्या मुद्दे को भटकाने का आरोप लगाते हुए कहा कि कांग्रेस नेता भड़काऊ बयानबाजी के जरिए सिर्फ़ और सिर्फ़ वोट बैंक की राजनीति करके राम मंदिर के निर्माण को टालने की कोशिश कर रहे हैं.भारतीय जनता पार्टी ने कांग्रेस पर हमला बोलते हुए कहा कि राहुल गांधी के नेतृत्व में कांग्रेस भारत-विरोधी और पाकिस्तान प्रेमी राजनीतिक रणनीति अपना रही है, जो कांग्रेस की भारत को तोड़ने वाली मानसिकता को प्रदर्शित करता है.