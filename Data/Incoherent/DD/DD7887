भारत में साल 2008 में हुए मुंबई हमले को चीन ने सबसे कुख्यात हमलों में से एक बताया है एक पत्र जारी करते हुए चीन की ओर से यह बयान दिया गया है।चीन ने भारत में साल 2008 में हुए मुंबई हमले को सबसे कुख्यात हमलों में से एक बताया है।इस श्वेत पत्र को 'द फ़ाइट अगेंस्ट टेररिज़्म एंड एक्सट्रिमिज़्म एंड ह्यूमन राइट्स प्रोटेक्शन इन शिनजियांग' नाम दिया गया है।चीन के इस पत्र में कहा गया है कि पाकिस्तान स्थित लश्कर ए तैयब्बा संगठन ने भारत में साल 2008 में जो मुंबई हमला किया था वो अबतक के सबसे कुख्यात हमलों में से एक है।चीन का ये रुख़ इस लिहाज से चौंकाने वाला है क्योंकि ये चीन ही था जिसके हस्तक्षेप की वजह से 14 फ़रवरी को हुए पुलवामा हमले के मास्टमाइंड मसूद अज़हर को वैश्विक आतंकी नहीं घोषित किया जा सका।सोमवार को एक पत्र जारी करते हुए चीन की ओर से बयान आया कि पिछले कुछ वर्षों में आतंकवाद और चरमपंथ ने मानवता को बहुत नुकसान पहुंचाया है।