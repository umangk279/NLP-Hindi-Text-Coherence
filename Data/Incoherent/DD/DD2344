इस बीच सरकार ने कोविड-19 प्रकोप के मद्देनजर घोषित प्रधानमंत्री गरीब कल्‍याण राहत पैकेज के तहत करीब 32 करोड लाभार्थियों को प्रत्‍यक्ष लाभ अंतरण-डीबीटी के जरिये 28 हजार करोड रूपये से अधिक की सहायता प्रदान की है.तेल वितरण कंपनियां रविवार तक प्रधानमंत्री गरीब कल्याण पैकेज के तहत प्रधानमंत्री उज्ज्वला योजना के सात करोड़ पंद्रह लाख लाभार्थियों के खातों में पांच हजार छह सौ छह करोड़ रुपये हस्तांतरित कर चुकी हैं, जिससे वे मुफ्त रसोई गैस एलपीजी के सिलेंडर ले सकें.देश में एलपीजी के 27 करोड़ 87 लाख सक्रिय उपभोक्ता हैं.लॉकडाउन की अवधि में प्रतिदिन 50 लाख से लेकर 60 लाख सिलेंडरों की आपूर्ति की जा रही है.इस महीने में लाभार्थियों ने एक करोड़ 26 लाख सिलेंडरों की बुकिंग की है जिसमें से लगभग 85 लाख सिलेंडरों की आपूर्ति की जा चुकी है.इनमें से आठ करोड़ से ज्यादा उज्जवला योजना के लाभार्थी हैं.