जी-20 से अलग ब्यूनस आयर्स में हुई इस बैठक में तमाम राष्ट्रप्रमुखों की मौजूदगी में प्रधानमंत्री नरेंद्र मोदी ने तमाम मुद्दों पर अपना का पक्ष रखा.प्रधानमंत्री ने आतंकवाद और कट्टरपंथ को दुनिया के लिए बड़ी चुनौती बताते हुए कहा कि आर्थिक अपराध भी बडी चिंता बन गया है.पीएम ने वैश्वीकरण के प्रति भारत की प्रतिबद्धता जताई और बहुपक्षीय संस्थाओं में सुधार और उसमें विकासशील देशों की भूमिका और ज्यादा बढ़ाने पर जोर दिया.प्रधानमंत्री ने वैश्विक व्यापार में संरक्षणवाद की चुनौतियों का मुद्दा उठाते हुए ये भी कहा कि तेल की बढ़ती कीमतें पिछले कुछ वर्षों में अर्जित लाभ को चुनौती दे रहे हैं.पीएम ने बैठक में नियम आधारित विश्व व्यवस्था पर जोर दिया.पीएम के अर्जेंटीना दौरे के दूसरे दिन की शुरुआत ब्रिक्स देशों के शीर्ष नेताओं की अनौपचारिक बैठक से हुई.अर्जेंटीना दौरे के दूसरे दिन प्रधानमंत्री नरेंद्र मोदी ने सबसे पहले ब्रिक्स देशों के शीर्ष नेताओं की अनौपचारिक बैठक में हिस्सा लिया, जहां आतंकवाद और आर्थिक अपराध के अलावा नियम आधारित वैश्विक व्यवस्था पर ज़ोर दिया.ब्रिक्स देशों की इस बैठक में पीएम मोदी के अलावा चीन के राष्ट्रपति शी जिन पिंग, रूस के राष्टपति ब्लादिमीर पुतिन, दक्षिण अफ्रीका के राष्ट्रपति सिरिल रामाफोसा और ब्राजील के राष्ट्रपति मिशेल टेमर भी मौजूद रहे.