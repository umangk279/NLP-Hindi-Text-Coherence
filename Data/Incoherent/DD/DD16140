गुजरात विधानसभा चुनाव के मतदान की तारीख जैसे-जैसे नजदीक आती जा रही है वैसे-वैसे प्रचार अभियान तेज़ी पकड़ता जा रहा है.गुजरात में पहले दौर के चुनाव के लिए नामांकन का काम ख़त्म होने के बाद अब चुनाव प्रचार का काम तेज़ हो रहा है.पीएम मोदी भी 27 नबंवर से गुजरात चुनाव प्रचार में बंपर रैलियां करने वाले हैं, तो राहुल गांधी भी शुक्रवार से अपने चौथे गुजरात दौरे पर नज़र आएंगे.बीजेपी की ओर से खुद पीएम मोदी समेत तमाम केंद्रीय मंत्री गुजरात के रण में उतरने वाले हैं, तो कांग्रेस उपाध्यक्ष राहुल गांधी भी शुक्रवार से चुनावी सभाएं करने के लिए पहुंच रहे हैं.