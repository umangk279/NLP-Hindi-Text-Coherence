देश में आयोजित हुई एफआईएच की 46वीं कांग्रेस में कुछ महत्वपूर्ण फैसले लिए गए जिसमें से एक रहा हॉकी के प्रसारण का दायरा बढ़ाना।एफआईएच की कांग्रेस में लिए गए अहम फैसले, कम पानी वाले टर्फ पर भी हॉकी खेलने की योजना पर जताई सहमति   देश में पहली बार हॉकी की शीर्ष संस्था एफआईएच की कांग्रेस आयोजित हुई जहां हॉकी के खेल के दायरे को बढ़ाने के लिए प्रसारण से लेकर इसके टर्फ तक पर महत्वपूर्ण फैसले लिए गए।निश्चित रूप से इन नए नियमों का फायदा हॉकी के उत्थान में कहीं न कहीं अपनी एक अहम भूमिका निभाएगा,ज़रूरत बस इस बात की रहेगी कि एफआईएच इन बदलावों के हिसाब से खुद को कितनी मज़बूती के साथ आगे बढ़ाता है।अंतरराष्ट्रीय हॉकी महासंघ जनवरी 2019 में 'एफआईएच लाइव' शुरू करेगा।यहीं नहीं हॉकी के खेल को तमाम अन्य देशों में विस्तार देने के लिए एफआईएच की ओर से 2024 ओलिंपिक से हॉकी के खेल को कम पानी वाले टर्फ पर ले जाने की भी योजना है।हॉकी का रोमांच दर्शकों के बीच सिर चढ़कर बोले इसके लिए हॉकी की शीर्ष संस्था एफआईएच ने कमर कस ली है।इसके तहत हर हॉकी मैच का एक ही पोर्टल पर प्रसारण देखा जा सकेगा।