इस मौके पर गृहमंत्री अमित शाह ने कहा कि आदिवासियों की संस्कृति से जरा भी छेड़छा़ड़ किए बिना मोदी सरकार उनका विकास करेगी.उन्होंने कहा कि आदिवासियों का विकास मोदी सरकार की प्राथमिकता है.इस मौके पर केंद्रीय जनजातीय मामलों के मंत्री अर्जुन मुंडा ने कहा कि धारा-370 हटने के बाद जब वे कारगिल-लेह के लोगों से मिले तो लोगों ने स्वागत किया और महसूस किया कि उन्हें आजादी के बाद नई आजादी मिली है.गृहमंत्री ने कहा कि आदिवासी एकलव्य मॉडल के तहत सरकार 2022 तक हर ब्लॉक तक आदिवासी स्कूल बनाएगी, अब तक 465 स्कूल बन चुके हैं.कांग्रेस ने आदिवासियों को अंधेरा दिया, बीजेपी सरकार ने आदिवासियों को उजाला दिया, शिक्षा दी.इस मौके पर कांग्रेस पर निशाना साधते हुए अमित शाह ने कहा कि कांग्रेस ने आदिवासियों को वोट बैंक के रुप में प्रयोग किया, इतने दिन कांग्रेस की सरकार रही लेकिन उन्होंने कोई मंत्रालय तक का गठन नहीं किया.केंद्रीय गृहमंत्री अमित शाह ने आदि महोत्सव की शुरुआत की.आदि महोत्सव में 27 राज्यों के करीब 1,000 कलाकार लोककला, संस्कृति और संगीत की प्रस्तुति देंगे, साथ ही महोत्सव के दौरान 20 राज्यों के स्थानीय आदिवासी व्यंजन उपलब्ध होंगे.16 से 30 नवंबर तक दिल्ली के दिल्ली हाट आईएनए में राष्ट्रीय आदिवासी त्योहार आदि महोत्सव 2019 को आयोजित किया जा रहा है.