बैडमिंटन के कोर्ट पर अपनी अद्भुत प्रतिभा के बल पर लगातार दो सुपर सीरीज़ का ख़िताब अपने नाम करने वाले किदांबी श्रीकांत के सम्मान का दौर जारी है।उन्होंने अपना पहला ख़िताब 2014 में चाइना ओपन सुपर सीरीज़ के रूप में जीता था।शनिवार को इस कड़ी में केंद्रीय खेल मंत्री विजय गोयल ने श्रीकांत और उनके कोच पुलेला गोपीचंद को सम्मानित किया।खेल मंत्री ने बैडमिंटन के क्षेत्र में देश के बढ़ते कद की भी प्रशंसा की।इंडोनेशिया ओपन सुपर सीरीज़ और उसके बाद ऑस्ट्रेलियन सुपर सीरीज़ का ख़िताब जीतने वाले किदांबी श्रीकांत और उनके कोच पुलेला गोपीचंद को शनिवार को केंद्रीय खेल मंत्री विजय गोयल ने सम्मानित किया।खेल मंत्री ने कोच गोपीचंद से उम्मीद जताई कि वो भविष्य में भी श्रीकांत जैसे प्रतिभाशाली खिलाड़ी तैयार करेंगे।श्रीकांत अब तक चार सुपर सीरीज़ ख़िताब जीत चुके हैं।