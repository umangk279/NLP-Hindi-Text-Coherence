उपराज्यपाल ने जिला प्रशासन द्वारा सर्दियों की तैयारियों का विस्तृत जायजा भी लिया।जम्मू-कश्मीर के उपराज्यपाल जी सी मुर्मु ने बारामुला का दौरा कर विकास कार्यो और सर्दियों की तैयारियों की समीक्षा की।बैक टू विलेज कार्यो को पूरा करने के लिए 5 करोड़ रूपए की सहायता की घोषणा और शीरवानी हॉल उन्नयन के लिए 50 लाख रूपए देने का निर्णय लिया।श्री मुर्मू ने बारामूला में एक शारीरिक शिक्षा प्रशिक्षण महाविद्यालय की स्थापना करने की घोषणा भी की, जिससे युवाओं को उनकी क्षमता को दिखाने का उचित मंच मिल सके।जम्मू और कश्मीर के नए केंद्र शासित प्रदेश के उपराज्यपाल का पद संभालने के बाद यह उनकी पहली आधिकारिक यात्रा थी।उपराज्यपाल ने एस्पिरेशनल डिस्ट्रिक्ट प्रोग्राम के तहत विभिन्न निर्धारित लक्ष्यों को प्राप्त करने के लिए जिला प्रशासन की भूमिका की सराहना करते हुए, जिले को विकास की नई ऊंचाइयों पर ले जाने में हर संभव सहायता का आश्वासन दिया।उन्होंने संबंधित अधिकारियों को निर्देश दिया कि वे सर्दियों की तैयारी तंत्र को लागू करें ताकि लोगों को किसी भी असुविधा का सामना न करना पड़े।उन्होंने एसएसपी ऑफिस सोपोर में एक नई इमारत की घोषणा करने के अलावा शीरवानी हॉल में सभागार के आधुनिकीकरण के लिए 50 लाख रुपये की घोषणा की।उन्होंने कहा कि एक अच्छी तरह से परिभाषित नागरिक चार्टर और व्यवहारिक शिकायत निवारण तंत्र एक कल्याणकारी प्रशासन के आधारबिंदु हैं।जम्मू-कश्मीर के उपराज्यपाल गिरीश चंद्र मुर्मू ने कहा कि सुशासन और कुशल प्रशासन  सुचारू सार्वजनिक सेवा वितरण तंत्र के लिए महत्वपूर्ण है।श्री मुर्मू ने इस अवसर पर 'बैक टू विलेज' कार्यक्रम के तहत चिन्हित ग्राम स्तरीय कार्यों के लिए 5 करोड़ रुपये की घोषणा की।उपराज्यपाल ने बारामूला जिले के समग्र विकास के परिदृश्य की समीक्षा के लिए की गई एक बैठक में यह टिप्पणी की।