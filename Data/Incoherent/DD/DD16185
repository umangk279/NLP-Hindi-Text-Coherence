आज 12वें दौर का मतदान होना है।न्यायाधीश के पद के लिए संयुक्त राष्ट्र महासभा औऱ सुरक्षा परिषद में बहुमत मिलना ज़रुरी है।भारत ने यह कहकर किसी भी समझौते से इनकार किया है कि जिस उम्मीदवार को महासभा सदस्यों का जबरदस्त समर्थन मिल रहा हो, वही आगे बढ़ने के लिये उपयुक्त उम्मीदवार हो सकता है।संयुक्त राष्ट्र महासभा के करीब दो तिहाई सदस्यों ने भंडारी को दिया समर्थन।अब तक 11 दौर की वोटिंग हो चुकी है।भारत ने इस दौड़ से हटने की अफवाहों को दरकिनार किया।अंतरराष्ट्रीय न्यायालय के न्यायाधीश चुनाव में भारत के दलवीर भंडारी को संयुक्त राष्ट्र महासभा के करीब दो तिहाई सदस्यों के समर्थन के साथ भारत ने इस दौड़ से हटने की अफवाहों को मजबूती से दरकिनार कर दिया है।संयुक्त राष्ट्र में भारत के स्थायी प्रतिनिधि सैयद अकबरुद्दीन ने कहा कि शेष दो न्यायाधीशों - भंडारी एवं ब्रिटेन के क्रिस्टोफर ग्रीनवुड के बीच सीधी टक्कर में न्यायाधीश भंडारी को उल्लेखनीय रूप से अधिक मत मिले और उनके एवं अन्य उम्मीदवारों के बीच यह फासला बढ़ता जा रहा है।