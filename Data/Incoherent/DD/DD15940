संकल्प-पत्र जारी करते हुए वित्त मंत्री जेटली ने कहा कि आंकड़े बताते हैं कि गुजरात पिछले काफी समय से देश में सबसे तेजी से विकास करने वाला राज्य है, गुजरात के बाद जो दूसरे राज्यों का नंबर आता है उसमें काफी अंतर है.भारतीय जनता पार्टी ने शुक्रवार को गुजरात के लिए अपना संकल्प-पत्र जारी किया.कुल मिलाकर संकल्प-पत्र पर गौर करें तो इसमें प्रधानमंत्री के न्यू इंडिया के सपने को साकार करने के लिए न्यू गुजरात बनाने पर ख़ासा ज़ोर है.वित्त मंत्री अरुण जेटली का कहना है कि भाजपा का संकल्प-पत्र इस बात पर आधारित है कि हमने पिछले सालों में यहां जिस तेज गति से विकास किया है उस गति को किस तरह से आगे बढ़ाएं और न्यू इंडिया की तर्ज पर न्यू गुजरात बनाएं.बीजेपी के संकल्प पत्र की कुछ बड़ी बातें: - 1000 करोड़ रुपये की युवा स्वावलंबी योजना - न्यू इंडिया के आधार पर न्यू गुजरात - राज्य में कृषि विकास के लिए सिंचाई नीति - कौशल विकास के द्वारा स्टॉर्ट अप को बढ़ावा - महिला सशक्तिकरण को बढ़ावा, महिलाओं को उच्च शिक्षा, स्वास्थ्य के क्षेत्र में मदद - राज्य में श्रेष्ठ शिक्षा - केंद्र सरकार की तरह सस्ती दवाइयों के स्टोर, मोहल्ला क्लीनिक को बढ़ावा - स्मार्ट विलेज के तहत हर घर में शौचालय, कचरा प्रबंधन की सही व्यवस्था - स्मार्ट ट्रैफिक सिस्टम, सूरत और वडोदरा में मेट्रो - बड़े शहरों में एसी बस सर्विस - आदिवासी और ओबीसी वर्ग के लिए सर्वांगीण विकास - पर्यटन को बढ़ावा - वरिष्ठ नागरिकों को सम्मान - जातिवाद, वंशवाद से मुक्ति इस मौके पर अरुण जेटली राज्य में सामाजिक ध्रुवीकरण करने की कांग्रेस की कोशिश पर जमकर बरसे और कहा कि इससे राज्य को नुकसान होगा.उन्होंने कहा कि कांग्रेस ने अपने घोषणा-पत्र में जो 50 फीसदी से अधिक आरक्षण का वादा किया है वह संवैधानिक दृष्टि से संभव नहीं है.जेटली ने कांग्रेस पर हवाई वादे करने का आरोप लगाते हुए कहा कि कांग्रेस ने 2008 में कहा था कि हम किसानों का कर्ज माफ करेंगे, लेकिन कुल मिलाकर 1,156 करोड़ रुपये ही गुजरात को दिया गया.साथ ही उन्होंने कहा कि कांग्रेस के कुछ वादे वित्तीय दृष्टि से पूरे नहीं हो सकते हैं.