सुबह संसद को दोनो सदनो में जमकर हंगामा हुआ।कांग्रेस और जेडीएस ने कर्नाटक सरकार को गिराने की साजिश करने का आरोप लगाते हुये सदन में हंगामा किया।सपा बसपा ने यूपी में जहरीली शराब से हुई मौतो का मुद्दा उठाया।केन्द्रीय विश्वविद्यालयों में शिक्षकों की नियुक्ति के मामले पर सरकार ने लोकसभा में फिर प्रतिबद्धता जताते हुए कहा कोर्ट के बाद अध्यादेश का विकल्प खुला है।लोकसभा में प्रश्नकाल के दौरान जबाब देते हुये मानव संसाधन मंत्री प्रकाश जावड़ेकर ने साफ किया है कि केन्द्रीय विश्वविद्यालयों में शिक्षकों की नियुक्ति के मामले में एसएसीएसटी, ओबीसी आरक्षण के लिये केन्द्र सरकार प्रतिबद्ध है।वंही लोकसभा की कार्यवाही भी टीडीपी और कांग्रेस सदस्यों के हंगामें के चलते बाधित हुई और प्रश्नकाल पूरा नही चल पाया।राज्यसभा की कार्यवाही अलग अलग मुद्दों को लेकर दो बार बाधित हुई।गौरतलब है कि मौजूदा सत्र के दौरान बस अब दो दिन ही बचे है ऐसे में देखना होगा कि सरकार के एंजेडे में शामिल अहम विधेयक इसी सत्र में पारित हो पायेंगे।हंगामे की भेंट चढ़ी राज्यसभा की कार्यवाही, दोपहर दो बजे बैठक दिन भर के लिए स्थगित।