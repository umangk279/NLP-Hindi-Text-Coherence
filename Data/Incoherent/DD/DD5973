अब न केवल कश्मीर में भी भारत का संविधान लागू होगा बल्कि पूरे देश में एक ही नियम कानून लागू होगा.केंद्र सरकार ने सोमवार को जम्मू कश्मीर के सन्दर्भ में जो बड़े कदम संकल्प और बिल के ज़रिए राज्य सभा में उठाया था, लोकसभा द्वारा इन्हें पारित किए जाने के बाद इतिहास रच दिया गया है.सोमवार 5 अगस्त को राज्यसभा तो मंगलवार को लोकसभा ने रचा इतिहास.गृहमंत्री अमित शाह की ओर से पेश संकल्प को चर्चा के बाद लोकसभा ने मंजूरी दे दी है.जम्मू कश्मीर से अनुच्छेद 370 के खंड एक को छोड़कर सभी धाराओं को हटाने का संकल्प राज्यसभा के बाद लोकसभा ने भी पारित कर दिया है.चर्चा का जवाब देते हुए गृहमंत्री अमित शाह ने कहा कि प्रधानमंत्री नरेंद्र मोदी की इच्छा शक्ति के चलते सरकार ने ये बडा फैसला लिया.कश्मीर में आतंकवाद के खात्मे की दिशा में ये फैसले मील का पत्थर साबित होंगे.इसके साथ ही जम्मू कश्मीर आरक्षण विधेयक सरकार ने वापस ले लिया है, क्योंकि अनुच्च्छेद 370 के निष्प्रभावी होने के बाद केंद्र का आरक्षण सबंधी क़ानून जम्मू कश्मीर पर भी लागू होगा.अमित शाह ने कहा कि सरकार हुर्रियत से बात नहीं करेगी लेकिन कश्मीर के लोगों से प्यार से हर बात करेगी.संसद के दोनों सदनों ने पिछले दो दिन में जो कुछ फैसला लिया है वो कश्मीर के लिए बेहद एतिहासिक है.अमित शाह ने कहा कि अनुच्छेद 370 के जरिए पाकिस्तान कश्मीर में अलगवावाददियों को समर्थन कर रही है .उन्होंने पूर्वोत्तर के राज्यों को भरोसा दिलाया कि सरकार 371 को नहीं हटाएगी.लोकसभा ने मंगलवार को ही जम्मू कश्मीर के पुनर्गठन से जुड़ा विधेयक भी पास कर दिया.उन्होंने कहा कश्मीर को भारत से जोड़ने से रोकती है और आज ये अड़चन दूर हो रही है.केंद्रीय गृहमंत्री ने कहा कि जो लोग इसका विरोध कर रहे हैं वो वोट वैंक की राजनीति से प्रेरित हैं.जिसके बाद अब जम्मू कश्मीर का दो भागों में विभाजन होगा और जम्मू कश्मीर के साथ ही लद्दाख भी केंद्र शासित प्रदेश होगा.जम्मू कश्मीर पुनर्गठन विधेयक 2019 और अनुच्च्छेद 370 को निष्प्रभावी करने संबंधी प्रस्ताव लोकसभा में पारित हो गया.संसद का निचला सदन मंगलवार को एक ऐतिहासिक और साहसिक लम्हे का गवाह बना.