डब्ल्यूएचओ के स्वास्थ्य आपात कार्यक्रम के प्रमुख माइक रयान ने एक मीडिया ब्रीफिंग के दौरान कहा कि सभी देशों को कोरोनो वायरस से निपटने में इसके निदान के मूल सिद्धांतों पर ध्यान केंद्रित करना चाहिए।इसमें नए संक्रमितों की पहचान, उनकी पुष्टि और फिर पीड़ितों को अलग करना शामिल है।माइक रयान ने कहा की जब अधिकांश देश अपनी-अपनी अर्थव्यवस्थाओं को दोबारा पटरी पर लाने के प्रयास में जुटे है, ऐसे में और अधिक सतर्कता की आवश्यकता है।विश्व स्वास्थ्य संगठन ने कहा है कि कोरोना महामारी पर काबू पाने के लिए सभी देशों को सार्वजनिक स्वास्थ्य निगरानी के बुनियादी सिद्धांतों का प्रमुखता से पालन करना चाहिए।