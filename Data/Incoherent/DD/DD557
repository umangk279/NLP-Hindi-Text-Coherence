संदेह है कि शॉर्ट सर्किट आग लगने के पीछे का कारण हो सकता है।तेलंगाना के ऊर्जा मंत्री जगदीश रेड्डी, स्थानीय विधायक ग्वाला बल राज, जेएनसीओ के सीएमडी प्रभाकर राव और अन्य उच्च अधिकारी बचाव कार्यों की निगरानी के लिए बिजली संयंत्र पहुंचे है।तेलंगाना में नगरकुर्नूल जिले के पातालगंगा अंबराबद जोन स्थित लेफ्ट बैंक कनाल ऊर्ज संयंत्र में कल रात भीषण आग लग गई।संयंत्र के अंदर फंसे पीड़ितों में जेईएनसीओ के 7 कर्मचारी शामिल है।कल रात करीब 10.30 बजे आग लगने पर कुल मिलाकर 17 कर्मचारी प्लांट के अंदर काम कर रहे थे।सभी छह इकाइयाँ, जिनकी बिजली उत्पादन की क्षमता 150 मेगावाट है वह दुर्घटना के समय कार्यरत थी।चौथी ईकाई में अचानक आग की लपटें भड़क उठीं और कुछ ही समय में पूरे बिजली संयंत्र में फैल गईं।आठ कर्मचारी एक सुरंग के माध्यम से भागने में सफल रहे।बिजली संयंत्र के अंदर फंसे नौ कर्मचारियों को बचाने के लिए बचाव अभियान जारी है।आशंका जताई जा रही है कि मोटे धुएं से संयंत्र के अंदर फंसे कर्मचारियों को बचाने में चुनौती पैदा हो सकती है।घटना के बाद बिजली बंद कर दी गई।