लोक सभा अध्यक्ष ओम बिरला ने अंतर संसदीय संघ की बैठक में भाग लिया ।बैठक में भारत का प्रतिनिधित्व करते हुए लोकसभा अध्यक्ष ने अंतर्राष्ट्रीय कानूनों का सुदृढ़ीकरण, संसद की भूमिका और तंत्र तथा क्षेत्रीय सहयोग का योगदान' विषय पर सभा को सम्बोधित किया।लोकसभा अध्यक्ष ने वैश्विक आतंकवाद पर चिंता जताते हुए कहा विश्व शांति एवं आतंकवाद के मामलों में प्रभावशाली अन्तरराष्ट्रीय सहयोग की आवश्यकता है।बिरला ने कहा कि आतंकवाद एक पूरे विश्व के लिऐ गंभीर चिंता का विषय है।लोक सभा अध्यक्ष ओम बिरला ने कल सर्बिया की राजधानी बेलग्रेड  में अंतर संसदीय संघ की 141वीं बैठक में भाग लिया।बिरला ने कहा कि न्यायसंगत, शांतिपूर्ण तथा समृद्ध विश्व के लिए एक संतुलित अन्तर्राष्ट्रीय व्यवस्था  का होना अनिवार्य है और इसके लिए, ऐसे मानदंड और मानक तैयार किए जाने की ज़रूरत है, जो पूरे अंतर्राष्ट्रीय समुदाय को स्वीकार्य हों।विश्वशांति एवं आतंकवाद के मामलों में प्रभावशाली अन्तरराष्ट्रीय सहयोग की आवश्यकता है।