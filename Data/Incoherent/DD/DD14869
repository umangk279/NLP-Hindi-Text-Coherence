भारत ने अमेरिका के साथ वार्ता के उत्तर कोरिया के प्रस्ताव और उस पर अमेरिका की सकारात्मक प्रतिक्रिया के बारे में दक्षिण कोरिया के वरिष्ठ अधिकारी के बयान का स्वागत किया है।रूस के विदेश मंत्री सर्गेई लावरोव ने अमेरिकी राष्ट्रपति डोनाल्ड ट्रंप और उत्तर कोरियाई नेता किम जोंग उन के साथ प्रस्तावित वार्ता की प्रशंसा करते हुए इसे सही दिशा में एक कदम बताया है।अमेरिकी राष्ट्रपति डॉनल्ड ट्रंप उत्तर कोरिया के नेता किम जोंग उन से बातचीत करने को सहमत तो हो गए हैं लेकिन अमेरिका का कहना है कि जबतक उत्तर कोरिया अपना परमाणु कार्यक्रम समाप्त करने के लिए ठोस कदम नहीं उठाता तबतक अमेरिका उस पर इसके लिए दबाव बनाए रखने में कोई कमी नहीं करेगा।विदेश मंत्रालय के प्रवक्ता ने कहा कि भारत, कोरियाई प्रायद्वीप में वार्ता और कूटनीति से शांति तथा स्थिरता के सभी प्रयासों का समर्थन करता है।अमेरिका ने गुरूवार को जब उत्तर कोरियाई नेता किम जोंग उन से बातचीत की घोषणा की थी उस वक्त बातचीत के लिए कोई पूर्वशर्त नहीं रखी थी।ट्रंप और किम के बीच होने वाली वार्ता की खबरों के उत्साह के बीच अमेरिका ने बातचीत के लिए दी शर्त, व्हाईट हाउस के अनुसार ट्रंप-किम की बैठक तभी संभव जब परमाणु कार्यक्रम समाप्त करने के लिए उत्तर कोरिया उठाए कोई ठोस कदम ।अमेरिका चाहता है कि दोनों नेताओं में बातचीत से पहले उत्तर कोरिया परमाणु कार्यक्रम समाप्त करने को लेकर कोई ठोस पहल करे।