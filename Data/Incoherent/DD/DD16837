लालू के पुत्र और बिहार के पूर्व उपमुख्यमंत्री तेजस्वी यादव से कल पूछताछ होगी।राजद नेता और पूर्व रेल मंत्री लालू प्रसाद यादव कथित होटल के बदले भूमि घोटाले के संबंध में पूछताछ के लिए सीबीआई मुख्यालय में पेश हुए।लालू और तेजस्वी से यह पूछताछ रेलवे के रांची और पुरी स्थित दो होटलों को लीज पर दिए जाने के बदले पटना में करीब तीन एकड़ जमीन लिए जाने को लेकर है।उन्हे इससे पहले तीन बार नोटिस जारी किया गया था लेकिन वो सीबीआई के समक्ष पेश नहीं हुए।इस प्राथमिकी में लालू के साथ-साथ तेजस्वी यादव, पत्नी और बिहार की पूर्व मुख्यमंत्री राबड़ी देवी, होटलों को लीज पर लेने वाले कोचर बंधुओं, आरजेडी नेता प्रेमचंद गुप्ता की पत्नी सरला गुप्ता और आइआरसीटीसी के तत्कालीन प्रबंध निदेशक पीके गोयल को नामजद अभियुक्त बनाया गया है।पूर्व रेल मंत्री लालू प्रसाद यादव होटल के बदले भूमि घोटाले से जुड़े मामले में सीबीआई के समक्ष पेश हुए।सीबीआइ ने बीते 5 जुलाई को आइआरसीटीसी के दोनों होटलों को लीज पर दिए जाने में हुए भ्रष्टाचार को लेकर एक प्राथमिकी दर्ज की थी।