मकाऊ पर जीत से भारत के ग्रुप ए में चार मैचों में 12 अंक हो गये हैं।भारत को अब 24 नवंबर को म्यांमा और अगले साल 27 मार्च को किर्गीस्तान से मैच खेलने हैं लेकिन ये दोनों मैच अब औपचारिक रह गये हैं।यह प्रतियोगिता 2019 में यूएई में खेली जाएगी।भारत आखिरी बार 2011 में दोहा में एशिया कप में खेला था लेकिन वह तब अपने ग्रुप के तीनों मैच हार गया था।कप्तान सुनील छेत्री की अगुवाई में भारत ने जोरदार खेल का शानदार नमूना पेश करते हुए मकाऊ को 4-1 से करारी शिकस्त देकर चौथी बार एएफसी एशिया कप फुटबाल टूर्नामेंट के लिये क्वालीफाई कर लिया।भारत ने इस जीत से क्वालीफाईंग में अपना विजय अभियान भी बरकरार रखा है।इससे पहले भारत ने 1964, 1984 और 2011 में एशिया कप के लिये क्वालीफाई किया था।यह उसकी लगातार चौथी जीत है।