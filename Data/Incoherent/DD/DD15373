न्यायमूर्ति रेखा पल्ली ने विधायकों को अपनी अर्ज़ी वापस लेने की इज़ाजत दे दी और इसे वापस लिया हुआ मानकर ख़ारिज कर दिया.लाभ के पद मामले में विधानसभा की सदस्यता के अयोग्य ठहराए गए आम आदमी पार्टी के 20 विधायकों ने सोमवार को दिल्ली हाईकोर्ट से अपनी वह अर्ज़ी वापस ले ली, जिसमें उन्होंने चुनाव आयोग की ओर से उन्हें अयोग्य घोषित करने की सिफ़ारिश को चुनौती दी थी.लाभ का पद संभालने के आरोप में चुनाव आयोग ने राष्ट्रपति से इन विधायकों को अयोग्य ठहराने की सिफ़ारिश की थी, जिस पर राष्ट्रपति ने मुहर लगा दी.हाईकोर्ट ने 19 जनवरी को आम आदमी पार्टी के इन विधायकों को राहत देने के लिए कोई अंतरिम आदेश पारित करने से इनकार कर दिया था.इन विधायकों ने कहा कि उन्हें अयोग्य करार देने वाली अधिसूचना पर विचार-विमर्श करने के बाद वे न्यायालय में नई अर्ज़ी दाखिल करेंगे.