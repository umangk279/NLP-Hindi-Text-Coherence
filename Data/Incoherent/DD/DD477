कोविड के मद्देनजर इस साल कॉलेज की परीक्षाओं को टालने की मांग वाली याचिका पर सुप्रीम कोर्ट ने आज फैसला सुनाया है।इस मामले में सुप्रीम कोर्ट ने विश्वविद्यालयों एवं अन्य उच्च शिक्षा संस्थानों में स्नातक एवं स्नातकोत्तर पाठ्यक्रमों के अंतिम वर्ष या सेमेस्टर की परीक्षाओं को 30 सितंबर तक करा लेने के यूजीसी द्वारा 6 जुलाई को जारी निर्देशों को चुनौती देनी वाली याचिकाओं पर 18 अगस्त को सुनवाई पूरी कर फ़ैसला सुरक्षित रख लिया था।यूजीसी की योजना के मुताबिक ही कॉलेजों को अंतिम वर्ष के इम्तिहान कराने होंगे।परीक्षाओं की तारीख बढ़ाने के लिए राज्य यूजीसी से आग्रह कर सकते हैं।हालांकि कुछ राज्यों की आपत्तियों पर कोर्ट ने कहा आपदा प्रबंधन कानून के तहत राज्यों को परीक्षा टालने का अधिकार है लेकिन बिना परीक्षा कराएं विद्यार्थियों को पास नहीं किया जा सकता।