साथ ही उन्होंने निर्देश दिया कि किसानों के फसल बीमा के सम्बन्ध में दावे का तुरंत आकलन करने के लिए बीमा कम्पनियां अपने पर्यवेक्षकों को तत्काल प्रभावित क्षेत्रों में भेजें, जिससे किसानों को शीघ्र ही राहत पहुंचाई जा सके | बाढ़ से प्रभावित सड़कों की मरम्मत के लिए सड़क एवं परिवहन मंत्रालय को उपयुक्त कार्रवाई करने का भी निर्देश दिया गया है।बाढ़ से प्रभावित विद्युत् इंफ्रास्ट्रक्चर की शीघ्र बहाली के लिए भी केन्द्र, राज्य सरकार की हर संभव मदद करेगा | प्रधान मंत्री राहत कोष से प्रत्येक मृतक के परिवार को 2 लाख रुपए एवं गंभीर रूप से घायल व्यक्ति को 50 हजार रुपए की दर से सहायता दी जाएगी।प्रधानमंत्री ने 500 करोड़ रूपये की तुरंत सहायता की घोषणा की और साथ ही हरसंभव सहायता देने का आश्वासन दिया।प्रधानमंत्री ने नुकसान के आकलन के लिए तुरंत ही एक केंद्रीय टीम भेजने का भी आश्वासन दिया है।समीक्षा के बाद प्रधानमंत्री ने पूर्णिया में राज्य के मुख्यमंत्री नीतीश कुमार, उपमुख्यमंत्री सुशील मोदी एवं वरिष्ठ अधिकारियों के साथ क्षतिपूर्ति, राहत एवं पुनर्वास के कार्यों की विस्तार से समीक्षा की।नेपाल के प्रधानमंत्री शेर बहादुर देउबा की हाल की भारत यात्रा के दौरान उनमें और प्रधानमंत्री मोदी में इस बात पर सहमति बनी है कि सप्तकोसी हाई डैम परियोजना और सुनकोसी संग्रहण योजना की विस्तृत परियोजना रिपोर्ट को तुरंत तैयार किया जाएगा | दोनों देश सीमावर्ती इलाकों में जलभराव और बाढ़ नियंत्रण पर भी आपस में समन्वय और मजबूत करेंगे | इस से पूरे क्षेत्र में बाढ़ की समस्या से काफी राहत मिलेगी |पीएम ने किया बिहार के बाढ़ग्रस्त इलाकों का हवाई सर्वेक्षण, बाढ़ से हुए नुकसान के आंकलन के लिए केंद्रीय टीम भेजने का आश्वासन।प्रधानमंत्री नरेंद्र मोदी ने बिहार के बाढ़ प्रभावित क्षेत्रों का हवाई सर्वेक्षण किया।प्रधानमंत्री नरेंद्र मोदी ने बिहार के बाढ़ग्रस्त क्षेत्रों के लिए 500 करोड़ रुपये की सहायता राशि की घोषणा की ।