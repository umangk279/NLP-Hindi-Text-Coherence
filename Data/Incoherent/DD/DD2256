प्रधानमंत्री नरेन्‍द्र मोदी ने देशवासियों का आह्वान किया है कि कोरोना वायरस संक्रमण के खिलाफ लड़ाई में साथ मिलकर काम करें।प्रधानमंत्री नरेन्द्र मोदी ने पूर्णबंदी के दौरान आवश्यक वस्तुओं की आपूर्ति के लिए दुकानदारों और व्यापारियों के योगदान की सराहना की।लिंक्‍डइन पर एक पोस्‍ट में मोदी ने कहा कि कोरोना वायरस हमला करने से पहले कोई धर्म, जाति, रंग या भाषा नहीं देखता।प्रधानमंत्री ने कहा कि इस महामारी के जवाब में हमारे आचरण में एकता और भाई चारा सबसे पहले होना चाहिए।पीएम मोदी ने कहा कि यह सोचना भी कठिन है कि यदि छोटे व्‍यवसायियों और दुकानदारों ने जान जोखिम डाल कर लोगों को आवश्‍यक वस्‍तुएं उपलब्‍ध नहीं करायी होती तो स्थिति क्‍या होती।प्रधानमंत्री नरेन्‍द्र मोदी ने कोविड-19 से संघर्ष में दुकानदारों के योगदान की सराहना की है।उन्‍होंने कहा कि कुछ वर्गो की सकारात्‍मक भूमिका के कारण ही पूर्णबंदी सफलता से लागू की जा रही है।प्रधानमंत्री ने कहा कि देश राष्‍ट्र के प्रति दुकानदारों की सेवा हमेशा याद रखेगा।प्रधानमंत्री ने ट्वीट संदेश में कहा कि छोटे व्‍यवसायियों और दुकानदारों ने पूर्णबंदी के दौरान व्‍यवस्‍था बनाये रखने में महत्‍वपूर्ण सहयोग किया है।