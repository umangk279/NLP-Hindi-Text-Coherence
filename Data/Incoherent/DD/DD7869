बांदीपोरा में आतंकियों ने गुरुवार को दो नागरिकों को बंधक बना लिया था, जिसमें से एक नागरिक को सुरक्षित बचा लिया गया है और दूसरे को बचाने के प्रयास जारी हैं.सुरक्षाबलों ने आतंकियों के खिलाफ हाजिन, सोपोर और कलांतरा इलाके में अभियान शुरू किया है.बालाकोट में 26 फरवरी को जैश-ए-मोहम्मद के प्रशिक्षण शिविर पर किए गए हमले के बाद से पाकिस्तान की ओर से संघर्ष विराम उल्लंघन के मामले बढ़ गए हैं.पाकिस्तान ने जम्मू-कश्मीर के राजौरी जिले में नियंत्रण रेखा से लगी अग्रिम चौकियों पर भारी गोलीबारी और मोर्टार दागकर संघर्ष विराम का उल्लंघन किया, जिसमें सेना का एक जवान शहीद हो गया.