उच्चतम न्यायालय ने स्पष्ट कर दिया कि सीबीआई की प्राथमिकी किसी न्यायाधीश के खिलाफ नहीं है और किसी न्यायाधीश के खिलाफ इस तरह की शिकायत दर्ज करना भी संभव नहीं है।सुप्रीम कोर्ट ने जजों के नाम पर रिश्वत मांगने के मामले में एसआईटी जांच की मांग वाली याचिका मंगलवार को खारिज कर दी।अदालत ने कहा कि इस तरह की याचिका ने न्यायाधीशों की ईमानदारी पर अनावश्यक संदेह पैदा किया है।कोर्ट ने कहा कि जिस तरह याचिकाकर्ताओं ने प्रधान न्यायाधीश दीपक मिश्रा और जस्टिस एएम खानविलकर से इस मामले की सुनवाई से अलग होने की बात कही वह अदालत की अवमानना है, हालांकि कोर्ट ने अवमानना की कार्रवाई शुरू करने से इंकार कर दिया।मेडिकल कालेजों को राहत दिलाने के लिए सुप्रीम कोर्ट जज के नाम पर कथित तौर पर रिश्वत लेने के मामले में एसआईटी जांच की मांग को सुप्रीम कोर्ट ने रद्द कर दिया है।कोर्ट ने कहा कि यह पूरा प्रकरण और निराधार आरोप और न्यायपालिका की छवि को नुकसान पहुंचाने वाले हैं इससे न्यायपालिका की साख को नुकसान हुआ है।