कोर्ट ने कहा है कि 18 साल से कम उम्र की महिला अगर शारीरिक संबंध बनाए जाने को लेकर शिकायत करती है तो यह रेप माना जाएगा, भले ही संबंध बनाने वाला व्यक्ति उसका पति ही क्यों न हो।इस मामले में अगर महिला एक साल के अंदर शिकायत करती है तो रेप का मामला दर्ज होगा।देश में मौजूद सामाजिक समस्याओं पर सुप्रीम कोर्ट अक्सर बड़ा फैसला देता रहा है इसी क्रम में बुधवार को देश की सर्वोच्च अदालत ने अहम फैसला सुनाया है।कोर्ट के फैसले के मुताबिक अगर नाबालिग पत्नी शारीरिक संबंध बनाने के लिए पति की शिकायत दर्ज कराती है तब उसे बलात्कार माना जाएगा।कोर्ट ने आईपीसी की धारा-375 के उस अपवाद को मानने से इनकार कर दिया जिसके तहत अगर पति 15 साल और उससे ज्यादा उम्र की पत्नी के साथ शारीरिक संबंध बनाता है तो वो रेप नहीं कहलाता।सुप्रीम कोर्ट ने कहा कि अगर पत्नी की उम्र 18 साल से कम है तो उससे बनाए गए शारीरिक संबंध रेप की श्रेणी में आएंगे।