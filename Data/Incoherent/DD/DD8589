वहीं, पद्म पुरस्कारों में से तीन ऐसे हैं जिन्हें मरणोपरान्त यह सम्मान दिया जा रहा है.पद्म पुरस्कार पाने वालों में 21 महिलाएं, एक ट्रांसजेंडर और 11 विदेशी/एनआरआई/पीआईओ/ओसीआई शामिल हैं.यह सम्मान देने की परंपरा 1954 में शुरू हुई थी.इसके तहत चार हस्तियों को पद्म विभूषण, 14 को पद्म भूषण और 94 को पद्मश्री से नवाजा जाएगा.लोक गायिका तीजनबाई (पद्म विभूषण), दिवगंत पत्रकार कुलदीप नैयर (पद्म भूषण), ऐक्टर मोहन लाल (पद्म भूषण), इसरो साइंटिस्ट नांबी नारायण (पद्म भूषण), पर्वतारोही बिछेंद्रीपाल (पद्म भूषण), ऐक्टर मनोज वाजपेयी (पद्मश्री), फुटबॉलर सुनील छेत्री (पद्म श्री), कोरियोग्राफर प्रभु देवा (पद्मश्री) और क्रिकेटर गौतम गंभीर (पद्मश्री), ऐक्टर कादर खान (पद्मश्री), पहलवान बजरंग पूनिया (पद्मश्री) सहित कुल 112 लोगों को पद्म पुरस्कार से नवाजे जाने की घोषणा की गई है.यह अवॉर्ड कला, समाज सेवा, लोक मामलों, विज्ञान व इंजीनियरिंग, व्यापार व उद्योग, मेडिसिन, साहित्य व शिक्षा, खेल, सिविल सेवा आदि के क्षेत्र में उत्कृष्ट कार्य के लिए दिया जा रहा है.गणतंत्र दिवस से एक दिन पूर्व पद्म पुरस्कारों की घोषणा की गई.गौरतलब है कि एक साल में अधिकतम 120 लोगों को यह सम्मान दिया जा सकता है.