हिमाचल प्रदेश में आज सुबह चोटियों समेत कुल्‍लू और लाहुल-स्‍पीति के ऊंचाई वाले इलाकों में बर्फबारी हुई।आनी-कुल्लू के बीच वाहनों की आवाजाही जलोड़ी दर्रे पर ठप हो गई है।रोहतांग दर्रे पर एक फीट से ज्‍यादा बर्फबारी हो चुकी है, जबकि अभी लगातार बर्फ गिरने का दौर जारी है।बर्फबारी और बारिश से तापमान में गिरावट आ गई है।जम्मू क्षेत्र के पुंछ और राजौरी जिले को जोड़ने वाली मुगल रोड बर्फबारी के बाद यातायात के लिए बंद हो गई।जिला कुल्‍लू के जलोड़ी दर्रे पर हिमपात हुआ वहीं निचले क्षेत्रों में बारिश हुई।कश्मीर की पीर पंजाल पर्वत श्रृंखला की ऊंची वादियों में ताजा बर्फबारी हुई है।प्रदेश में ठंड बढ़ गई है।धर्मशाला की धौलाधार पर्वत श्रृंखला पर बादल छाए हुए हैं।उत्तर भारत में मौसम ने ली करवट, जम्मू-कश्मीर, हिमाचल प्रदेश और उत्तराखंड के पहाड़ों में भारी बर्फबारी, गुलमर्ग की वादियां बर्फ की सफेद चादर से हुईं गुलज़ार, जम्मू-श्रीनगर राजमार्ग बंद।