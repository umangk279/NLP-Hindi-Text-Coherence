एक नई पहल के तहत प्रधानमंत्री ने जल संरक्षण के लिए त्यौहारों के मौकों का भी इस्तेमाल करने की भी अपील की.प्रधानमंत्री नरेंद्र मोदी ने रेडियो के लोकप्रिय कार्यक्रम 'मन की बात' की दूसरी कड़ी में तमाम मुद्दों पर देश की जनता के साथ अपने विचार साझा किए.इनमें से एक अहम मुद्दा रहा जल संरक्षण. . . मौजूदा वक्त में जल संरक्षण की अहमियत पर ज़ोर देते हुए पीएम मोदी ने तमाम उन लोगों का उदाहरण दिया जो अकेले ही सही पानी बचाने की मुहिम में सालों से अपना योगदान दे रहे हैं.जल संरक्षण. . . एक ऐसा मुद्दा जिसने दुनिया भर को प्रभावित किया है.पीएम मोदी ने जल संरक्षण को हिंदुस्तान के दिल को झकझोरने वाला मुद्दा बताते हुए इस दिशा में की जा रही कई पहलों का ज़िक्र किया.प्रधानमंत्री ने ज़ोर दिया कि जल संरक्षण के लिए महज़ नीतियों की नहीं, जनचेतना की भी ज़रूरत है.हर घर में हर बड़े और बच्चे को पानी की अहमियत समझनी चाहिए, ताकि मौजूदा पीढ़ी अपनी आने वाली पीढ़ियों को एक ऐसा कल दे सकें, जिसमें सांस लेने के लिए शुद्ध हवा हो. . . साफ आसमान हो और पीने के लिए साफ पानी.तमाम मुल्क इस मुद्दे पर सख्त नीतियां बना रहे हैं, ताकि सभी लोगों को पानी की क़ीमत पता चले.प्रधानमंत्री ने परंपरागत खेती से अलग हटकर कम पानी वाली फसलों पर ध्यान देने के लिए हरियाणा जैसे राज्यों की सरकारों की सराहना की.प्रधानमंत्री नरेंद्र मोदी ने मन की बात के दूसरे संस्करण में देश की जनता के साथ कई विषयों पर अपने दिल की बातें साझा की.