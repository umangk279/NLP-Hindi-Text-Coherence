सरकार ने निवेशकों के लिए तमाम क्षेत्रों एफडीआई के दरवाजे खोले हैं तो केंद्र और राज्य मिलकर सुधारों की प्रक्रिया को तेजी से आगे बढा रहा हैं ।जाहिर है न केवल दावोस में मौजूद तमाम राजनीति और कारोबार जगत के दिग्गज बल्कि दुनिया के तमाम मुल्कों के लोग इस पीएम मोदी के संबोधन को सुनने के लिए टकटकी लगाए बैठे थे।रिफार्म परफार्म और ट्रांसफार्म को सरकार का मंत्र बताते हुए पीएम ने कहा कि सरकार निवेश के लिए  व्यवस्था को सुगम बना रही है ।प्रधानमंत्री ने अपनी सरकार के मूल मंत्र सबका साथ सबका विकास को दुनिया के सामने रखा और बताया कि उनकी सरकार की निर्भीक नीतियों से देश में बड़े बदलाव हो रहे हैं ।पीएम ने भी करीब घंटे भर  के अपने संबोधन में दुनिया के दिग्गजों को भारत की यशगाथा सुनाई और बताया कि कैसे भारत बदल रहा है।अपनी सरकार के तमाम कदमों की जानकारी देते हुए पीएम ने कहा कि समावेशी विकास का दर्शन उनकी सरकार की  हर योजना का आधार है ।पीएम ने बताया कि कैसे उन्होंने 1400 से अधिक पुराने कानूनों को 3 साल के भीतर हटा दिया ।गरीबों के समावेशी विकास के लिए जनधन योजना और डीबीटी है तो लैंगिक न्याय के लिए बेटी बचाओ, बेटी पढाओ पर जोर दिया गया है ।कुल मिलाकर दुनिया के सामने न केवल पीएम ने अपनी सरकार के विकास मॉडल का खाका पेश किया बल्कि सशक्त , समृदध और संभावनाओं से भरे भारत की तस्वीर मजबूती से रखी ।देश में लाइसेंस राज खत्म  हो रहा है तो रे़ड टेप की जगह रेड कारपेट बिछा रहे हैं ।एक समान कर व्यवस्था जीएसटी  को क्रांतिकारी कदम बताते हुए पीएम ने ये भी कहा कि पारदर्शिता के लिए तकनीक का जोरदार इस्तेमाल हो रहा है ।भारत के लोकतंत्र की सराहना करते हुए पीएम ने कहा कि ये एक महज राजनैतिक व्यवस्था नहीं जीवन शैली है  ।प्रधानमंत्री ने कहा कि  भारत के सुधारों का दुनिया की संस्थाओं ने भी स्वागत किया है ।पीएम ने  शांति , समृद्धि और समग्रता के लिए दुनिया भर के लोगों को भारत आने का न्यौता दिया।उन्होंने कहा कि 2014 में देश के लोगों ने 30 साल बाद किसी भी एक दल को पूर्ण बहुमत दिया और उनकी सरकार लोगों के विकास के लिए हर संभव कोशिश कर रही है ।इनोवेशन और स्टार्टअप के जरिए भारत का नौजवान नौकरी मांगने की जगह नौकरी देने वाला बन रहा है ।पीएम मोदी जब विश्व आर्थिक मंच के उद्घाटन सत्र  में पहुंचे तो लोगों ने उनका खड़े होकर स्वागत किया ।पीएम ने  शांति , समृद्धि और समग्रता के लिए दुनिया भर के लोगों को भारत आने का न्यौता दिया।दुनिया का सबसे बड़ा आर्थिक महाकुंभ विश्व आर्थिक मंच और उसके उद्घाटन सत्र में मौजूद दुनिया के सबसे बड़े लोकतंत्र के मुखिया नरेंद्र मोदी ।