ट्विटर के मुताबिक चीन सुनियोजित तरीके से राजनैतिक तौर पर भ्रम फैलाने के लिए ट्विटर का दुरुपयोग कर रहा था.इसके अलावा प्रोपेगेंडा फैलाने वाले रूस और टर्की के हजारों अकाउंट को ट्विटर ने हटाया है.आज एक बयान के जरिए ट्विटर ने ये बड़ी जानकारी दी है.ट्विटर ने चीन का प्रोपेगेंडा फैलाने वाले अकाउंट पर बेहद सख्त कार्रवाई की है.ये हाल के दिनों में किसी देश से जुड़ी अकाउंट पर ट्विटर की सबसे बड़ी कार्रवाई है.साथ ही ये अकाउंट चीन की सत्ताधारी पार्टी के प्रोपेगेंडा को आगे बढ़ा रहे थे, जो ट्विटर की नीतियों के खिलाफ है.चीन की सत्ताधारी कम्युनिस्ट पार्टी का एजेंडा और प्रोपेगेंडा फैलाने वाले करीब 1 लाख 75 हजार अकाउंट को ट्विटर ने हटा दिया है.ट्विटर से जुड़े विशेषज्ञों के मुताबिक ये अकाउंट कोरोना वायरस और हांगकांग जैसे मसलों को लेकर दुनिया में भ्रम फैला रहे थे.