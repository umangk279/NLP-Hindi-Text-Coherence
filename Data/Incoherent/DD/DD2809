दुनियां के सबसे बडे और सबसे पुराने लोकतंत्र के मुखिया जब आज मिले तो नजारा देखने वाला था।पीएम ने ट्रंप की बेटी इवांका से दो साल पहले हुई मुलाकात और उनके कामों को याद किया तो भारत के लोगों को ये भी बताया कि कैसे इवांका के पति बिना चर्चा में आए अच्छा काम कर रहे हैं।करीब सवा लाख लोगों की भारी भरकम भीड़ के बीच जब दोनों नेता मंच पर आए तो उनकी गर्मजोशी देखते ही बनती थी।ट्रंप  ने करीब आधे घंटे के अपने भाषण में तमाम क्षेत्रीय और आपसी महत्व के मुद्दों को छुआ और आतंकवाद पर अपना सख्त रुख दुनिया के सामने एक बार फिर रखा।मोटेरा स्टेडियम में नमस्ते ट्रंप को संबोधित करने पहुंचे राष्ट्रपति ट्रंप और पीएम मोदी ने दोनों देशों की दोस्ती के नए अध्याय की शुरुआत की।पीएम मोदी की मेहमान-नवाजी की राष्ट्रपति ट्रंप ने दिल खोलकर तारीफ की तो पीएम मोदी ने अमेरिका को नेचरल दोस्त बताया।पीएम ने  ट्रंप की यात्रा को भारत और अमेरिका के संबंधों में नया अध्याय करार देते  कहा कि यह दोनों देशों के लोगों की प्रगति और समृद्धि का एक नया दस्तावेज बनेगा।पीएम मोदी ने अपनी सरकार के कामों का भी जिक्र किया और बताया कि आज 130 करोड़ भारतवासी मिलकर न्यू इंडिया का निर्माण कर रहे हैं।अहमदाबाद के मोटेरा स्टेडियम में आज एक इतिहास लिखा गया।ट्रंप का स्वागत करते हुए पीएम मोदी भी एक शानदार मेजबान की भूमिका में थे और उन्होंने कहा कि आज मोटेरा स्टेडियम में एक नया इतिहास बन रहा है।दोनों ही नेताओं ने अपने भाषणों में एक दूसरे को  स्वाभाविक और स्थायी दोस्त बताया।प्रधानमंत्री ने भारत और अमेरिका के मजबूत संबंधों की नींव का जिक्र करते हुए कहा कि एकता और विविधता मजबूत रिश्ते का आधार है।तो दोनों देशो की दोस्ती की एक नई इबारत लिखी गई।दोनों ही नेताओं की जबरदस्त केमेस्ट्री के बीच सहयोग के नये अध्याय को लिखने की बात दोहराई तो पूरा स्टेडियम गूंज उठा।ट्रंप ने भारत - अमेरिका के शानदार आर्थिक रिश्तों का जिक्र किया और कहा कि दोनों देश एक 'शानदार कारोबारी समझौते' पर काम कर रहे हैं।अपनी पत्नी मेलानिया, बेटी इवांका, दामाद जेरेड कुश्नर की मौजूदगी में ट्रंप ने कहा कि अमेरिका भारत को पसंद करता है और उसका निष्ठावान मित्र बना रहेगा।ट्रंप ने कहा कि भारत और अमेरिका अपने लोगों को कट्टरपंथी इस्लामी आतंकवाद से बचाने को प्रतिबद्ध हैं।दुनिया के सबसे बड़े स्टेडियम में जब दुनिया के सबसे पुराने लोकतंत्र और सबसे बडे लोकतंत्र के मुखिया मिले तो पूरी दुनिया देखती रह गयी।1 लाख से ज्यादा लोगों की मौजूदगी में जब पीएम मोदी और अमेरिकी राष्ट्रपति डोनाल्ड ट्रंप ने अपना संबोधन दिया.पीएम मोदी ने न केवल राष्ट्रपति ट्रंप के कार्यकाल को सराहा बल्कि प्रथम महिला मेलानिया ट्रंप के योगदान की भी तारीफ की।