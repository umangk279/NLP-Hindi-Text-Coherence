सवेरे अजीत पवार ने अपनी पार्टी के विधायकों की एक बैठक में हिस्सा लिया, इस बैठक में गुरुवार को होने वाले शिवसेना नेता उद्धव ठाकरे के महाराष्ट्र के मुख्यमंत्री के रूप में शपथ ग्रहण, विदानसभा अध्यक्ष का चुनाव, विश्वास प्रस्ताव और कई दूसरे मुद्दों पर चर्चा की गई।वाई बी च्वहाण सेंटर में हुई इस बैठक में वरिष्ठ पार्टी नेता चगन भुजबल और दिलीप वालसे पाटिल भी मौजूद थे।ठाकरे परिवार से पहले मुख्यमंत्री के तौर पर शिवसेना नेता उद्धव ठाकरे गुरुवार को शिवाजी पार्क में एक बड़े समारोह में शपथ लेंगे, कार्यक्रम में राजनीतिक दुनिया के सभी नेताओं को बुलाने की तैयारी चल रही है, सबकी नजरें लगी हुई हैं कि क्या गांधी परिवार, ठाकरे परिवार के साथ मंच साझा करेगा।महाराष्ट्र की राजनीति की आज आई इस तस्वीर को देखिए, शरद पवार की बेटी सुप्रिया सुले अजीत पवार का स्वागत कर रही हैं, मंगलवार सवेरे तक एनसीपी नेता अजीत पवार, बीजेपी की देवेन्द्र फणनवीस सरकार में उपमुख्यमंत्री थे, और अब ये सवाल उठ रहा है कि महाविकास अघाड़ी की सरकार में उनका क्या भूमिका रहेगी।मंगलवार रात को अजीत पवार ने शरद पवार से भी मुलाकात की थी, सवेरे की तस्वीरों को देखकर तो यही लगता है कि पवार परिवार में सबकुछ सामान्य हो गया है।महाराष्ट्र में बड़े राजनीति उठापठक के बाद शिवसेना के नेता उधव ठाकरे की शपथग्रहण की तैयारियां पूरी हो गई हैं।दिनभर बैठकों का दौर चलता रहा,वरिष्ठ कांग्रेस नेता अहमद पटेल और मल्लिकार्जुन खड़गे ने शरद पवार से मुलाकात की तो वहीं वाई बी च्वहांण केन्द्र में एनसीपी-सेना और कांग्रेस के नेताओं की बैठक हुई।लेकिन बड़ा सवाल यह है कि कांग्रेस और एनसीपी के समर्थन से मुख्यमंत्री बन रहे उद्धव ठाकरे क्या हिंदुत्व के मुद्दे पर उसी तरह की आक्रामक और धारधार राजनीति कर पाएंगे जैसी राजनीति करने के लिए ठाकरे परिवार जाना जाता है।वहीं बीजेपी नेता रविशंकर प्रसाद ने कहा कि महाराष्ट्र की जनता ने बीजेपी को जनादेश दिया था, इन सबने जनादेश के साथ छल किया है।गुरुवार को महाराष्ट्र के मुख्यमंत्री पद की शपथ लेने से पहले बुधवार को शिवसेना नेता उद्धव ठाकरे ने राज्यपाल भगत सिंह कोश्यारी से मुलाकात की, वहीं महाराष्ट्र विधानसभा में सदन के सभी सदस्यों को शपथ दिलाई गयी।इस सबके बीच शिवाजी पार्क में शपथग्रहण समारोह को लेकर बॉम्बे हाईकोर्ट ने सवाल खड़े किये हैं, दरअसल 2010 में एक एनजीओ की याचिका पर कोर्ट ने इस इलाके को साइलेंस जोन घोषित किया था।कल ऐतिहासिक शिवाजी मैदान में उद्धव ठाकरे मुख्यमंत्री पद की शपथ लेंगे।यह पहला मौका है जब ठाकरे परिवार का कोई सदस्य महाराष्ट्र का मुख्यमंत्री बनेगा।