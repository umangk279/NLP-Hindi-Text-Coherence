जापान ओपन बैडमिन्टन मे बुधवार को मुख्य ड्रा के मुकाबले खेले गए।भारतीय स्टार खिलाड़ी साइना नेहवाल ने पहले दौर में थाईलैंड की पोर्नपावी चोचुवोंग को 21-17, 21-9 से हराया।श्रीकांत ने चीन के तियान होउवेई को 3 गेम तक चले कड़े मुकाबले में 21-15 ,12-21 ,21-11 से जीत दर्ज की।वहीं टूर्नामेंट में भारत की सबसे बड़ी उम्मीद पी वी सिंधु ने भी कड़े मुकाबले में जापान की मिनात्सु मितानी को 12-21 21-15 21-17	से पराजित कर दिया।साई प्रनीथ और सौरभ वर्मा को निराशा हाथ लगी।पुरुष वर्ग में भारत के किदांबी श्रीकांत को जापान ओपन के पहले दौर में जीत हासिल करने के लिए कड़ी मेहनत करनी पड़ी है।इस मुकाबले को जीतने के लिए श्रीकांत को एक घंटा 4 मिनट का समय लगा।जीत के साथ ही साइना और सिंधु ने दूसरे दौर में जगह बना ली है।जापान ओपन के पहले दिन भारत की साइना नेहवाल, पीवी सिंधु, श्रीकांत, प्रनाय और समीर ने बनाई दूसरे दौर में जगह।