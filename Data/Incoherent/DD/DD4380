गृहमंत्री अमित शाह ने रविवार को लद्दाख क्षेत्र के लिए पहले विंटर ग्रेड डीजल बिक्री केंद्र का शुभारंभ किया, जिससे अत्‍यंत ठंड के मौसम में डीजल ईंधन के जम जाने के कारण लोगों की समस्‍याओं के समाधान में मदद मिलेगी.लेह से वीडियो कॉन्फ्रेंसिंग के माध्‍यम से जुड़े टूर और टैक्‍सी ऑपरेटरों एवं आम लोगों ने इस ऐतिहासिक कदम के लिए गृहमंत्री को धन्‍यवाद दिया और कहा कि डीजल के इस नए वर्जन से इस क्षेत्र में एक नया सवेरा आएगा.इस अवसर पर केंद्रीय पेट्रोलियम एवं प्राकृतिक गैस मंत्री धर्मेन्‍द्र प्रधान,  लद्दाख से सांसद जामियांग सेरिंग नामग्‍याल और गृह मंत्रालय तथा पेट्रोलियम मंत्रालय के अन्‍य वरिष्‍ठ अधिकारी भी उपस्थित रहे.इस विंटर ग्रेड डीजल से अत्‍यन्‍त ठंड के समय पर्यटकों को यात्रा के दौरान आसानी होगी और क्षेत्र के लोगों की जरूरतों को पूरा करने के साथ-साथ पर्यटन को भी बढ़ावा मिलेगा तथा आर्थिक विकास में मदद मिलेगी.नीरज सिंह, वरिष्ठ संवाददाताअमित शाह ने कहा कि पानीपत रिफाइनरी द्वारा पहली बार उत्‍पादित विंटर ग्रेड डीजल इस क्षेत्र में -33 डिग्री की अत्‍यधिक सर्दी में भी नहीं जमता, जबकि सामान्‍य ग्रेड के डीजल के इस्‍तेमाल में कठिनाई होती है.