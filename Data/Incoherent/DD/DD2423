प्रधानमंत्री श्री नरेन्द्र मोदी ने उच्‍चाधिकार प्राप्त समूहों की संयुक्त बैठक की अध्यक्षता की, ‘कोविड-19’ से निपटने की देशव्यापी तैयारियों को लेकर की गई समीक्षा.प्रधानमंत्री ने अपने अनेक ट्वीट में लिखा है कि उन्होंने अस्पतालों की उपलब्धता और आइसोलेशन एवं क्‍वारंटाइन की उचित सुविधाओं के साथ-साथ रोग के फैलाव पर पैनी नजर रखने तथा परीक्षण (टेस्टिंग) एवं गहन देखभाल संबंधी प्रशिक्षण के लिए की गई देशव्यापी तैयारियों की समीक्षा की।प्रधानमंत्री नरेन्‍द्र मोदी ने आज देश में कोविड-19 से निपटने के लिए आवश्‍यक कदमों की योजना बनाने और उन पर अमल सुनिश्चित करने के लिए गठित उच्‍चाधिकार प्राप्त समूहों की एक संयुक्त बैठक की अध्यक्षता की।प्रधानमंत्री ने यह भी लिखा है कि उन्‍होंने संबंधित समूहों और अधिकारियों को पीपीई, मास्क, दस्ताने (ग्‍लव्‍स) और वेंटिलेटर जैसे सभी आवश्यक चिकित्सा उपकरणों का पर्याप्त उत्पादन, खरीद एवं उपलब्धता सुनिश्चित करने के लिए निर्देश दिए हैं।