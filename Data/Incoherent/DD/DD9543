संसद के अध्‍यक्ष कारू जयसूर्या के साथ कल शाम उनकी मुलाकात के बाद यह निर्णय लिया गया।बताया जा रहा है कि श्रीलंका के राष्‍ट्रपति मैत्रिपाला सिरीसेना संसद का सत्र जल्‍द बुलाने पर सहमत हो गए हैं।इससे पहले राष्‍ट्रपति ने रॉनिल विक्रमसिंघे के स्‍थान पर महिन्‍दा राजपक्षे को प्रधानमंत्री पद की शपथ दिलाने के बाद संसद का 16 नवम्‍बर तक सत्रावसान कर दिया था।हालांकि विक्रमसिंघे का कहना है कि उनके पास सदन में बहुमत है और वे अभी भी प्रधानमंत्री हैं।उन्‍होंने संवैधानिक संकट से श्रीलंका को प्रतिकूल परिणाम भुगतने की आशंका व्‍यक्‍त की।इस बीच संयुक्‍त राष्‍ट्र, यूरोपीय संघ, ब्रिटेन, कनाडा और जर्मनी के राजदूतों ने कल संसद के अध्‍यक्ष से मुलाकात की और श्रीलंका के अनपेक्षित राजनीतिक घटनाक्रम पर चिंता जताई।संसद के अध्यक्ष कारू जयसूर्या के साथ बैठक के बाद श्रीलंका के राजनैतिक घटनाक्रम में आया ये बदलाव।खबरों के मुताबिक श्रीलंका के राष्ट्रपति मैत्रीपाला सिरिसेना संसद सत्र को तय वक्त से पहले बुलाने पर विचार करने के लिए हुए सहमत।