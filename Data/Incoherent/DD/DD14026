उपराष्ट्रपति ने कहा कि डॉक्टर को भगवान माना जाता है और उन्हें मरीज के बीच अपनी इस छवि को हमेशा बनाए रखने की ज़रूरत है.राजधानी नई दिल्ली में लेडी हार्डिंग मेडिकल कॉलेज में दीक्षांत समारोह को संबोधित करते हुए उपराष्ट्रपति ने कहा कि स्वास्थ्य क्षेत्र में मानव संसाधन की बहुत कमी है, चाहे वो चिकित्सक हों या फिर पैरा मेडिकल स्टॉफ.ग्रामीण इलाकों में चिकित्सकों की कमी पर चिंता जताते हुए उपराष्ट्रपति एम वेंकैया नायडू ने चिकित्सकों से कहा कि वो ग्रामीण इलाकों में अपनी सेवाएं दें, ताकि वहां के लोगों को बेहतर इलाज मिल सके.