उप मुख्यमंत्री तेजस्वी यादव पर लगे भ्रष्टाचार के आरोपों को लेकर दोनों पार्टियां पीछे हटने को तैयार नहीं हैं।बिहार में महागठबंधन के बीच जंग जारी है।लगातार जेडीयू और आरजेडी की तरफ से एक दूसरे के ख़िलाफ़ बयानबाजी हो रही है।एक तरफ जहां लालू प्रसाद ने तेजस्वी के इस्तीफ़ा देने की संभावना को सिरे से ख़ारिज किया है, वहीं जेडीयू ने फिर कहा है कि नीतीश कुमार अपनी भ्रष्टाचार के खिलाफ जीरो टॉलरेंस वाली छवि से कभी समझौता नहीं करेंगे।