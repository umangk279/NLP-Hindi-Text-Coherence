बिहार की राजनीति में आज एक बड़ा भूचाल आ गया जब देर शाम मुख्यमंत्री नीतीश कुमार ने अपने पद से इस्तीफा दे दिया।बिहार के डिप्टी सीएम तेजस्वी यादव के मुद्दे पर बुधवार को सियासी घटनाक्रम बडी तेजी से घूमा और देर शाम होते होते मुख्यमंत्री नीतीश कुमार ने राज्यपाल केसरी नाथ त्रिपाठी से मिलकर अपने इस्तीफे का एलान कर दिया।हालांकि बीते कई महीनों से महागठबंधन के टूटने की अटकलें चल रही थी।बैठक के बाद लालू ने कहा कि नीतीश ने तेजस्वी का इस्तीफा नहीं मांगा और न ही तेजस्वी इस्तीफा देंगे।नीतीश ने कहा कि बीस महीने उन्होंने अच्छे से सरकार चलायी लेकिन इस दौरान जो चीजें सामने आयी उस माहौल में काम करना मुश्किल हो गया था।बुधवार को ही आरजेडी की भी बैठक हुई।इससे पहले जेडीयू विधायक दल की बैठक हुई जिसमें पूरे हालात पर चर्चा हुई और नीतीश ने पूरे प्रकरण की जानकारी दी।हालांकि नीतीश ने कहा कि तेजस्वी को खुद सफाई देनी चाहिए था लेकिन जब ऐसा नहीं हुआ तो उन्होंने पद छोडने का फैसला किया।