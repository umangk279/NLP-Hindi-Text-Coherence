प्रधानमंत्री नरेंद्र मोदी ने देश के कारोबारियों को सरकार की ओर से पूरी मदद का  भरोसा देते हुए कहा है कि वो अपने लक्ष्य के मुताबिक काम करें।पीएम मोदी ने देश के कारोबारियों को सरकार की ओर से पूरी मदद का दिया भरोसा, कहा कुछ बेईमान और भ्रष्टाचारी लोगों पर कार्रवाई को लेकर सरकार को उद्योगपतियों के खिलाफ बताना दुष्प्रचार, कारोबार की बाधाएं दूर करने के लिए  सरकार की ओर से उठाए कदमों की दी जानकारी।उन्होंने कहा कि कुछ बेईमान और भ्रष्टाचारी लोगों पर कार्रवाई को लेकर सरकार को उद्योगपतियों के खिलाफ बताना दुष्प्रचार है ।प्रधानमंत्री ने कहा कि आईबीसी ईमानदार उद्यमियों का भविष्य बचाने का कानून है, इससे इंस्पेक्टर राज खत्म हुआ है।किर्लोस्कर ब्रदर्स लिमिटेड के 100 साल पूरे होने के मौके पर आयोजित कार्यक्रम में पीएम ने कारोबारियों को बताया कि सरकार कैसे कारोबार की बाधाएं दूर करने के लिए कदम उठा रही है ।पीएम ने कहा कि पांच हजार अरब डॉलर की अर्थव्यवस्था का लक्ष्य इस दशक का महज एक पड़ाव है हमारे लक्ष्य और बड़े हैं ।