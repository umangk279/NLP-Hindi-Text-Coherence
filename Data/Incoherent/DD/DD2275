ऐसे में सावधान हो जाइए, इन दोनों ही स्थिति में आपकी इम्युनिटी पॉवर यानि रोग प्रतिरोधक क्षमता पर प्रतिकूल प्रभाव पड़ रहा है.पेशे से डॉक्टर और पैशन से डांस एकेडमी की संस्थापक डॉ अकांक्षा गुप्ता ने एक अहम जानकारी जनता तक साझा करते हुए बताया कि जुंबा डांसिग फॉर्म, जो एक प्रकार की एक्सरसाइज तकनीक एरोबिक और कुछ डांस मूव का कॉम्बिनेशन है, इसके द्वारा आप मानसिक तनाव को दूर करने के साथ-साथ वजन को भी नियंत्रित रख सकते हैं और अपनी रोग प्रतिरोधक क्षमता को बढ़ा सकते हैं.जुंबा एक ऐसा डांस फॉर्म है, जिसको करने से आपके शरीर के सभी अंगों में रक्त संचार बहुत तेजी से होता है और एंडोरफिन नामक हॉर्मोन भी तेजी से उत्पन्न होता है, जिसकी वजह से आपके शरीर के सभी अंग सही प्रकार से काम करने लगते हैं और आपकी रोग प्रतिरोधक क्षमता बढ़ती है.दुनियाभर में तेजी से फैलती महामारी और लॉकडाउन के दौरान जहां एक तरफ पब्लिक में मानसिक तनाव बढ़ता जा रहा है वहीं दूसरी तरफ फिजिकल एक्टिविटी कम होने की वजह से वजन बढ़ना अलग समस्या बन गई है.