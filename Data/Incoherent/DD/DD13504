प्रधानमंत्री आवास योजना शहरी के तहत अजमेर के ब्यावर में 848 आर्थिक दृष्टि से कमजोर आय वर्ग, 368 अल्प आय वर्ग के लोगों के लिए आवासों का भी निर्माण होगा.प्रधानमंत्री ने अमृत मिशन के तहत ही नागौर, झालावाड़, चितौड़गढ़, किशनगढ़, सुजानगढ़ शहरों की हरित सीमा विस्तार परियोजना का भी शुभारंभ किया.पीएम ने कोटा स्थित दशहरा मैदान के दूसरे चरण के लिए कुंड, सेंट्रल पार्क के निर्माण के लिए 33 करोड़ लागत की परियोजना का भी शिलान्यास किया, जिसे 1 साल में पूरा किया जाएगा.साथ ही पीएम ने आवास योजना शहरी के लिए बीकानेर में कमजोर आय वर्ग के लोगों के लिए 656 और अल्प आय वर्ग के लोगों के लिए 608 आवासों की परियोजना का भी शिलान्यास किया, जिसे करीब साढ़े तीन साल में पूरा कर लिया जाएगा.220 करोड़ लागत की यह परियोजना 2 साल में पूरी होगी.प्रधानमंत्री ने अजमेर शहर के लिए नेटवर्क निर्माण और अमृत मिशन के तहत पेयजल परियोजना का भी शिलान्यास किया.प्रधानमंत्री ने धौलपुर, नागौर, अलवर, जोधपुर में एसटीपी अपग्रेडेशन प्रोजेक्ट की शिलान्यास पट्टिका का भी अनावरण किया, जिस पर कुल लागत 122 करोड़ रुपये की लागत आएगी.प्रधानमंत्री नरेंद्र मोदी ने अमृत मिशन के तहत सीकर में सीवरेज़ के दूसरे चरण की शुरुआत की.पीएम ने 370 करोड़ की लागत की भीलवाड़ा एसटीपी, बीकानेर के गंगाशहर में एसटीपी, हनुमानगढ़ में सीवरेज़ और जल परियोजना का शिलान्यास किया, जिसकी लागत 281 करोड़ की होगी.शहर के लिए कुल 557 करोड़ के पेयजल, सीवेज़, सड़क, तारों को भूमिगत करने जैसे कामों की भी शुरुआत हुई.प्रधानमंत्री ने उदयपुर परकोटे के अंदर एकीकृत आधारभूत निर्माण का शिलान्यास किया.इसके तहत आर्थिक रूप से कमजोर 760 और अल्प आय वर्ग के लिए 752 आवासों का निर्माण किया जाएगा.पीएम ने बूंदी जिले में केशवराय सहभागिता किफायती आवास योजना का शिलान्यास किया.प्रधानमंत्री ने स्मार्ट सिटी मिशन के तहत अजमेर के लिए 2.70 किलोमीटर एलिवेटेड रोड का शिलान्यास भी किया.कार्यक्रम के दौरान उन्होंने राजस्थान को कुल 2,100 करोड़ की कई नई योजनाओं की सौगात दी.उन्होने माउंट आबू में 68 करोड़ रुपए की एसटीपी योजना का भी शिलान्यास किया.प्रधानमंत्री नरेंद्र मोदी ने जयपुर में केंद्र सरकार की योजनाओं से लाभान्वित लोगों से संवाद कार्यक्रम में शिरकत किया.