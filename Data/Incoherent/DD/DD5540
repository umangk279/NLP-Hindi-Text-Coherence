मायानगरी मुंबई में भारी बारिश ने सबकुछ थाम दिया है।कई जगहों पर यात्रियों को ट्रेन की पटरियों पर भरे पानी में उतरना पड़ा।बारिश से सबसे ज्यादा लोकल ट्रेनें प्रभावित हुईं ।भारी बारिश से मुंबई में लोकल ट्रेन, सडक यातायात बुरी तरह प्रभावित, कई निचले इलाकों में भरा पानी, कई ट्रेनें रद्द, मौसम विभाग ने जारी किया है रेड एलर्ट, मुंबई और आसपास के इलाके में अगले 24 घंटे में भारी बारिश की है चेतावनी.सड़कें लबालब हैं, लोकल की रफ्तार थमी हुई है, स्कूल बंद हैं  और लोगों को घरों से निकलने में काफी दिक्कतें हुई।मौसम विभाग के मुताबिक मुम्बई महानगर क्षेत्र के 150 मौसम स्टेशनों में से करीब 100 में पिछले 24 घंटे में 200 मिमी बारिश दर्ज की गई कई जगहों पर पानी भरने से गाड़ियां उसमें फंस गई जिसे लोगों ने मुश्किल से पुलिस की मदद से  बाहर निकाला।महाराष्ट्र के कई और पानी भरने के कारण विदर्भ क्षेत्र में गढ़चिरौली और गोंदिया जिले के 100 से ज्यादा गांवों और कोंकण इलाके के रत्नागिरि तथा सिंधुदुर्ग जिलों के विभिन्न हिस्सों से सड़क संपर्क टूट गया है।फिलहाल हालात पर काबू पाने के लिए एनडीआरएफ समेत तमाम एजेंसियां लगी हुई हैं और लोगों की मुश्किलें कम करने की कोशिश कर रही है।विभिन्न हिस्सों में हुई मूसलाधार बारिश से बुधवार को कई निचले इलाकों में पानी भर गया जिस कारण कुछ लोकल ट्रेनों का रद्द करना पड़ा ।पश्चिम रेलवे ने  कुछ ट्रेनों को कैंसल किया ।बारिश के चलते कई विमानों के परिचालन में विलंब हुआ और यातायात की समस्या हुई।मौसम विभाग ने मुंबई और आसपास के इलाकों में भारी बारिश की चेतावनी दी है और रेड अलर्ट भी जारी किया हुआ है।हालात से निपटने के लिए एनडीआरएफ की टीमों को लगाया गया है।भारी बारिश के बाद कई जगह जलजमाव से लोगों को भारी परेशानियों का सामना करना पड़ रहा है।हालात को देखते हुए बीएमसी ने स्कूलों में  छुट्टी कर दी।