उन्होंने बताया कि प्रधानमंत्री गरीब कल्याण अन्‍न योजना के दोनों चरणों में कुल मिलाकर एक लाख 50 हजार करोड़ रुपये खर्च होंगे।केंद्रीय खाद्य और सार्वजनिक वितरण मंत्री रामविलास पासवान ने इस योजना के दूसरे चरण का विवरण दिया और राज्यों को अतिरिक्त खाद्यान्न उपलब्ध कराने के लिए सरकार द्वारा उठाए गए कदमों की जानकारी दी।कोविड महामारी के समय वर्षा और आगामी त्योहारों के मौसम के दौरान उन्हें मुफ्त राशन प्रदान किया जाएगा।प्रधानमंत्री गरीब कल्‍याण अन्‍न योजना के दूसरे चरण में पांच और महीने तक देश के अस्‍सी करोड़ लोगों के बीच परिवार के प्रत्येक सदस्य को 5 किलोग्राम गेहूं या चावल और प्रत्येक लाभार्थी परिवार को एक किलोग्राम चना मुफ्त दिया जाएगा।उन्होंने प्रधानमंत्री नरेंद्र मोदी की प्रतिबद्धता को दोहराते हुए कहा कि यह सुनिश्चित किया जाएगा कि देश में गरीब और जरूरतमंद व्यक्ति भूखा न रहे।केंद्रीय मंत्री ने कहा कि 30 नवंबर तक राष्ट्रीय खाद्य सुरक्षा अधिनियम के लाभार्थियों के बीच कुल 200 लाख मीट्रिक टन अनाज और 9 लाख 78 हजार मीट्रिक टन चना वितरित किया जाएगा।