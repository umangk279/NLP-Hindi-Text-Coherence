पाकिस्तानी वायु क्षेत्र के बंद होने से एयर इंडिया और इंडिगो की अंतरराष्ट्रीय उड़ानें काफी प्रभावित रही थी, पाकिस्तान के इस कदम से अब भारतीय विमान कंपनियों को बड़ी राहत मिली है।पाकिस्तान ने इसके साथ ही फरवरी में बालाकोट हवाई हमलों के बाद से भारतीय उड़ानों पर लगाया गया प्रतिबंध भी हटा लिया।पाकिस्तान ने सभी नागरिक यातायात के लिए अपना हवाई क्षेत्र खोल दिया है।पाकिस्तान के इस कदम से एयर इंडिया को बड़ी राहत मिलने की उम्मीद है, जिसे पाकिस्तानी हवाई क्षेत्र बंद होने के कारण लगभग 491 करोड़ रुपये का भारी नुकसान उठाना पड़ा क्योंकि पाकिस्तान के हवाई क्षेत्र के बंद होने के कारण एयर इंडिया को अपनी विभिन्न अंतरराष्ट्रीय उड़ानों को लंबे रूट से संचालित करना पड़ रहा था।पाकिस्तान के नागरिक उड्डयन प्राधिकरण ने अपने नोटैम को भारतीय समयानुसार लगभग 12.41 पर एक नोटिस जारी कर कहा कि तत्काल प्रभाव से पाकिस्तान का हवाई क्षेत्र सभी हवाई यातायात सेवा मार्गों के लिए खोल दिया गया है।