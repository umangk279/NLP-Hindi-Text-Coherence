भाजपा ने अपने पार्टी अध्यक्ष अमित शाह के बेटे पर लगे आरोपों का जवाब देते हुए कहा है कि कॉमोडिटी मार्केट में नई कंपनी का टर्नओवर बढ़ना कोई बड़ी बात नहीं है।भारतीय जनता पार्टी ने पार्टी अध्यक्ष अमित शाह के पुत्र जय शाह के खिलाफ एक वेबसाइट में प्रकाशित लेख में लगाए गए सभी आरोपों को सिरे से खारिज किया है।भाजपा की ओर से कहा गया है कि जय शाह की कंपनी की ओर से जो लोन लिया उसे ब्याज सहित टीडीएस काटकर चुकाया भी गया।पार्टी ने आरोपों को वेबुनियाद और छवि बिगाड़ने वाला बताया है।उन्‍होंने कहा कि जय शाह के सभी ऋण नियमों के अनुरूप हैं।केंद्रीय मंत्री पीयूष गोयल ने कल नई दिल्‍ली में कहा कि जय शाह पूरी तरह कानून के तहत कारोबार करते हैं और उनका सभी लेन-देन पारदर्शी है।जय शाह ने कहा है कि उनकी कंपनी के खिलाफ आरोप लगाने वाली वेबसाइट 'द वायर'के खिलाफ वो 100 करोड़ रुपए की मानहानि का मुकदमा करेंगे।वहीं जय शाह ने एक बयान जारी करते हुए कहा है कि उन पर लगाए सभी आरोप विपक्षी दलों की सियासी चाल है।इस मामले में जय शाह ने कहा है कि उनकी कंपनी के खिलाफ आरोप लगाने वाली वेबसाइट के खिलाफ वे 100 करोड़ रुपए का मानहानि का मुकदमा दायर करेंगे ।