अमेरिका में ज्यादातर राज्यों द्वारा कई कारोबारों को दोबारा खोलने की इजाजत देने के बावजूद कंपनियां छंटनी के लिए मजबूर हैं।सरकार ने गुरुवार को कहा कि कोरोना वायरस महामारी के चलते सिर्फ दो महीनों में करीब 3.6 करोड़ लोगों ने बेरोजगारी लाभ के लिए आवेदन किया है।कोरोना वायरस महामारी के चलते करीब 30 लाख अमेरिकियों ने बीते सप्ताह बेरोजगारी लाभ के लिए आवेदन किया।अमेरिका में महामारी के चलते करीब 30 लाख लोग बेरोजगार हो चुके हैं अभी भी छंटनी जारी रहने की आशंका हैं।कई अर्थशास्त्रियों का कहना है कि एक और सहायता पैकेज के बिना हजारों छोटे व्यवसाय दिवालिया हो जाएंगे, जिससे लाखों लोग बेरोजगार होंगे।इसके अलावा पिछले सप्ताह करीब 8.42 लाख लोगों ने स्वरोजगार और अस्थाई श्रमिकों के लिए एक अलग योजना के तहत सहायता के लिए आवेदन किया।ये आंकड़े बताते हैं कि रोजगार बाजार एक बड़े संकट की चपेट में है और अर्थव्यवस्था गहरी मंदी का सामना कर रही है।अमेरिका, स्पेन, इटली, फ्रांस, ब्रिटेन जैसे 5 देश ऐसे हैं जहां 25 हजार से ज्यादा लोगों की मौत हो चुकी है।अमेरिका के अलावा रूस और ब्राजील में भी कोरोना केस तेजी से बढ़ रहे हैं।दूसरी ओर केंद्रीय सरकार और स्थानीय सरकारों को राजस्व में भारी कमी का सामना करना पड़ रहा है।