देश में कोरोना संक्रमितों की कुल संख्या 16 लाख 95 हज़ार 988 पहुंची,जिसमें 5 लाख 65 हज़ार 103 एक्टिव केस वहीं 10 लाख 94 हज़ार 374 लोग हुए स्वस्थ।केन्द्रीय स्वास्थ्य मंत्री डॉ. हर्षवर्धन ने 5 लैब का भी उद्घाटन किया,अगर किसी को कोविड पर रिसर्च करना है तो ये लैब उनके लिए मददगार होगा।देश भर में कोविड के एक हज़ार मरीज़ों का जीनोम सिक्वेंसींग भी किया गया है यानि देश के किस क्षेत्र में वायरस की क्या स्थिति है,उसके फैलने और बदलाव आने के बारे में जानकारी इससे मिलेगी।कोरोना संक्रमित मरीजों के स्वस्थ होने की दर देश में 64.53 प्रतिशत है जबकि मृत्यु दर और घटकर 2.15 प्रतिशत रह गई है।आगे की ज़रूरी कार्रवाई के लिए इस निर्णय की जानकारी डायरेक्टर जनरल ऑफ फॉरेन ट्रेड को दे दी गई है।सत्येंद्र जैन के मुताबिक दिल्ली में कोरोनावायरस की स्थिति मे लगातार सुधार हो रहा है।दिल्ली में शनिवार से सेरोलोजिकल सर्वे के दूसरे चरण की शुरूआत हुई।पिछले सर्वे में 24% लोग पॉजिटिव आए थे।कोविड 19 पर गठित मंत्रियों के समूह ने स्वास्थ्य और परिवार कल्याण मंत्रालय के उस प्रस्ताव पर अपनी सहमति दे दी है जिसमें देश में बने वेंटिलेटर्स के निर्यात को अनुमति देने की बात कही गई है।केन्द्रीय स्वास्थ्य मंत्री डॉ. . हर्षवर्धन ने डब्ल्यूएचओ के कार्यकारी बोर्ड के ब्यूरो की वर्चुअल बैठक में कहा कि कोविड-19 से विश्व अर्थव्यवस्था को काफी नुकसान हुआ है।उन्होंने कोविड-19 के कारण जानमाल के नुकसान पर गहरी संवेदना और चिंता व्यक्त की और महामारी से लड़ाई में काम कर रहे अग्रिम पंक्ति के लोगों के प्रयासों के लिए आभार भी व्यक्त किया।दिल्ली के स्वास्थ्य मंत्री सत्येंद्र जैन ने प्रक्रिया को बेहद तकनीकी बताया,लेकिन कोविड के खिलाफ़ लड़ाई में बेहद अहम बताया।आईसीएमआर के मुताबिक देश में 31 जुलाई तक 1 करोड़ 93 लाख 58 हज़ार 659 लोगों के हुए कोरोना टेस्ट,जिसमें 5 लाख 25 हज़ार 689 टेस्ट शुक्रवार को हुए।