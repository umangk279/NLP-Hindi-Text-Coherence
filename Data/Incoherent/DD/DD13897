अपनी पहली आधिकारिक यात्रा पर इंडोनेशिया पहुंचे प्रधानमंत्री नरेन्द्र मोदी ने इंडोनेशिया के साथ कूटनीतिक आर्थिक संबंधों को बढ़ाने पर ज़ोर दिया।दोनों नेताओं के बीच द्विपक्षीय मुलाक़ात और प्रतिनिधिमंडल स्तर की वार्ता हुई, जिसमें भारत और इंडोनेशिया विज्ञान प्रौद्योगिकी, प्रशासनिक प्रशिक्षण, रक्षा, अंतरिक्ष, रेलवे के साथ स्वास्थ्य क्षेत्र में सहयोग को लेकर सहमत हुए।प्रधानमंत्री ने आसियान सहित इंडोनेशिया के साथ सहयोग को भारत प्रशांत क्षेत्र में शांति और तरक्क़ी के लिए ख़ास बताया।एक्ट ईस्ट पॉलिसी को और मज़बूती देने के लिये 3 देशो की यात्रा पर निकले प्रधानमंत्री मोदी आज इंडोनेशिया में है, जहां उन्होने दोनो देशो के बीच साझेदारी को आगे बढाने पर बातचीत की. . . भारत इंडोनेशिया के बीच आज 18 समझौते हुए तो व्यापारिक रिश्तो को आगे बढाने पर भी दोगुनी रफ्तार से काम करने पर सहमति बनी।राष्ट्रपति जोको विडोडो से गर्मजोशी भरी मुलाक़ात भारत और आसियान देशों के बीच बढ़ती साझेदारी तस्वीर है।