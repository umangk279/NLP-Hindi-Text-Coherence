मंगलवार को इस समझौते पर ब्रिटिश संसद में मतदान होना है।साथ ही उन्होंने कहा कि अगर संसद ने ब्रैक्जिट योजना को खारिज किया फिर भी प्रधानमंत्री अपने पद पर बनी रह सकतीं हैं।यह समझौता ब्रिटेन और यूरोपीय यूनियन के बीच होना है लेकिन इसे ब्रिटेन की संसद का समर्थन भी मिलना चाहिए, लेकिन विपक्षी लेबर  पार्टी सहित कई अन्य दलों के सदस्य सरकार के इस कदम से सहमत नहीं हैं और इस समझौते का समर्थन नहीं कर रहे हैं।इस बीच, यूरोपीयन परिषद के अध्यक्ष डोनाल्ट टस्क ने ट्वीट कर कहा है कि आने वाला सप्ताह ब्रैक्जिट के भविष्य के लिए महत्वपूर्ण है।इस बीच ब्रैक्जिट सेक्रेट्री ने कहा है कि इस मामले पर ब्रिटेन की संसद में मंगलवार को होने वाले महत्वपूर्ण मतदान को टाला नहीं जायेगा।ऐसा अनुमान लगाया जा रहा है कि ब्रिटेन की जनता यूरोपीय संघ के साथ हुए समझौते को अस्‍वीकार कर सकती है।प्रधानमंत्री मे ब्रेक्सिट योजना को बचाने का प्रयास कर रही हैं।ब्रिटेन की प्रधानमंत्री टेरिजा मे ने संसद सदस्‍यों को आगाह किया है कि अगर वे संसदीय मतदान में ब्रेक्सिट समझौते को अस्‍वीकार कर देते हैं तो इससे देश में अनिश्चितता की स्थिति पैदा हो सकती है और चुनाव कराने की नौबत भी आ सकती है।