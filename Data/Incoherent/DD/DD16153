दर्शक को बांधे रखने के लिए अच्छे विजुअल्स की ही तरह अच्छी कहानी भी सिनेमा में बहुत ज़रूरी है।चर्चा के दौरान सेंसर बोर्ड के अध्यक्ष प्रसून जोशी ने फ़िल्मों के साहित्य से दूर होने पर चिंता जताई।गोवा में चल रहे भारतीय अंतरराष्ट्रीय फ़िल्म महोत्सव के दौरान एक पैनल चर्चा के दौरान प्रतिभागियों ने महसूस किया कि मौजूदा दौर में बन रही फ़िल्मों की पटकथाएं साहित्य के जितनी क़रीब होंगी, दर्शकों के बीच उतनी गहरी पकड़ बनाएंगी।या यूं कहें कि कहानी हक़ीक़त के जितनी क़रीब होगीं, उतनी गहरी छाप छोड़ेगी।इस चर्चा के दौरान कई ऐसे पहलू उभर कर सामने आएं जो फ़िल्मों को और सशक्त माध्यम के तौर पर लोगों के बीच ले जाने में कारगर साबित हो सकते हैं।पैनल डिस्कशन का विषय था - क्या समकालीन सिनेमा, समकालीन साहित्य का प्रतिबिंब है?फ़िल्मकारों ने भी सिनेमा के एक सशक्त और प्रभावी माध्यम के तौर पर स्थापित होने में साहित्य की भूमिका को समझा और अपनी बात को बेहतर और प्रभावी ढंग से दर्शकों तक पंहुचाने में कामयाब रहे।अमीष त्रिपाठी ने कहा कि जब एक किताब पर फ़िल्म बनाई जाती है तो दर्शकों को उससे जोड़ना आसान होता है क्योंकि लेखक पहले से ही एक असरदार कहानी के ज़रिये पाठकों के मन को छू चुका होता है।वहीं, जतीन्द्र मिश्रा ने फ़िल्म निर्माताओं को सलाह दी कि वे फ़िल्मों में आधा सच जोड़ने की प्रवृत्ति से बचें।जाने माने लेखक अमीष त्रिपाठी और फ़िल्म निर्माता और प्रोमोटर जतीन्द्र मिश्रा भी चर्चा का हिस्सा बने।अकसर ये माना जाता है कि कहानियां वास्तविकता के जितनी क़रीब होती हैं उनकी ज़्यादा पसंद की जाती हैं।