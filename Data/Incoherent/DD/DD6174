आरपीएफ, सिटी पुलिस, एनडीआरएफ की टीमे घटनास्थल पर राहत एवं बचाव कार्य में लगी हुए है।नेवी निगरानी भी कर रही है कि यात्री भटक न जाए।भारी बारिश के चलते ट्रेनों की आवाजाही पर काफी असर पड़ा है।नेवी का सीकिंग हेलीकॉप्टर एडवांस असेसमेंट पार्टी के रूप में तैनात किया गया है।बदलापुर और वांगनी के बीच महालक्ष्मी एक्सप्रेस ट्रैक पर पानी भरने की वजह से कल शाम से अटकी हुई है।नेवी के हेलीकॉप्टर भी राहत और बचाव के काम में पुरी मुस्तेदी से सहयोग कर रहे हैं।मुंबई के लोगों के लिए भारी बारिश एक बार फिर बड़ी समस्या का कारण बन गई है।अंतिम सूचना मिलने तक 700 में से 500 यात्रियों को अनेक एजेंसियों के साझा प्रयासों से सुरक्षित स्थानों पर पहुचाया जा चुका है।फंसे हुए यात्रियों को बिस्किट और पानी भी वितरित किया जा रहा हैं।मुंबई और आसपास के इलाकों में भारी बारिश से रुकी शहर की रफ्तार, ट्रैक पर पानी भरने के कारण बदलापुर और वंगनी के बीच फंसी महालक्ष्मी एक्सप्रेस, 700 यात्री है ट्रेन में, राहत और बचाव के लिए आरपीएफ, एनडीआरएफ और नेवी के हेलिकाप्टर मौके पर ।इससे पहले, महाराष्ट्र के मुख्य मंत्री ने मुख्य सचिव को निर्देश दिया था कि वे व्यक्तिगत रूप से बचाव कार्यों की निगरानी करें।स्थिति के मद्देनज़र केंद्रीय गृह राज्य मंत्री नित्यानंद राय ने महाराष्ट्र के मुख्यमंत्री देवेन्द्र फडनविस से बात की है और भारत सरकार की ओर से हर संभव सहायता देने का आश्वासन दिया है।पश्चिमी नौसेना कमान स्थिति पर कड़ी नजर रखे हुए है और राज्य प्रशासन के साथ निरंतर संपर्क में है ताकि प्रभावित क्षेत्रों में सहायता प्रदान कर सके।