भारतीय नौसेना और एनडीआरएफ के कर्मियों का एक दल 370 फुट गहरी खदान में जल स्तर का पता करके दोपहर बाद बाहर आया.ओडिशा के अग्निशमन विभाग द्वारा पानी निकालने का काम चल रहा है.नौसेना ने बताया कि जलस्तर कम होने के बाद ही अंदर राहत कार्य शुरू हो पाएगा.विभिन्न एजेंसियों के करीब 200 बचावकर्ता घटनास्थल पर तैनात हैं.पूर्वी जैंतिया हिल्स जिले के लुम्थारी गांव के क्सान इलाके की एक खदान में नजदीकी लैतिन नदी का पानी भर जाने के बाद मज़दूर अंदर फंसे हैं.नौसेना के गोताखोरों ने तीन घंटे अंदर बिताने के बाद बताया कि अंदर दृश्यता काफी कम है और तकरीबन एक फीट के करीब कीचड़ भी मौजूद है.मेघालय में एक खदान में फंसे मजदूरों को बचाने का काम जोरों से चल रहा है.इस खदान में एक दर्जन से अधिक मजदूर 13 दिसंबर से ही फंसे हुए हैं.