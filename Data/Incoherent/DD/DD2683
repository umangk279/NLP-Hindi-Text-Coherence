तालिबान ने हमले में अपना हाथ होने से इनकार किया है.यह हमला ऐसे समय हुआ है जब हाल में अमेरिका और तालिबान के बीच एक महत्वपूर्ण समझौता हुआ है, जिससे देश से अमेरिकी बलों की वापसी का मार्ग प्रशस्त हुआ है.अफगानिस्तान की राजधानी काबुल में एक कार्यक्रम में बंदूकधारियों की गोलीबारी में कम से कम 32 लोग मारे गए और 81 अन्य घायल हो गए.यह कार्यक्रम अफगानिस्तान के हाजरा नेता अब्दुल अली माजरी की याद में आयोजित किया गया था.विपक्ष के नेता अब्दुल्ला अब्दुल्ला भी इस कार्यक्रम में मौजूद थे लेकिन वे हमले से पहले वहां से निकल चुके थे.इस कार्यक्रम में जाने-माने राजनीतिक नेताओं सहित बहुत से लोग शामिल थे.बाद में पुलिस ने दो हमलावरों को मार गिराया.आतंकी संगठन इस्लामिक स्टेट (आईएस) ने इस हमले की जिम्मेदारी ली है.