जांच एजेंसी ने पश्चिमी उत्तर प्रदेश और पंजाब में आठ जगहों पर छापे मारे.इससे पहले 11 जनवरी को उत्तर प्रदेश के अमरोहा, लखनऊ, मेरठ और हापुड़ सहित करीब 17 स्थानों पर छापेमारी की गई थी, जिसमें कई संदिग्धों को हिरासत में लिया गया था.एनआईए ने गुरुवार को आईएसआईएस मॉड्यूल से संबंधित मामले में फिर से छापेमारी की.कार्रवाई के तहत उत्तर प्रदेश में रामपुर, अमरोहा, हापुड़, मेरठ, बुलंदशहर और पंजाब के लुधियाना में छापे मारे गए.एजेंसी ने सुबह अमरोहा के बांसखेड़ी गांव में गुफरान के घर पर छापा मारा, जिसका नंबर अमरोहा मॉड्यूल के सरगना सुहैल के मोबाइल में मिला था.इसी को एनआईए की इस कार्रवाई का कारण माना जा रहा है.इन सभी पर दिल्ली और राष्ट्रीय राजधानी क्षेत्र में महत्वपूर्ण स्थलों और भीड़-भाड़ वाले इलाकों को निशाना बनाने के लिए साजिश रचने का आरोप है.