सभी विभागों को मिलकर काम करना होगा और कोविड-19 बीमारी के बारे में लोगों में जागरूकता पैदा करने और बरती जाने वाली सावधानियों की दिशा में काम करना होगा.प्रधानमंत्री ने सभी विभागों की ओर से किए जा रहे कार्यों की तारीफ की और कहा कि मौजूदा हालात के अनुसार भारत को अपनी तैयारी रखनी होगी.स्वास्थ्य मंत्री डॉ हर्षवर्धन ने जोर देकर कहा कि समय पर प्रतिक्रिया के लिए राज्यों के साथ समन्वय बहुत ज़रूरी है.प्रधानमंत्री नरेंद्र मोदी ने संबंधित मंत्रालयों के साथ नोवल कोरोनावायरस की ताजा स्थिति और उससे जुड़ी तैयारियों पर समीक्षा बैठक की.इसमें स्वास्थ्य मंत्री डॉ हर्षवर्धन, विदेश मंत्री एस जयशंकर, स्वास्थ्य राज्य मंत्री अश्विनी चौबे और कई वरिष्ठ अधिकारी शामिल हुए.प्रधानमंत्री ने अधिकारियों से कहा कि वो दुनियाभर से और राज्यों के भीतर कोविड-19 के प्रबंधन के लिए सर्वश्रेष्ठ तरीकों की पहचान करें.सभी एयरपोर्ट, बंदरगाहों और भूमि सीमा पार से लगातार सतर्कता की जरूरत से संबंधित मुद्दों, प्रोटोकॉल के अनुसार सामुदायिक स्तर की निगरानी, अस्पतालों में आइसोलेशन के लिए पर्याप्त बिस्तर की उपलब्धता सुनिश्चित करने समेत और भी तमाम पहलुओं पर चर्चा हुई.नीति आयोग की ओर से भी इस बात पर जोर दिया गया कि अस्पतालों को उसकी क्षमता बढ़ानी होगी.स्वास्थ्य सचिव ने इस बैठक में स्वास्थ्य मंत्रालय की ओर से उठाए गए तमाम फैसलों की जानकारी दी.ये पूरी जानकारी लोगों की स्वास्थ्य निगरानी, लेबोरेटरी सपोर्ट, अस्पतालों की मुस्तैदी, लॉजिस्टिक और खतरे के संचार जैसे विषयों पर आधारित थी.बैठक में दवाओं की पर्याप्त उपलब्धता, दवा कंपनियों के लिए जरूरी सामग्री समेत अन्य जरूरत की चीजों की उपलब्धता के बारे में पीएम को जानकारी दी गई.ईरान से भारतीयों की निकासी के लिए मिले आवेदन को भी यहां सबके सामने लाया गया.पीएम ने विशेषज्ञों की सलाह का जिक्र किया और कहा कि लोगों को सामूहिक कार्यक्रमों से दूरी बनानी चाहिए और Do's और Don'ts के बारे में जागरूक रहें.अधिकारियों को कहा कि वो ईरान से भारतीयों को जल्द वापस लाने की योजना बनाएं.