जम्मू-कश्मीर की ताजा स्थिति पर राज्य के प्रधान सचिव योजना रोहित कंसल ने एक प्रेस वार्ता की.प्रधान सचिव ने कहा कि सरकार का प्रयास होगा लैंडलाइन संचार सेवा जल्द से जल्द पूर्ण से बहाल हो जाए.ये एक्सचेंज अधिकतर सिविल लाइन्स क्षेत्र, छावनी क्षेत्र, श्रीनगर जिले के हवाई अड्डे के पास है.प्रशासन ने कहा है कि समाज के सभी वर्गों के लोग प्रशासन का पूरी तरह से सहयोग कर रहे हैं और जनजीवन पूरी तरह सामान्य है.कश्मीर घाटी के 100 से अधिक टेलीफोन एक्सचेंज में से 17 एक्सचेंज में लैंडलाइन सेवाएं शनिवार को बहाल कर दी गईं.कश्मीर घाटी में कड़ी सुरक्षा के बीच लोगों की आवाजाही पर पाबंदियों में शनिवार को ढील दी गई.जम्मू के पांच जिलों में 2-जी मोबाइल इंटरनेट सेवाएं बहाल करने के साथ ही कश्मीर घाटी में 35 थाना क्षेत्रों में प्रतिबंधों में ढील दी गई है.इस बीच जम्मू-कश्मीर पुलिस ने कहा है कि अफवाह फैलाने वालों से सख्ती से निबटा जाएगा.सरकारी कर्मचारियों को अपने-अपने कार्यालयों में जाने देने के लिए पाबंदियों में ढील दी गई.जम्मू-कश्मीर के हालात में काफी तेजी से सुधार हो रहा है.शहर के कुछ इलाकों में लैंडलाइन सेवा बहाल कर दी गई है.उन्होंने कहा कि घाटी में 190 प्राथमिक विद्यालय जल्द ही दोबारा शुरू हो जाएंगे.