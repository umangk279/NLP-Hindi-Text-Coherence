चीन में महामारी बन चुके कोरोना वायरस से 150 और लोगों की मौत होने के बाद इस घातक वायरस के संक्रमण से मरने वालों की संख्या बढ़ कर सोमवार को करीब 2600 हो गई।जबकि इटली में संक्रमण से पांचवी मौत की खबर है।वही ईरान से लगने वाली सीमा पर पाकिस्तान ने वायरस से संक्रमित होने की आशंका में कम से कम 200 लोगों को पृथक किया है।इस बीमारी से 77 हजार से अधिक लोग संक्रमित हुए हैं।चीन ने नोवेल कोरोना वायरस के प्रकोप के मद्देनजर अभूतपूर्व कदम उठाते हुए अगले महीने की पांच तारीख से राजधानी बीजिंग में शुरू हो रहे संसद सत्र को स्‍थगित कर दिया है।चीन ने वन्‍य जीवों के व्‍यापार और उनका मांस खाने पर तत्‍काल प्रभाव से प्रतिबंध लगा दिया है।भारत ने अपने नागरिकों को सिंगापुर की गैरजरुरी यात्रा से बचने की दी सलाह।दक्षिण कोरिया में कोरोना वायरस से संक्रमण के मामले बढ़कर 800 को पार कर गये है वहीं 8 लोगों की मौत भी हो गई है।चीन में सुधार प्रक्रिया लागू होने और अर्थव्‍यवस्‍था को खोले जाने के बाद से पहली बार ऐसा हुआ है।संसद का सत्र स्‍थगित किया जाना पार्टी के इतिहास की बड़ी असामान्‍य घटना है।