दंगाइयों के खिलाफ प्राथमिकी दर्ज की गयी है।जम्मू कश्मीर के शोपियां में राष्ट्रविरोधी तत्वों एवं आतंकी समूह हिज्बुल मुजाहिदीन के सदस्यों द्वारा उकसाई गई भीड़ ने मंगलवार को पीडीपी के एक नेता के घर को जला दिया।पुलिस ने तत्काल सक्रिय होते हुए परिवारवालों को बचाया, जिसमें शेख की मां राफिका, पत्नी नुसरत बेगम, भाई फारूक अहमद शेख और उनकी दो बेटियां एवं दो बेटे शामिल थे।शेख के परिवारवालों की हमलावरों से हाथापाई हुई थी, जिसमें शौकत अहमद नाम के एक आतंकी की मौत हो गई।पीडीपी नेता  और पूर्व सरपंच मोहम्मद रमजान शेख की सोमवार रात शोपियां के हुमहुना स्थित उनके घर में आतंकियों ने हत्या कर दी थी।मंगलवार को शेख के घर पर शोक जताने के लिए लोगों के पहुंचने के साथ ही भीड़ ने घर पर हमला कर दिया।पुलिस ने घटना में शामिल लोगों के खिलाफ कानून के तहत कड़ी कार्रवाई का भरोसा दिया है।