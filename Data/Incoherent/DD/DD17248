आतंकवाद के ख़िलाफ़ ब्रिक्स देशों के कड़ा रुख अख्तियार करने को भारत की बड़ी कूटनीतिक जीत के तौर पर देखा जा रहा है।घोषणा-पत्र में पाक समर्थित आतंकी संगठनों के नामों का भी जिक्र किया गया है।गौरतलब है चीन कई बार जैश-ए-मोहम्मद के मुखिया मसूद अज़हर पर यूएन द्वारा प्रतिबंध लगाए जाने की दिशा में अड़ंगा लगा चुका है।इसके अलावा उत्तर कोरिया द्वारा परमाणु परीक्षण किए जाने की भी घोषणा-पत्र में निंदा की गई है।यह पहली बार हुआ है जब चीन के लगातार ऐतराज के बावजूद घोषणा-पत्र में पाक प्रायोजित आतंकी संगठनों की कड़ी निंदा की गई है।इसमें प्रमुख रूप से लश्कर-ए-तैयबा, जैश-ए-मोहम्मद और हिज़बुल मुजाहिद्दीन शामिल है।चीन के शियामिन में आयोजित नौवें ब्रिक्स शिखर सम्मेलन के घोषणा-पत्र में आतंकवाद पर तीखा प्रहार किया गया है।