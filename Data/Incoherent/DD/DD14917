हिंसक पत्थरबाजों पर फायरिंग करने वाली टुकड़ी का नेतृत्व कर रहे मेजर आदित्य के पिता ने सुप्रीम कोर्ट में अर्जी दाखिल कर एफआईआर को रद्द करने की मांग की है.हालांकि सोमवार को सुनवाई के दौरान जम्मू-कश्मीर सरकार के वकील ने कोर्ट को बताया कि इस मामले में दर्ज एफआईआर में मेजर आदित्य का नाम आरोपी के तौर पर दर्ज नहीं है.लेकिन सरकार याचिकाकर्ता मेजर आदित्य के पिता के पक्ष में खड़ी नजर आई. केंद्र सरकार की ओर से अटॉर्नी जनरल जेके वेणुगोपाल ने कहा कि इस मामले में राज्य सरकार को केंद्र सरकार की सलाह के बिना एफआईआर दर्ज नहीं करनी चाहिए थी.हालांकि सीजेआई के पूछने पर राज्य सरकार के वकील ने ऐसा कोई भी आश्वासन देने से इंकार कर दिया कि भविष्य में भी मेजर आदित्य को आरोपी नहीं बनाया जाएगा.सुनवाई के दौरान चीफ जस्टिस ने ये टिप्पणी की कि आदित्य कुमार आर्मी ऑफिसर हैं, कोई  अपराधी नहीं हैं.सुप्रीम कोर्ट ने अगली सुनवाई यानि 24 अप्रैल तक जांच पर रोक लगा दी है.जम्मू-कश्मीर सरकार ने कहा कि इसका ये मतलब नहीं है कि उन्हें मारने का लाइसेंस मिला है.जम्मू-कश्मीर सरकार ने सुनवाई के दौरान कहा कि राज्य सरकार को जांच करने से नहीं रोका जाना चाहिए.शोपियां की घटना में 3 लोग मारे गए थे, जिस पर राज्य सरकार ने हत्या के आरोप में एफआईआर दर्ज की थी.सुप्रीम कोर्ट ने 10 गढ़वाल राइफल्स के मेजर आदित्य के खिलाफ अगली सुनवाई तक किसी तरह की जांच पर रोक लगा दी है.इसी के साथ सुप्रीम कोर्ट ने मामले की अगली सुनवाई 24 अप्रैल निश्चित की है.जम्मू-कश्मीर के शोपियां फायरिंग मामले में राज्य पुलिस फिलहाल कोई जांच नहीं कर पाएगी.इस पर अटॉर्नी जनरल ने कहा कि राज्य सरकार को ये नहीं भूलना चाहिए कि वहां सेना के जवान भी मारे जा रहे हैं.इस बीच जम्मू-कश्मीर सरकार ने सुप्रीम कोर्ट से कहा कि मेजर आदित्य कुमार का नाम आरोपियों के कॉलम में शामिल नहीं है.