इस समारोह में उपराष्ट्रपति वेंकैया नायडू ने आयुष्मान भारत योजना के लिए सरकार की प्रशंसा की  उपराष्ट्रपति एम. वेंकैया नायडू ने डॉक्टरों से कहा है कि उन्हें ग्रामीण इलाकों में बेहतर स्वास्थ्य सुविधाएं मुहैया कराने के लिए आगे आना चाहिए।शुक्रवार को नई दिल्ली में राष्ट्रीय परीक्षा बोर्ड के 19वें दीक्षांत समारोह को संबोधित करते हुए उपराष्ट्रपति ने कहा कि देश के सभी नागरिकों को वहन करने योग्य स्वास्थ्य सुविधाएं हासिल होनी चाहिए।राष्ट्रीय परीक्षा बोर्ड के 19वें दीक्षांत समारोह में उपराष्ट्रपति वेंकैया नायडू ने शिरकत की।उन्होंने आयुष्मान भारत योजना शुरू करने के लिए सरकार की प्रशंसा करते हुए कहा कि इससे सबको स्वास्थ्य सुविधा मुहैया कराने के लक्ष्य को हासिल करने में मदद मिलेगी।