गोवा में जारी भारतीय अंतरराष्ट्रीय फिल्म महोत्सव अब अपने अंतिम पड़ाव पर है.सोमवार को मशहूर फ़िल्म निर्देशक शेखर कपूर ने कला अकादमी में अपनी मास्टर क्लास लगाई, जिसमें फिल्म अभिनेता सुशांत सिंह राजपूत ने उनसे क्रिएटिविटी और स्क्रिप्ट से जुड़े सवाल किए.फिल्मी हस्तियों के साथ-साथ विशेषज्ञों ने फिल्मों की बारिकियों के बारे में दर्शकों के साथ अपने सुझाव साझा किए.फिल्म महोत्सव में शिरकत कर रहे मशहूर निर्माता और निर्देशक करण जौहर ने महोत्सव को कमाल का बताते हुए कहा कि यहां पर सिनेमा विजन से जुड़ी बातों पर तो बेतहरीन चर्चा हुई, साथ ही फिल्म तकनीक और व्यावसायिक पक्ष पर भी बात हुई.