इस मौके पर गणेश चतुर्थी के दिन स्थापित की गई गणेश प्रतिमाओं का आज विसर्जन किया जाएगा।आज भक्त अपने बप्पा को भारी मन और नम आंखों से विदाई देंगे।10 दिनों के गणेशोत्सव का आज समापन होगा, ढोल नगाड़ो के साथ विसर्जन किया जाएगा।घरों व पंडालों में भगवान श्री गणेशजी की सेवा में जुटे हजारों-लाखों भक्तों के लिए बप्पा से एक साल के लिए बिछुड़ना भी बहुत कष्टदायक होता है।इसके बावजूद भक्तों की हजारों टोलियां नाचते और गाते हुए बप्पा को विदा करने के लिए तैयार है।इस अवसर पर राष्ट्रपति, उपराष्ट्रपति और प्रधानमंत्री ने दी देशवासियों को बधाई।देशभर में सुरक्षा के पुख्ता इंतज़ाम किए गए है।पूरे देश में आज अनंत चतुर्दशी का पर्व उत्साह और श्रद्धा पूर्वक मनाया जा रहा है।इसके साथ ही दस दिनों तक चले गणेशोत्सव का समापन हो जाएगा।