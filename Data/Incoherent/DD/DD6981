फिलहाल चुनावों के बाद जनता ने मोदी सरकार को फिर से जनादेश दिया है.नरेंद्र मोदी ने देशवासियों को भरोसा दिया कि उनके शरीर का कण-कण सिर्फ और सिर्फ देशवासियों के लिए होगा.इसके बाद पार्टी के तमाम बड़े नेताओं ने पीएम मोदी का स्वागत माला पहनाकर किया.जनता को धन्यवाद देते हुए उन्होंने कहा कि 130 करोड़ हिंदुस्तानियों ने आज फकीर की झोली भर दी.पिछले पांच सालों में नरेंद्र मोदी ने जिस तरह से देश की सेवा की है उससे जनता ने उन्हें दोबारा देश की सेवा और राष्ट्र निर्माण का मौका दिया है.पीएम ने कहा कि लोकतांत्रिक विश्व में 2019 का यह जो मतदान का जो आंकड़ा है, यह अपने आपमें लोकतांत्रिक विश्व के इतिहास की सबसे बड़ी घटना है.पीएम ने बीजेपी ऑफिस में दीनदयाल उपादध्याय और श्यामा प्रसाद मुखर्जी की मूर्ति पर माला चढ़ाई.लगातार दूसरी बार बहुमत मिलने को बड़ी और बढ़ी हुई जिम्मेदारी बताते हुए मोदी ने कहा कि वह बद इरादे और बदनीयत से कोई काम नहीं करेंगे.पीएम ने इस चुनाव में अपनी जान गंवाने और घायल होने वालों को भी याद किया.ये जनादेश पीएम मोदी की अगुवाई में न्यू इंडिया का सपना साकार करने के लिए है.पीएम मोदी ने कहा कि बीजेपी कभी 2 सीटों तक सीमित थी और आज लगातार दूसरी बार पूर्ण बहुमत से सत्ता में आ रही है लेकिन पार्टी ने न कभी संस्कार छोड़ा, न आदर्शों को छोड़ा.देश के महानायक के स्वागत और महाविजय की बधाई देने के लिए कार्यकर्ताओं की फौज उमड़ पड़ी.पीएम मोदी जब बीजेपी मुख्यालय पहुंचे तो जमकर बारिश हो रही थी, मानो इंद्रदेवता भी जीत का जश्न मना रहे थे.दुनिया के सबसे बडे लोकतंत्र के चुनाव में मिली बंपर जीत के बाद नरेंद्र दामोदर दास मोदी जब दिल्ली स्थित बीजेपी के मुख्यालय पर पहुंचे तो माहौल पूरी तरह से जश्न से सराबोर हो चुका था.पीएम ने कहा कि सरकार भले ही बहुमत से बनती है, लेकिन देश सर्वमत से चलता है इसलिए वो सबको साथ लेकर चलेंगे.पीएम ने कार्यकर्ताओं को अभिवादन स्वीकार किया.