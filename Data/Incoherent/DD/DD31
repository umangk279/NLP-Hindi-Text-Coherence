प्रधानमंत्री के अलावा कई अन्य नेताओं ने भी पासवान के घर पहुंचकर उन्हें श्रद्धांजलि दी।लोक जनशक्ति पार्टी के संस्थापक राम विलास पासवान का अंतिम संस्कार शनिवार को पटना में होगा।प्रधानमंत्री नरेंद्र मोदी ने दिवंगत नेता रामविलास पासवान के दिल्ली स्थित निवास पर पहुंचकर उन्हें श्रद्धांजलि दी।राष्ट्रपति रामनाथ कोविंद, प्रधानमत्री नरेंद्र मोदी, भाजपा अध्यक्ष जे पी नड्डा समेत तमाम नेताओं ने दिवंगत नेता के आवास पर पहुंचकर उन्हें श्रद्धांजलि अर्पित की और दुखी परिवार को ढांढस बंधाया।इससे पहले उनका पार्थिव शरीर आखिरी दर्शन के लिए अस्पताल से सीधे यहां उनके आवास 12 जनपथ पर शुक्रवार को लाया गया।लंबे समय से बीमार चल रहे पासवान का 74 साल की उम्र में गुरूवार को निधन हो गया।