जॉनसन ने कहा, ‘‘सबसे खराब परिणाम इस विषाणु के फिर से लौटने और काबू से बाहर होने का है, जिससे लोगों की मौत हो सकती है, वहीं दूसरी ओर कड़ी पाबंदियों को फिर से लागू करने से अर्थव्यवस्था को खमियाजा उठाना पड़ सकता है।हमें चौकन्ना रहना होगा, विषाणु को नियंत्रित करना होगा और ऐसा करते हुए जिंदगियों को बचाना होगा।’’ हालांकि, स्कॉटलैंड की नेता निकोला स्टर्जन ने लोगों को इतनी जल्दी काम पर लौटने के लिए विवश किए जाने को लेकर चिंता जताई।इंग्लैंड में नियोक्ताओं को अपने कार्यस्थलों को सुरक्षित रखने के लिए कई दिशा-निर्देश जारी किए गए हैं।जो भी नियमों का उल्लंघन करता पाया गया उसे आपराधिक मुकदमे का सामना करना पड़ सकता है।ब्रिटेन के प्रधानमंत्री बोरिस जॉनसन द्वारा इस हफ्ते संसद में पेश की गई चरणबद्ध योजना के तहत लोग अब बाहर अधिक समय व्यतीत कर सकते हैं और अपने घर के बाहर एक व्यक्ति से मिल सकते हैं।बहरहाल, ब्रिटेन सरकार और स्कॉटलैंड, वेल्स और उत्तर आयरलैंड प्रशासनों के बीच लॉकडाउन नियमों को लेकर कुछ मतभेद हैं।इससे पहले जॉनसन ने कहा था कि कुछ कार्यस्थल कोविड-19 पर नए दिशा-निर्देशों का पालन करते हुए बुधवार से अपने कर्मचारियों को लौटने के लिए प्रेरित कर सकते हैं।वेल्स के नेता मार्क ड्रेकफोर्ड का भी ऐसा ही रुख है।इंग्लैंड में कोरोना वायरस को फैलने से रोकने के लिए लगाए गये लॉकडाउन में बुधवार से कुछ रियायतें मिलनी शुरू हो गईं और घर से काम करने में असमर्थ कामगार काम पर लौट रहे हैं लेकिन उन्हें जितना संभव हो सके सार्वजनिक वाहन में यात्रा करने से बचने और साइकिल से, पैदल या खुद से गाड़ी चलाकर जाने की सलाह दी गई है।जिन खेलों में शरीर से दूरी बरतना संभव है उन्हें अनुमति दी गई है जैसे कि गोल्फ और लोगों को चेहरे को ढंककर रखने की सलाह दी गई है।