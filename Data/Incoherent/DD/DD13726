प्रधानमंत्री नरेंद्र मोदी ने आज अपने व्यायाम का एक वीडियो साझा करते हुए, देश के नागरिकों से अपनी दिनचर्या में व्यायाम को नियमित हिस्सा बनाने की अपील की।जीवन में व्यायाम की अहमियत को लेकर पीएम ने आज अपना एक वीडियो साझा किया है।प्रधानमंत्री नरेंद्र मोदी हमेशा से ही स्वास्थय के प्रति लोगों को जागरूक करने के लिए पहल करते रहे हैं।पीएम मोदी ने देश के नागरिकों से अपील की है कि वे अपनी दिनचर्या में व्यायाम को भी नियमित हिस्सा बनाएं, जिससे जीवन में सकारात्मक विचार आ सके।प्रधानमंत्री ने सभी भारतीयों से फ़िटनेस के लिए दिन का कुछ हिस्सा देने की अपील की, जिसमें आप सहज हैं वहीं व्यायाम करिये और इससे आप अपने जीवन में सकारात्मक असर देखेंगे खेल मंत्री राज्यवर्धन राठौर ने प्रधानमंत्री नरेंद्र मोदी द्वारा स्वास्थ्य के प्रति लोगों को जागरूक करने के उद्देश्य से व्यायाम करते हुए ट्वीटर पर जारी किए गए वीडियो की प्रशंसा की है।उन्होंने बताया कि प्रधानमंत्री ने लोगों से भागदौड़ भरी जिंदगी में स्वस्थ शरीर के लिए कुछ समय व्यायाम के लिए निकालने की अपील की है।