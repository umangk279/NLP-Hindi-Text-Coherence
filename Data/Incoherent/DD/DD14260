भाजपा और कांग्रेस दोनों प्रमुख दल प्रचार अभियान में पूरे जोश के साथ जुटे हैं.अमित शाह ने चित्रदुर्ग में रैली की.बाद में अमित शाह ने टुमकुर में एक रोड शो किया और लोगों से भारतीय जनता पार्टी को वोट देने की अपील की.भाजपा के राष्ट्रीय अध्यक्ष अमित शाह ने रविवार को दावणगेरे के दुगम्मा मंदिर में पूजा-अर्चना की.भाजपा अध्यक्ष ने सिद्धारमैया को ललकारते हुए कहा कि आप टीपू सुल्तान की जयंती मनाते हैं और अपने सेना नायकों को भूल जाते हैं.कर्नाटक विधानसभा चुनाव के लिए चुनाव प्रचार ज़ोरों पर है.उन्होंने ने विशाल जनसमूह को संबोधित करते हुए कांग्रेस पर हमला बोला और सवाल पूछा कि राहुल गांधी हमसे 4 साल का हिसाब मांग रहे हैं, जनता उनसे 4 पीढ़ियों का हिसाब मांग रही है.