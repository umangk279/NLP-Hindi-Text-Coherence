पीएम ने कहा कि तीसरी आसियान-भारत कार्य योजना के तहत आपसी सहयोग के हमारे व्यापक एजेंडे ने प्रगति की है, जिसमें राजनीतिक सुरक्षा, आर्थिक और सांस्कृतिक भागीदारी के तीन महत्वपूर्ण स्तंभों को शामिल किया गया है।आसियान सदस्य देशों के नेताओं को संबोधित करते हुए प्रधानमंत्री मोदी ने कहा कि नियम आधारित सुरक्षा व्यवस्था ढांचे के लिए भारत आसियान को अपना समर्थन जारी रखेगा।प्रधानमंत्री नरेंद्र मोदी ने आतंकवाद के ख़िलाफ़ संघर्ष में संयुक्त प्रयासों का आह्वान करते हुए कहा कि भारत को इसके चलते बहुत अधिक नुकसान उठाना पड़ा है।प्रधानमंत्री क्षेत्रीय सुरक्षा सहयोग पर जोर देते हुए कहा कि भारत का नियमों पर आधारित क्षेत्रीय सुरक्षा ढांचे पर आसियान का समर्थन जारी रहेगा।सरकार की ऐक्ट ईस्ट पॉलिसी के तहत आसियान देशों विशेषकर एशिया प्रशांत क्षेत्र के देशों के साथ घनिष्ठ संबंध रखने के संकल्प को व्यक्त करने के इरादे से पीएम मोदी ने जब आसियान भारत शिखर सम्मेलन में हिस्सा लिया तो सदस्य देशों से सहयोग बढ़ाने की खास अपील की।फिलीपींस की राजधानी मनीला में पीएम मोदी ने 15वें आसियान भारत शिखर सम्मेलन में आसियान देशों के साथ पुराने रिश्तों को याद करते हुए कहा कि सामुद्रिक व्यापार की वजह से हजारों साल पहले संबंध स्थापित हुए थे और अब इसे और मजबूत बनाना है।