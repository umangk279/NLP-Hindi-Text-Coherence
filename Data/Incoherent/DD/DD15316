और अब इस दिग्गज खिलाड़ी की नजर बहुत ही खास रिकॉर्ड पर लगी है.स्विट्जरलैंड के स्टार टेनिस खिलाड़ी और खिताब के दावेदारों में से एक रोजर फेडरर ने अपना शानदार प्रदर्शन जारी रखते हुए साल के पहले ग्रैंड स्लैंम ऑस्ट्रेलियन ओपन के सेमीफाइनल में प्रवेश कर लिया है।सेमीफाइनल में फेडरर का मुकाबला दक्षिण कोरिया के चुंग से होगा.मौजूदा चैम्पियन रोजर फेडरर ने टॉमस बर्डिच को हराकर 14वीं बार ऑस्ट्रेलियन ओपन के सेमीफाइनल में प्रवेश किया।36 वर्षीय फेडरर केन रोज़वॉल के बाद से ऑस्ट्रेलियन ओपन के सेमीफ़ाइनल में पहुंचने वाले सबसे उम्रदराज़ खिलाड़ी बन गए हैँ।पुरुष एकल वर्ग के क्वार्टर फाइनल में वर्ल्ड नम्बर-2 फेडरर ने बर्डिच को अपने करियर में 20वीं बार मात दी।