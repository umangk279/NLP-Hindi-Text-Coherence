कैबिनेट ने सुप्रीम कोर्ट में जजों की संख्या में 10 फीसदी  इजाफा करने का प्रस्ताव भी स्वीकार कर लिया है।केंद्रीय मंत्रिमंडल ने जम्‍मू कश्‍मीर में शिक्षा और नौकरियों में आर्थिक रूप से कमजोर वर्ग को दस प्रतिशत आरक्षण देने के लिए जम्‍मू कश्‍मीर आरक्षण द्वितीय संशोधन विधेयक 2019 को मंजूरी दे दी है।चिट फंड स्कीमों को विनियमित करने के मकसद से एक अहम विधेयक को भी कैबिनेट ने मंजूर किया है।विधेयक से राज्य में आर्थिक रूप से कमजोर वर्ग को शैक्षिक संस्थानों और लोक नियोजन में मिलेगा 10 फीसदी आरक्षण।केंद्रीय कैबिनेट ने जम्मू-कश्मीर आरक्षण (द्वितीय संशोधन) बिल 2019 को दी मंज़ूरी।आर्थिक रूप से पिछड़े वे लोग इस आरक्षण का लाभ ले सकेंगे जिनकी सालाना कमाई 8 लाख रुपये से कम है।खासतौर से चिट फंड योजनाओं में निवेश करनेवाले लोगों के हितों की रक्षा इस विधेयक के जरिए हो सकेगी।इसके साथ ही चालू वित्‍त वर्ष के लिए पोषक तत्‍व आधारित फॉस्‍फेट और पोटाश वाले उर्वरकों की सब्सिडी दर को भी मंजूरी मिल गई।