इस बार 48वें भारतीय अंतरराष्ट्रीय फ़िल्म फ़ेस्टिवल में भारतीय सिनेमा में उनके अमूल्य योगदान के प्रति सम्मान के लिए फ़िल्मों के जरिए श्रद्धांजलि दी जाएगी.ये फ़ेस्टिवल गोवा में 20 से 28 नवंबर तक आयोजित किया जाएगा   पिछले कुछ महीनों में फ़िल्म इंडस्ट्री ने कई नामी कलाकारों और फ़िल्मकारों को खो दिया.फ़िल्म फेस्टविल में दिवंगत कलाकर ओमपुरी की अर्धसत्य, महान फ़िल्मकार कुंदन शाह की फ़िल्म जाने भी दो यारों, निर्देशक अब्दुल माजिद की फ़िल्म चमेली मेमसाब, अपने ज़माने के बेहतीन एक्टर विनोद खन्ना की अचानक, दिग्गज कलाकार टॉम ऑल्टर की ओसीन ऑफ़ एन ओल्ड मैन का प्रदर्शन किया जाएगा.गोवा में होने वाले 48वें भारतीय अंतरराष्ट्रीय फ़िल्म फ़ेस्टिवल में फिल्म इंडस्ट्री के कई नामी कलाकारों और फ़िल्मकारों को याद किया जाएगा, जो अब हमारे बीच नहीं है.