मीडिया के लिए प्रधानमंत्री द्वारा आयोजित ये लगातार चौथा वार्षिक दिवाली मिलन समारोह था।भाजपा नरेन्द्र मोदी के प्रधानमंत्री बनने के बाद हर साल दीपावली के बाद मंगल मिलन कार्यक्रम का आयोजन करती है।पत्रकारों और मीडिया के लिए आयोजित दिवाली मिलन समारोह में प्रधानमंत्री ने कहा देश के जनतांत्रिक ढांचे को और सुदृढ़ करने के लिए राजनीतिक दलों में लोकतंत्र बहुत ज़रूरी है।पीएम मोदी ने बदलते मीडिया परिवेश में सम्पर्क की चुनौतियों का भी ज़िक्र किया लेकिन कहा कि तमाम सीमाओं के बावजूद ये अपनेपन का भाव ही है कि मतभेदों के बीच भी संवाद बना रहता है और देशहित के मुद्दों पर पारस्परिक चर्चा होती है।प्रधानमंत्री नरेन्द्र मोदी ने राजनीतिक दलों के भीतर लोकतांत्रिक मूल्यों औरव्यवस्था की अहमियत पर ज़ोर दिया है।प्रधानमंत्री नरेन्द्र मोदी और भाजपा अध्यक्ष अमित शाह ने आज दीपावली मंगल मिलन कार्यक्रम में पत्रकारों के साथ मुलाकात की।पुराने दिनों को याद करते हुए प्रधानमंत्री ने भारतीय जनसंघ में अनुशासन और विचारों में एकरूपता का ज़िक्र किया।प्रधानमंत्री ने कहा कि समाज और दुनिया के विभिन्न क्षेत्रों से जुड़ाव रखने वाले मीडिया सदस्यों और पत्रकारों से संवाद और जुड़ाव कई विषयों पर नए पहलुओं की तरफ ध्यान ले जाता है।भाजपा मुख्यालय में आयोजित  इस कार्यक्रम में  कई केंद्रीय मंत्री भी मौजूद रहे।प्रधानमंत्री ने स्वच्छ भारत अभियान में मीडिया के योगदान की भी तारीफ़ की।उन्होंने कहा कि राजनीतिक दलों की फंडिंग और सरकारों के बारे में तो काफ़ी चर्चा होती है, लेकिन अब ज़रूरत इस बात की है कि राजनीतिक दलों की भीतरी व्यवस्था का भी अध्ययन किया जाए।उन्होंने कहा कि मीडिया की भूमिका के चलते ही ये अभियान अब मिशन का रूप ले चुकाहै।