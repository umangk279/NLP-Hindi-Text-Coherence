उत्तराखंड के दो दिवसीय दौरे के पहले दिन राष्ट्रपति राम नाथ कोविन्द ने ऋषिकेश में अखिल भारतीय आयुर्विज्ञान संस्थान के पहले दीक्षांत समारोह में हिस्सा लिया.इस अवसर पर योगगुरु बाबा रामदेव की सराहना करते हुए राष्ट्रपति ने कहा उन्होंने योग को घर-घर तक पहुंचाने में अहम भूमिका निभाई है.इस कार्यक्रम में उत्तराखंड के मुख्यमंत्री त्रिवेंद्र सिंह रावत और योग गुरु बाबा रामदेव भी मौजूद रहे.इस अवसर पर केंद्रीय स्वास्थ्य मंत्री जेपी नड्डा ने कहा कि ऋषिकेश एम्स के ज़रिए लोगों को बेहतरीन और सस्ती इलाज मुहैया कराया जा रहा है.दो दिवसीय 'ज्ञान कुंभ' का राष्ट्रपति ने किया उद्घाटन राष्ट्रपति राम नाथ कोविन्द ने हरिद्वार में दो दिवसीय 'ज्ञान कुंभ' का भी शुभारंभ किया.राष्ट्रपति ने उत्तराखंड की सरहाना करते हुए कहा उच्च शिक्षा की गुणवत्ता को लेकर राज्य एक अच्छी मिसाल पेश कर रहा है.इस मौके पर आयोजित कार्यक्रम को संबोधित करते हुए राष्ट्रपति राम नाथ कोविन्द ने कहा कि राज्य की स्वस्थ जलवायु के चलते यहां हम एडवेंचर और मेडिकल पर्यटन को बढ़ावा देने के लिए काम किए जाने की ज़रूरत है.