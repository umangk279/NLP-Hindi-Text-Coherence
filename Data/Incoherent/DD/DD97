पिछले 24 घंटे के दौरान 79 हजार चार सौ 76 लोगों में कोरोना संक्रमण की पुष्टि होने से मरीज़ों की कुल संख्‍या 64 लाख से अधिक हो गई है.भारतीय आयुर्विज्ञान अनुसंधान परिषद के अनुसार पिछले 24 घंटे के दौरान 11 लाख 32 हजार नमूनों की जांच की गई है.मंत्रालय ने कहा है कि केन्‍द्र सरकार की कार्य नीति के प्रभावी कार्यान्‍वयन और टेस्‍ट-ट्रैक-ट्रीट में वृद्धि से स्‍वस्‍थ होने वालों की संख्‍या बढ़ी है और मरने वालों की संख्‍या कम हुई है.वर्तमान में भारत में इस संक्रमण से मरने वालों की दर एक दशमलव पांच-छह प्रतिशत है जो कि विश्‍व में सबसे कम है.मंत्रालय ने बताया है कि स्‍वस्‍थ होने वालों की कुल संख्‍या 54 लाख 27 हजार से अधिक हो गई है.गृह मंत्रालय ने बताया है कि पिछले सप्‍ताह 25 राज्‍यों और केन्‍द्र शासित प्रदेशों में कोविड महामारी के सक्रिय मामले कम होने की खबर है.गृह मंत्रालय के अनुसार स्‍वस्‍थ होने वालों की संख्‍या लगातार बढ़ने और मृत्‍युदर कम होने से वर्तमान में संक्रमित लोगों की संख्‍या कुल संक्रमित मामलों का केवल 14 दशमलव छह-शून्‍य प्रतिशत है.अब तक सात करोड़ 78 लाख से अधिक नमूनों की जांच की जा चुकी है.पिछले 24 घंटे के दौरान एक हजार 69 लोगों की मौत से, मृतकों की कुल संख्‍या एक लाख आठ सौ 42 हो गई है.देश में कोविड-19 महामारी से स्‍वस्‍थ होने वालों की दर 83 दशमलव आठ-चार प्रतिशत हो गई है.पिछले 24 घंटे के दौरान 75 हजार से अधिक रोगी ठीक हुए हैं.इस समय देश में सक्रिय मामलों की संख्‍या नौ लाख 44 हजार है.