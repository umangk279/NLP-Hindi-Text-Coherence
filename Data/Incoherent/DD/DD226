इस मौके पर कार्यक्रम को संबोधित करते हुए राष्ट्रपति ने कहा कि नई राष्ट्रीय शिक्षा नीति देश की उम्मीदों को पूरा करने वाली नीति है।राष्ट्रपति ने कहा कि नई शिक्षा नीति का एक लक्ष्य उच्च शिक्षा में ग्रॉस इनरॉलमेंट रेश्यो यानी GER को 2035 तक 50 प्रतिशत बढ़ाना है।उन्होंने ये भी कहा कि नई राष्ट्रीय शिक्षा नीति में पढने की जगह सीखने पर ज्यादा फोकस दिया गया है।राष्ट्रीय शिक्षा नीति को लाने से पहले 2 लाख से भी ज्यादा सुझावों को शामिल किया गया।राष्ट्रपति ने कहा कि राष्ट्रीय शिक्षा नीति 2020 के प्रभावी क्रियान्वयन से शिक्षा के महान केंद्र के रूप में भारत अपना पुराना गौरव हासिल कर सकेगा।इस लक्ष्य को हासिल करने में टेकनॉलोजी बड़ी भूमिका निभा सकती है।राष्ट्रपति ने कहा कि  राष्ट्रीय शिक्षा नीति का मकसद शिक्षा व्यवस्था को 21वीं सदी की ज़रुरतों को पूरा करने के लिए तैयार करना है।शिक्षा मंत्रालय की तरफ से आयोजित इस कार्यक्रम में शिक्षा मंत्री के साथ साथ देश के विश्वविद्यालयों के कुलाध्यक्षों ने हिस्सा लिया।राष्ट्रपति ने शिक्षा में समावेश और उत्कृष्ठता लाने पर भी ज़ोर दिया ।उन्होंने भरोसा जताया कि यह न केवल हमारे युवाओं के भविष्य को मजबूत करेगा बल्कि हमारे देश को आत्मानिभर भारत 'बनाने के लिए तैयार करेगा।राष्ट्रपति रामनाथ कोविंद ने आज राष्ट्रीय शिक्षा नीति के उच्च शिक्षा में क्रियान्वयन को लेकर कुलाध्यक्षों के एक वर्चुअल सम्मेलन को संबोधित किया।