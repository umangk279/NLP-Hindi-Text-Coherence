कोविड-19 की स्थिति और इसके नियंत्रण के लिए की गई तैयारियों की समीक्षा के लिए केन्द्रीय मंत्रियों की आज नई दिल्‍ली में एक उच्‍च स्‍तरीय बैठक हुई।एक ट्वीट में रक्षा मंत्री राजनाथ सिंह ने कहा कि बैठक के दौरान आवश्‍यक वस्‍तुओं की आपूर्ति के बारे में विचार-विमर्श किया गया।गृहमंत्री अमित शाह, सूचना और प्रसारण मंत्री प्रकाश जावडेकर, पेट्रोलियम मंत्री धर्मेन्‍द्र प्रधान और अन्‍य वरिष्‍ठ केन्‍द्रीय मंत्रियों ने बैठक में भाग लिया।रक्षामंत्री ने कहा कि प्रधानमंत्री नरेन्‍द्र मोदी को बैठक में हुए विचार-विमर्श के बारे में लगातार जानकारी दी जा रही है.