अमरीकी विदेश मंत्री माइक पोंपियो ने बुधवार रात को राष्ट्रीय सुरक्षा सलाहकार अजीत डोवाल से फोन पर बात की और कहा कि अमेरिका, पाकिस्तान में मौजूद जैश के आतंकी अड्डों पर भारत की कार्यवाही के फैसले का अमेरिका समर्थन करता है।उन्होंने विश्व जगत से आतंकवाद के खिलाफ कड़ा रूख अपनाने और आतंकियों और उनके नेतृत्व को प्रतिबंधित करने की अपील की।अमेरिका: 'जैश' को प्रतिबंधित करने के लिए वैश्विक स्तर पर कार्यवाही ज़रूरी  अमेरिका ने अंतरराष्ट्रीय समुदाय से आतंकी संगठन जैश-ए-मोहम्मद के खिलाफ बहुपक्षीय प्रयासों को तेज़ करने और इस संगठन को प्रतिबंधित करने का आह्वान किया है।अमेरिका ने 14 फरवरी को पुलवामा में हुए आतंकी हमले में सीआरपीएफ के जवानों की शहादत पर भी दु;ख जताया और अपनी संवेदनाएं व्यक्त कीं।आतंकवाद के खिलाफ अमेरिका की तरफ से समन्वयक नाथन ए सेल्स ने कहा कि अमेरिका ने अपनी तरफ से जैश पर प्रतिबंध लगा दिया है और उसको मिलने वाली वित्तीय मदद के सारे दरवाज़े बंद कर दिए हैं।लेकिन इसके साथ ही दुनिया के अन्य देशों की तरफ से भी ऐसे प्रयासों की ज़रूरत है।