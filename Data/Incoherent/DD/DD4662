अरब न्यूज़ को दिए साक्षात्कार में प्रधानमंत्री नरेंद्र मोदी ने कहा भारत और सऊदी अरब के बीच संबंध ऐतिहासिक ऊंचाईयों पर, दोनो ही देश आतंकवाद के खिलाफ लड़ाई और ऊर्जा सुरक्षा पर एकसाथ.पीएम ने साक्षात्कार में बताया कि वैश्विक अर्थव्यवस्था की वृद्धि के लिए स्थिर तेल की कीमतें महत्वपूर्ण हैं उन्होंने बताया कि दोनों देशों के बीच - एक रणनीतिक साझेदारी परिषद के समझौते पर हस्ताक्षर होंगे जो दोनों देशों के बीच मजबूत और गहरे द्विपक्षीय संबंधों को और मजबूती देगा।उन्होंने भारत की ऊर्जा आवश्यकताओं और विश्वसनीय स्रोत के रूप में  सऊदी अरब की भूमिका की प्रशंसा भी की।पीएम ने अरब न्यूज को बताया कि भारत अपने कच्चे तेल का लगभग 18% सऊदी अरब से आयात करता है, जो भारत के लिए कच्चे तेल का दूसरा सबसे बड़ा स्रोत है.दोनों देश जी 20 के भीतर असमानता को कम करने और सतत विकास को बढ़ावा देने के लिए मिलकर एक साथ काम कर रहे हैं।पीएम ने भारत के सामरिक पेट्रोलियम भंडार में अरामको की भागीदारी का स्वागत किया।साथ ही उन्होंने दोनों देशों के बीच द्विपक्षीय रिश्तों पर विस्तार से चर्चा की।प्रधानमंत्री नरेंद्र मोदी एक दिवसीय सउदी दौरे हैं जहां उन्होंने अरब न्यूज को साक्षात्कार दिया।पीएम ने कहा कि मुझे खुशी है कि हमारा सहयोग, विशेष रूप से आतंकवाद-निरोध, सुरक्षा और सामरिक मुद्दों के क्षेत्र में बहुत अच्छी प्रगति कर रहा है।उन्होंने बताया कि अब हम एक करीबी रणनीतिक साझेदारी की ओर बढ़ रहे हैं जिसमें डाउनस्ट्रीम ऑयल और गैस परियोजनाओं में सऊदी निवेश शामिल होगा।पीएम ने कहा कि हम अपनी ऊर्जा आवश्यकताओं के महत्वपूर्ण और विश्वसनीय स्रोत के रूप में सऊदी अरब की भूमिका को महत्व देते हैं।पीएम ने बताया कि सऊदी कंपनी अरामको भारत के पश्चिमी तट पर एक बड़ी रिफाइनरी और पेट्रोकेमिकल परियोजना में भाग ले रहा है।हमारा मानना है कि वैश्विक अर्थव्यवस्था के विकास के लिए, विशेष रूप से विकासशील देशों के लिए स्थिर तेल की कीमतें बहुत जरूरी हैं।साक्षात्कार में उन्होंने सउदी को उर्जा क्षेत्र में बहुत बड़ा सहयोगी बताया।