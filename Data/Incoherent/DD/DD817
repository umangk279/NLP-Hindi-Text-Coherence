अगले 12 घंटों के दौरान उत्तराखंड, हरियाणा, चंडीगढ़, दिल्ली, उत्तर प्रदेश, राजस्थान, बिहार, झारखंड, मध्य प्रदेश, दक्षिण गुजरात, छत्तीसगढ़ और उत्तरी तटीय आंध्र प्रदेश में अलग-अलग स्थानों पर बिजली गिरने के साथ-साथ तेज़ आंधी-तूफान की भी आशंका है।मौजूदा परिस्थितियों को देखते हुए उत्तराखंड, पश्चिम बंगाल, सिक्किम, जम्मू डिवीजन,हिमाचल प्रदेश, उत्तर प्रदेश, पंजाब, हरियाणा, चंडीगढ़, दिल्ली ,पूर्व राजस्थान सहित दक्षिण गुजरात, पश्चिम मध्य प्रदेश, बिहार, महाराष्ट्र और गोवा में अगले दो तीन दिन में भारी बारिश होने की संभावना है।भारतीय मौसम विभाग ने अगले कुछ घंटों में और बारिश होने की भविष्यवाणी की है।पश्चिमी तट पर तेज हवाओं के कारण अगले दो दिनों के दौरान कोंकण और गोवा और मध्य महाराष्ट्र के घाट क्षेत्रों में भारी से बहुत भारी वर्षा की संभावना है।राजधानी दिल्ली में सुबह हल्की बौछार होने के बाद मौसम सुहाना हो गया है।मौसम विभाग ने उत्तर पश्चिम भारत में अरब सागर से  निचले स्तर की हवाओं के चलने की संभावना जतायी है।