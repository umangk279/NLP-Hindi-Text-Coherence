जी हां, जम्मू-कश्मीर सरकार ने अनुच्छेद 370 हटाने के पहले पर्यटकों को कश्मीर छोड़ने की अडवाइडरी वापस ले ली है।जम्मू-कश्मीर को अनुच्छेद 370 के तहत अस्थायी तौर पर मिले विशेष दर्जे को खत्म किए जाने से 3 दिन पहले 2 अगस्त को अडवाइजरी जारी कर पर्यटकों से जल्द से जल्द घाटी से लौटने को कहा गया था।तब आतंकी खतरे को कारण बताया गया था।अडवाइजरी वापस लेने के साथ ही राज्य सरकार ने सैलानियों को सभी जरूरी सहायता देने का ऐलान किया है।निडर होकर घूम सकेंगे।कश्मीर जाने वाले सैलानियों के लिए अच्छी खबर है,अब बिना किसी पाबंदी के निडर होकर घूम सकेंगे पर्यटक, सभी जरूरी सहायता मुहैया कराने का राज्यपाल ने दिया है भरोसा।धरती का स्वर्ग कहलाने वाले जम्मू कश्मीर आज से फिर सैलानियों के लिए खुल गया है।जम्मू-कश्मीर के राज्यपाल सत्यपाल मलिक ने बीते सोमवार को घाटी में गृह विभाग की ओर से जारी ट्रैवल अडवाइजरी को हटाने का निर्देश दिया था।जम्मू-कश्मीर से अनुच्छेद 370 हटाए जाने के बाद आज से सैलानी घाटी की सैर कर सकेंगे।