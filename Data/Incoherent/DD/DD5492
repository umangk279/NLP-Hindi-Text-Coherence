राष्ट्रपति ने राष्ट्रीय युवा सम्मेलन का किया उद्घाटन कहा हमारे युवा असीम प्रतिभा और ऊर्जा के धनी हैं और युवाओं में देश को नई ऊंचाईयों पर ले जाने की ताकत है.राष्ट्रपति ने साथ ही कहा कि इसरो के वैज्ञानिक आने वाली पीढ़ी के लिए रोल मॉडल बनेंगे।राष्ट्रपति राम नाथ कोविंद ने कहा है कि चंद्रयान 2 मिशन सफल रहा है और इस सफलता के लिए इसरो के वैज्ञानिक बधाई के पात्र हैं।आज नई दिल्ली में पावन चिंतन धारा आश्रम की ओर से आयोजित राष्ट्रीय युवा सम्मेलन का उद्धाटन करते हुए उन्होंने कहा कि वैज्ञानिकों की देश और अपने लक्ष्य के प्रति प्रतिबद्धता सराहनीय है।उन्होंने इस बात पर भी जोर दिया कि देश के 80 करोड़ युवा अपनी रचनात्मकता के जरिए देश को नई ऊंचाईयों पर ले जा सकते हैं।राष्ट्रपति ने कहा कि हमारे युवा असीम प्रतिभा और ऊर्जा के धनी हैं और इस प्रतिभा और ऊर्जा को सही रूप में, उचित तरीके से उपयोग करने की आवश्यकता है।