सरकार ने इस बात का पहले ही फैसला कर लिया है कि ऐसे किसी भी विदेशी को पर्यटक वीजा नहीं दिया जाएगा जो भारत की यात्रा करना चाहता है और तब्‍लीगी जमात की गतिविधियों में भी भाग लेना चाहता है।सरकार ने आज 960 विदेशी नागरिकों के भारत यात्रा करने पर दस साल के लिए प्रतिबंध लगाते हुए उन्‍हें काली सूची में डाल दिया है।इससे पहले, इस वर्ष अप्रैल में सरकार ने तब्‍लीगी जमात की गतिविधियों में शामिल कुछ विदेशी नागरिकों को काली सूची में डालकर उनका वीजा रद्द कर दिया था।काली सूची में डाले गये ये विदेशी नागरिक तब्‍लीगी जमात की गतिविधियों में शामिल थे।विभिन्‍न राज्‍य सरकारों से देश में कई मस्जिदों और धार्मिक संस्‍थाओं में अवैध रूप से ठहरे विदेशी नागरिकों के बारे में ब्‍यौरा मिलने के बाद केंद्रीय गृह मंत्रालय ने ऐसे लोगों के खिलाफ कार्रवाई की।यह शायद पहला मौका है जब केंद्र सरकार ने एक साथ इतनी बडी संख्‍या में विदेशियों को प्रतिबंधित किया है और विदेशियों से संबंधित कानून के तहत इतनी लम्‍बी अवधि के लिए उनके बाहर से आने पर रोक लगाई गई है।