मैन सिटी की इस जीत से लिवरपूल को तगड़ा झटका लगा है क्योंकि अंतिम मैच जीतकर भी अब लिवरपूल का ईपीएल जीतना तय नहीं है.मैनचेस्टर सिटी के लिए कप्तान विंसेंट कंपनी ने 70वें मिनट में विजयी गोल दागा.सोमवार को खेले गए मैच में मैनचेस्टर सिटी ने लेस्टर सिटी को 1-0 से मात दी.अगर सिटी रविवार को ब्राइटन में होने वाले मैच में जीत दर्ज करती है तो वो एक दशक में ईपीएल ख़िताब की रक्षा करने वाली पहली टीम बन जाएगी.लेस्टर सिटी पर मिली इस जीत के साथ ही पेप ग्वॉर्डियोला की टीम मैनचेस्टर सिटी अपना भविष्य खुद तय करने की स्थिति में आ गई है.मैनचेस्टर सिटी इंग्लिश प्रीमियर लीग का ख़िताब जीतने के बेहद करीब है.हालांकि उनके मैच का परिणाम लिवरपूल के मैच जैसा या उससे बेहतर होना चाहिए.लिवरपूल को अपना आखिरी मैच वोल्व्स से खेलना है.सिटी की टीम फिलहाल लिवरपूल से एक अंक आगे है और दोनों को एक-एक मैच और खेलना है.