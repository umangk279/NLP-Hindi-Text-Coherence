राम जन्मभूमि और बाबरी मस्जिद विवाद पर बातचीत से हल निकालने के लिए सुप्रीम कोर्ट द्वारा बनाया गया तीन सदस्यीय पैनल कल अयोध्या पहुंच गया है।इसमें आध्यात्मिक गुरु श्रीश्री रविशंकर और वरिष्ठ वकील श्रीराम भी शामिल हैं।मध्यस्थता की बातचीत फैजाबाद में होगी।इससे पहले शुक्रवार को सुप्रीम कोर्ट ने अयोध्या विवाद का मामला मध्यस्थों को सौंप दिया।पैनल को मध्यस्थता की प्रक्रिया पूरी करने के लिए आठ सप्ताह का समय मिला है।राम जन्मभूमि और बाबरी मस्जिद विवाद पर बातचीत से हल निकालने के लिए गठित तीन सदस्यीय पैनल आज से बातचीत शुरू करेगा ।यह पैनल हिंदू और मुस्लिम पक्षकारों से बातचीत के जरिए विवाद का हल निकालने की कोशिश करेगा।इसके लिए तीन सदस्यीय पैनल का गठन किया गया है।जस्‍टिस फकीर मुहम्मद खलीफुल्‍ला मध्‍यस्‍थता पैनल की अध्‍यक्षता करेंगे।आज अवध यूनिवर्सिटी में पैनल की पहली बैठक होगी।