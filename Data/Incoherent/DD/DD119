उन्‍होंने ईएसआईसी अस्‍पतालों की सराहना की जो कोविड मरीजों को सेवाएं देकर महत्‍वपूर्ण भूमिका निभा रहे हैं।डॉक्‍टर हर्षवर्धन ने कहा कि इन दिशा-निर्देशों में सभी महत्‍वपूर्ण उपायों के बारे में बताया गया है।स्‍वास्‍थ्‍य मंत्री ने कहा कि प्रधानमंत्री नरेन्‍द्र मोदी के नेतृत्‍व में सरकार कामगारों के कल्‍याण के लिए प्रतिबद्ध है।स्‍वास्‍थ्‍य मंत्री डॉक्‍टर हर्षवर्धन और श्रम मंत्री संतोष गंगवार ने नीति आयोग के सदस्‍य वी. के. पॉल की उपस्थिति में कोविड-19-उद्योगों के लिए सुरक्षित कार्य स्‍थल दिशा-निर्देश के बारे में वर्चुअल रूप से एक पुस्तिका जारी की।इनमें सांस लेने संबंधी स्‍वच्‍छता, बार बार हाथ धोने, सुरक्षित दूरी बनाये रखने और कार्य स्‍थल को कई बार सेनि‍टाइज करने जैसे उपाय शामिल हैं।उन्‍होंने कहा कि देश आर्थिक गतिविधियां शुरू करने की दिशा में आगे बढ़ रहा है और इसलिए यह महत्‍वपूर्ण है कि औद्योगिक परिसरों में इन निर्देशों का कडाई से पालन किया जाए।उन्‍होंने कहा कि मौजूदा स्थिति के लिए और कोविड के बारे में जागरूकता फैलाने के लिए हमें मानसिक रूप से तैयार रहना महत्‍वपूर्ण है।उन्‍होंने कहा कि ये निर्देश कामगारों और श्रमिकों के लिए व्‍यापक योजनागत निर्देश के रूप में काम करेंगे और इससे कार्य स्‍थल पर कोविड के जोखिम स्‍तर का पता लगाने में मदद मिलेगी और वे अपने परिसर में कोविड नियंत्रण के उपाय कर सकेंगे।इस मौके पर डॉक्‍टर हर्षवर्धन ने कहा कि ये दिशा-निर्देश सराहनीय हैं और समय से जारी किये गये हैं तथा इससे औद्योगिक कामगारों की देखभाल में मदद मिलेगी।श्रम मंत्री संतोष कुमार गंगवार ने कहा कि औद्योगिक कामगारों की सुरक्षा के लिए इन दिशा-निर्देशों से लोगों को प्रोत्‍साहन मिलेगा।डॉक्‍टर हर्षवर्धन ने कहा कि वैज्ञानिक तरीकों से रोकथाम, एहतियाती उपाय और सकारात्‍मक दृष्टिकोण से कोविड के खिलाफ लड़ने में मदद मिलेगी।