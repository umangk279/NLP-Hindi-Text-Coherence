जम्मू कश्मीर में आतंकी हिंसा और अलगाववादी गतिविधियों के लिए की जा रही फंडिंग के लिए ये छापेमार कार्यवाही की गयी है   टैरर फंडिंग की जांच कर रही राष्ट्रीय जांच एजेंसी (एनआईए) ने दिल्ली, और श्रीनगर सहित देश के 27 जगहों पर छापेमारी की.छापेमारी में एनआईए ने लैपटॉप, कागजात और 2 करोड़ 20 लाख की रकम भी मिली है।एनआईए ने गिरफ्तार जावेद अहमत और कामरान यूसुफ को कोर्ट में पेश किया जहां से अदालत ने उन्हें 10 दिन की एनआईए कस्टडी में भेज दिया है।जम्मू कश्मीर में आतंकी हिंसा और अलगाववादी गतिविधियों के लिए की जा रही फंडिंग के लिए ये छापेमार कार्यवाही की गयी है।इसके साथ ही एनआईए जल्द ही अलगाववादी नेता गिलानी, मीर वाइज और यासीन मलिक को दिल्ली स्थित मुख्यालय में पूछताछ के लिए बुलायेगी।जिसके बाद बड़े पैमाने पर एनआईए ने मामले की जांच की।इन लोगों पर आरोप है कि घाटी में पत्थरबाजी, स्कूलों को जलाने, सार्वजनिक संपत्तियों को नुकसान पहुँचाने, सोशल मीडिया में सुरक्षाबलों के खिलाफ लिखने और भारत के खिलाफ युद्द छेड़नें में इन लोगों ने आतंकवादियों को पैसा पहुँचाया।एनआईए ने कश्मीर घाटी में अशांति पैदा करने के लिए टैरर फंडिग के मामले में 9 लोगों को गिरफ्तार भी किया है।इधर कश्मीर हाईकोर्ट बार एसोशिएसन के पूर्व अध्यक्ष मियां अब्दुल कय्यूम से बुधवार को एनआईए ने पूछताछ की।राष्ट्रीय जांच एजेंसी यानि एनआईए ने टैरर फंडिग को लेकर कश्मीर और दिल्ली में 16 ठिकानों पर छापे मारे है जहां से एनआईको टैरर फंडिग को लेकर महत्वपूर्ण जानकारी मिली है।इसके साथ ही कई ऐसे कागजात मिलें है जिसमें पैसे के लिए लोगों ने खाड़ी देशों की यात्रा भी की है।इसके साथ ही ये जानकारी भी आ रही है कि अलगाववादी नेता गिलानी, मीरवाइज और यासीन मलिक को एनआईए ने 9 तारीख को पूछताछ के लिए बुलाया है।एनआईए  की ये छापेमारी 30 मई को दर्ज मामले की जांच का हिस्सा है, जिसमें पाकिस्तान स्थित आतंकी संगठन जमात-उद-दावा और  लश्कर-ए-तैयबा के नेता हाफिज सईद को भी  आरोपी बनाया गया है।प्राईवेट चैनल के एक स्ट्रिंग ऑपरेशन में अलगाववादी नेताओं ने इस बात को स्वीकार किया था कि वो घाटी में अशांति फैलाने के लिए पाकिस्तान से पैसा लेते है।पुरानी दिल्ली के हवाला कारोबारी और जम्मू कश्मीर में बेमीना, नौहाटा, एचएमटी और डाउनटाउन सहित उत्तर कश्मीर के कई इलाके शामिल हैं।छापेमारी से एक दिन पहले यानि मंगलवार को  एनआईए ने दो लोगों को गिरफ्तार किया जिनमें एक स्वतंत्र फोटो पत्रकार भी शामिल है जो पथराव करने और सोशल मीडिया के जरिए सुरक्षा बलों के खिलाफ समर्थन जुटाने में कथित तौर पर संलिप्त था।