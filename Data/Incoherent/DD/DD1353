इस बीच, भारतीय आयुर्विज्ञान अनुसंधान परिषद - आईसीएमआर ने कहा है कि पिछले 24 घंटों के दौरान देश की विभिन्‍न प्रयोगशालाओं में एक लाख 54 हजार 9 सौ 35 नमूनों की  जांच की गई।इस दौरान इस वायरस से तीन सौ 80 लोगों की मौत हुई है।अब तक एक लाख 80 हजार 13 संक्रमित रोगी ठीक हो चुके हैं।पूरे देश में अब तक 9 सौ सात प्रयोगशालाओं को कोविड-19 की जांच की अनुमति दी गई है जिनमें 659 सरकारी और 248 निजी प्रयोगशालाएं शामिल हैं।स्‍वास्‍थ्‍य और परिवार कल्‍याण मंत्रालय ने बताया कि देश में पिछले 24 घंटों में कोविड-19 के 10 हजार 6 सौ 67 नये मामले सामने आने के बाद संक्रमितों की कुल संख्‍या 3 लाख 43 हजार 91 हो गई है।मृतकों की दर 2 दशमलव आठ-आठ प्रतिशत हो गई है।देश में कोविड-19 से स्‍वस्‍थ होने वालों की दर बढकर 52 दशमवल चार-छह प्रतिशत हो गई है।अब तक कुल 59 लाख 21 हजार 69 लोगों की जांच की गई है।सरकारी और निजी प्रयोगशालाओं को कोविड-19 की जांच की अनुमति देकर लगातार जांच में तेजी लाई जा रही है।पिछले 24 घंटों के दौरान 10 हजार 2 सौ 15 लोग स्‍वस्‍थ हुए, जबकि एक लाख 53 हजार एक सौ 78 रोगियों का इलाज चल रहा है।इसके साथ ही मृतकों का आंकड़ा 9 हजार 9 सौ पर पहुंच  गया है।