इस मामले में अब तक 50 से ज़्यादा याचिका दायर.नागरिकता संशोधन अधिनियम के खिलाफ टीएमसी सांसद महुआ मोइत्रा, ऑल असम स्टूडेंट्स यूनियन, असम गण परिषद, ऑल असम लॉयर्स एसोसिएशन, रिहाई मंच व अन्य की याचिका पर सुप्रीम कोर्ट आज सुनवाई करेगा।16 दिसंबर को महुआ मोइत्रा के वकील ने अदालत से जल्द सुनवाई की मांग की थी जिस पर प्रधान न्यायाधीश एस. ए. बोबडे की अध्यक्षता वाली पीठ ने कहा था वह अन्य लंबित याचिकाओं के साथ इन याचिकाओं पर 18 दिसंबर को सुनवाई करेगा।इन सभी याचिकाओं में नए कानून की वैधानिकता को चुनौती दी गई है और इस पर रोक लगाने की मांग की गई है।सुप्रीम कोर्ट में नागरिकता संशोधन कानून के खिलाफ टीएमसी सांसद महुआ मोइत्रा और अन्य की याचिकाओं पर सुनवाई।संसद के दोनों सदनों से पारित होने के बाद 12 दिसंबर को राष्ट्रपति ने भी नागरिकता संशोधन विधेयक को मंजूरी दे दी थी।इस मामले में अब तक 50 से ज़्यादा याचिका दायर हो चुकी हैं।