डीजीसीए ने भारतीय एयरलाइन कंपनियों से ईरान, इराक, ओमान की खाड़ी और फारस की खाड़ी में हवाई क्षेत्र में पूरी सतर्कता बरतने को कहा।बुधवार को कच्चा तेल 1.49 प्रतिशत की तेजी के साथ 4,561 रुपये प्रति बैरल पर पहुंच गया।इराक में अमेरिकी सैन्य अड्डों पर ईरान के हमले के बाद खाडी देशों में तनाव बढ़ने से दुनिया में खलबली है।ईरान संकट को देखते हुए विदेश मंत्रालय ने नागरिकों को अगली अधिसूचना तक इराक की गैर जरूरी यात्रा से बचने का सुझाव दिया है।भारतीय नागर विमानन महानिदेशालय यानी डीजीसीए ने भारतीय एयरलाइन कंपनियों से कहा कि वे ईरान, इराक, ओमान की खाड़ी और फारस की खाड़ी में हवाई क्षेत्र में पूरी सतर्कता बरतें।विदेश मंत्रालय ने भी अपने नागरिकों को अगली अधिसूचना तक इराक की गैर जरूरी यात्रा से बचने का सुझाव दिया है।पेट्रोलियम मंत्री धर्मेंद्र प्रधान ने कहा है कि सरकार की हालात पर नजर बनी हुई है।गौरतलब है कि ईरानी जनरल कासिम सुलेमानी के अमेरिकी  ड्रोन हमले में मारे जाने के बाद से ही दोनों देशों में तनातनी चल रही है और दुनिया को फिलहाल स्थिति शांत होने का इंतजार है।बगदाद में हमारा उच्चायोग और इरबिल में वाणिज्यदूतावास सामान्य रूप से काम करना जारी रखेंगे और इराक में रहने वाले भारतीय नागरिकों को सभी सेवाएं प्रदान करेंगे।तनाव बढ़ने के बीच अमेरिका ने खाड़ी क्षेत्र, इराक और ईरान के ऊपर से असैन्य विमानों के गुजरने पर प्रतिबंध लगाया है।