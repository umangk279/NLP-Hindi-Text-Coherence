इसरो चेयरमैन ने कहा कि अंतरिक्ष क्षेत्र को लेकर वैश्विक स्पर्धा का माहौल है और बड़ी संख्या में निजी कपंनियां भी इस उद्योग में आ रही हैं.बेंगलुरु स्पेस एक्स्पो गुरुवार से बेंगलुरु अंतर्राष्ट्रीय प्रदर्शनी केंद्र में शुरू हुआ.यह तीन दिन तक चलेगा.स्पेस एक्सपो विभिन्न देशों की अंतरिक्ष एजेंसियों को एक मंच पर ला रहा है, जिससे व्यावसायिक अवसरों को भी बढ़ावा मिल रहा है.बेंगलुरु स्पेस एक्सपो का विषय है- अंतरिक्ष उद्योग ईकोसिस्टम में गतिशीलता लाना.बेंगलुरु स्पेस एक्स्पो को संबोधित करते हुए भारतीय अंतरिक्ष अनुसंधान संगठन के चेयरमैन डॉ के सिवन ने कहा कि भारत का प्रस्तावित मानव अंतरिक्ष मिशन 'गगनयान' विज्ञान और प्रौद्योगिकी के क्षेत्र में विकास की एक नई इबारत लिखेगा.के सिवन ने साथ ही कहा कि इस कार्यक्रम से इसरो को तो बढ़ावा मिलेगा ही साथ ही यह देश के युवाओं के लिए भी प्रेरणास्रोत साबित होगा.इस कार्यक्रम के छठे संस्करण का आयोजन भारतीय अंतरिक्ष अनुसंधान संगठन, भारतीय उद्योग परिसंघ और एनरिक्स कॉर्पोरेशन लिमिटेड ने संयुक्त रूप से किया है.