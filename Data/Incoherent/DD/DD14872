आंध्रप्रदेश को विशेष राज्‍य का दर्जा देने की मांग के मुद्दे पर तेलुगुदेशम पार्टी के दोनों मंत्रियों ने केंद्रीय मंत्रिमंडल से अपने त्‍याग-पत्र प्रधानमंत्री को सौंप दिए हैं।पीएम ने की आंध्रप्रदेश के सीएम चंद्रबाबू नायडू से बात की, मंत्रीपद छोड़ने के बावजूद तेलगू देशम, एन डी ए में बनी रहेगी।तेलुगुदेशम पार्टी के इन दोनों नेताओं ने प्रधानमंत्री निवास पर जाकर उनसे मुलाकात की और उन्हें अपने इस्तीफे सौंपे।हालांकि टीडीपी का कहना है कि वो एनडीए में बनी रहेगी।इससे पहले, प्रधानमंत्री ने आंध्र प्रदेश को विशेष दर्जा दिये जाने को लेकर चल रहे विवाद के बीच राज्य के मुख्यमंत्री और तेलुगुदेशम पार्टी प्रमुख एन. चंद्रबाबू नायडू से बात की।आंध्र प्रदेश को विशेष राज्य का दर्जा देने की मांग को लेकर टीडीपी के कोटे से केंद्र सरकार में शामिल नागरिक विमानन मंत्री अशोक गजपति राजू तथा विज्ञान और प्रौद्योगिकी राज्य मंत्री वाई. एस. चौधरी ने कल शाम प्रधानमंत्री नरेन्द्र मोदी को अपने इस्तीफे सौंप दिये।