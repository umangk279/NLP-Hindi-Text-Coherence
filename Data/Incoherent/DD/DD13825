2022 में देश की आज़ादी की 75वीं वर्षगांठ तक देश के हर बेघर को सभी सुविधाओं से युक्त पक्का मकान मिले, ऐसी एनडीए सरकार की कोशिश है.इसी कड़ी में प्रधानमंत्री ने मंगलवार को प्रधानमंत्री आवास योजना के लाभार्थियों से बातचीत की.आवास योजना पर यूपीए सरकार पर निशाना साधते हुए प्रधानमंत्री ने कहा कि कांग्रेस सरकार ने अपने राजनीतिक हितों की पूर्ति के लिए ग़रीबों का इस्तेमाल किया.यह पहला मौका नहीं है जब प्रधानमंत्री नरेंद्र मोदी ने नमो ऐप के माध्यम से लाभार्थियों से संवाद किया.प्रधानमंत्री का लक्ष्य है कि भारत की स्वतंत्रता के 75 साल पूरे होने के अवसर पर यानि 2022 तक तक हर भारतीय के पास अपना घर हो.घरों के निर्माण में सरकार कौशल विकास और तकनीक के इस्तेमाल को बढ़ावा दे रही है.प्रधानमंत्री आवास योजना से लोगों को रोज़गार के अवसर मिल रहे हैं.एक ऐसे प्रधानमंत्री जो खुद लोगों के बीच आकर उनसे रूबरू होते हैं और यह भी पूछते हैं कि सरकारी योजनाओं का लाभ मिल रहा है या नहीं.प्रधानमंत्री ने कहा कि उनकी सरकार का 2022 तक ग्रामीण इलाकों में 3 करोड़ और शहरी इलाकों में 1 करोड़ घर बनाने का लक्ष्य है, जिसके लिए सरकार ने बजट बढ़ा दिया है.नरेंद्र मोदी ने नमो एप के जरिए प्रधानमंत्री आवास योजना के लाभार्थियों से बातचीत के दौरान  सियासी लाभ के लिए कांग्रेस की विरोध आधारित राजनीति की आलोचना की.ये बात मंगलवार को कही प्रधानमंत्री नरेंद्र मोदी ने.