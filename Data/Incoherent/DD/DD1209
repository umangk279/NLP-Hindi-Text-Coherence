उन्‍होंने कहा कि लद्दाख की यह भूमि भारत का ताज है और इसने राष्‍ट्र को अनेक बहादुर जवान दिए हैं.प्रधानमंत्री ने कहा कि वे भारत माता और सेना के वीर सपूतों की माता दोनों का सम्मान करते हैं.प्रधानमंत्री ने कहा कि सेना की 14वीं कोर की बहादुरी की चर्चा हर कहीं होगी और उनकी बहादुरी और बलिदान की गाथाएं देश के घर-घर में गूंजेंगी.उन्होंने कहा कि सैनिकों ने जो बहादुरी दिखाई है उसका संदेश पूरी दुनिया में गया है और सबको भारत की ताकत का पता चल गया है.प्रधानमंत्री ने सेना के जवानों को संबोधित करते हुए कहा कि भारतीय सैनिकों की बहादुरी का कोई मुकाबला नहीं.प्रधानमंत्री ने कहा कि इस देश के शत्रुओं ने हमेशा हमारी सेना के दिलों में साहस की अग्नि प्रज्‍ज्वल्लित की है.