असम के एक मंत्री चन्द्र मोहन पटवारी ने बताया कि बैठक में निर्णय लिया कि मुख्यमंत्री सर्बाननंद सोनोवाल के नेतृत्व में एक प्रतिनिधिमंडल असम की स्थिति पर चर्चा करने के लिए प्रधानमंत्री नरेन्द्र मोदी और गृह मंत्री अमित शाह से मुलाकात करेंगे.समिति के अध्यक्ष ने एक महीने के अंदर रिपोर्ट सौंपने का आश्वासन दिया.डिब्रूगढ़ को छोड़कर पूर्वोत्‍तर राज्‍यों में विमान सेवाएं सामान्‍य रूप से चल रही हैं.असम में कानून-व्‍यवस्‍था की स्थिति में धीरे-धीरे सुधार हो रहा है और पिछले 48 घंटों के दौरान राज्‍य में किसी अप्रिय घटना की खबर नहीं है.गुवाहाटी में आज सुबह 9 बजे से शाम 6 बजे तक कर्फ्यू में ढील दी गई है.पूर्वोत्‍तर सीमांत रेलवे ने फंसे हुए यात्रियों की सुविधा के लिए शनिवार को गुवाहाटी और दीमापुर के बीच विशेष रेलगाड़ी चलाई.इस बीच, मुख्यमंत्री सर्बाननंद सोनोवाल ने ट्वीट कर बताया कि उन्होंने और उनके मंत्रिमंडल के सहयोगियों ने क्लाज़ 6 समिति से मुलाकात कर उनसे जल्द से जल्द रिपोर्ट पूरी करने को कहा.मुख्यमंत्री सर्बाननंद सोनोवाल राज्य की स्थिति पर चर्चा के लिए मंत्रिमंडल के अपने सहयोगियों, केंद्रीय मंत्री रामेश्वर तेली, सांसदों और विधायकों के साथ बैठक की.गुवाहाटी और डिब्रूगढ़ नगर पालिका क्षेत्र में शनिवार को दिन के समय में कर्फ्यू में ढील दी गई.