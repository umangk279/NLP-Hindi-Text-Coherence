हालांकि इस दिशा में कुछ प्रगति हुई है।विदेश मंत्रालय के प्रवक्ता अनुराग श्रीवास्तव ने आज संवाददाताओं को बताया कि भारत और चीन के वरिष्ठ कमांडर निकट भविष्य में आगे की योजना तैयार करने के लिए बैठक करेंगे।उन्होंने कहा कि सीमा क्षेत्रों में शांति और सद्भावना बनाए रखना द्विपक्षीय संबंधों का आधार है।उन्होंने कहा कि यह प्रक्रिया विशेष प्रतिनिधियों की बैठक में व्यक्त की गई सहमति के अनुरूप होनी चाहिए।भारत ने आज कहा कि वास्तविक नियंत्रण रेखा -एलएसी पर सेना के आमने-सामने से हटने की प्रक्रिया अभी पूरी नहीं हुई है।प्रवक्ता ने कहा कि इसलिए भारत चाहता है कि सीमा क्षेत्रों में शांति और सद्भावना बहाल करने और तनाव घटाने तथा पूरी तरह से सेना हटाने की दिशा में चीन गंभीरता से काम करे।