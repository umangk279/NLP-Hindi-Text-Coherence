गुजरात में दूसरे चरण के चुनाव के लिए भी प्रचार चरम पर है.14 दिसंबर को गुजरात में दूसरे चरण का मतदान होगा.प्रधानमंत्री मोदी ने शनिवार को लूणावाडा और छोटा उदेपुर जिले के बोडेली में चुवानी रैली को संबोधित किया और भाजपा के पक्ष में मतदान की अपील की.प्रधानमंत्री ने सबसे पहले लूणावाडा का रुख किया, जहां वे कांग्रेस पार्टी पर खूब बरसे.पीएम ने आरोप लगाया कि इस देश में सबसे ज्यादा वक्त तक राज करने वाली कांग्रेस पार्टी ने इस देश को विभाजनकारी नीतियों से तोड़कर रख दिया.उन्होंने कहा कि विकास के बिना देश में जो समस्याएं है उनका निदान नहीं हो सकता.उन्होंने अपनी रैली के दौरान विकास को मुद्दा बनाया.प्रधानमंत्री नरेंद्र मोदी ने आणंद में भी चुनावी सभा को संबोधित किया.दूसरे दौर के लिए भी बीजेपी के स्टार प्रचारक प्रधानमंत्री नरेंद्र मोदी ने चुनाव की कमान संभाल रखी है.उन्होंने कहा कि कांग्रेस जैसे भ्रष्टाचार करने वाले दल की गुजरात में कोई ज़रूरत नहीं है.प्रधानमंत्री नरेंद्र मोदी ने शनिवार की अपनी अंतिम रैली महेसाणा में की.यहां उन्होंने कांग्रेस को भ्रष्टाचार के मुद्दे पर घेरा.