केंद्र की एन डी ए सरकार महिलाओं के सशक्तिकरण और उन्हें पहचान दिलाने के लिए कई कदम उठा रही है।ऐसी महिलाएँ जिन्होने अपने अपने क्षेत्र में वो कर दिखाया जो अभी तक किसी महिला ने नहीं किया था।अब महिला और बाल विकास मंत्रालय की एक नई पहल के तहत देश की 112 फर्स्ट लेडीज़ को राष्ट्रपति भवन में सम्मानित किया गया।इन महिलाओं को संबोधित करते हुए राष्ट्रपति राम नाथ कोविंद ने कहा कि तमाम चुनौतियों के बावजूद असाधारण उपलब्धियां हासिल कर ये महिलाएं सबके लिए प्रेरणा स्रोत बन गई हैंराष्ट्रपति राम नाथ कोविंद ने उल्लेखनीय उपलब्धि हासिल करने वाली 100 से ज़्यादा महिलाओं को संबोधित किया, महिला सशक्तिकरण के लिए जन धन योजना जैसे सरकार के प्रयासों की सराहना करते हुए कहा महिलाएं ग्रामीण भारत की तस्वीर बदल सकती हैं।