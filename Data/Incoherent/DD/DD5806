ये रॉयल भूटान यूनिवर्सिटी की छात्रा के भावों से भी साफ झलका.थिंपु में दक्षिण एशिया उपग्रह के ग्राउंड स्टेशन का भी उद्घाटन किया गया.रॉयल भूटान विश्वविद्यालय में युवाओं को संबोधित करते हुए पीएम मोदी ने भारत और भूटान के बीच शिक्षा पर आधारित पुराने और नए संबंधों को उल्लेख किया.भूटान के ‘रॉयल विश्वविद्यालय’ में छात्रों को संबोधित करते हुए पीएम मोदी ने उनसे लगन से काम करने और हिमालयी देश को ऊंचाइयों पर ले जाने को कहा.प्रधानमंत्री नरेंद्र मोदी ने कहा कि भूटान के छात्रों में असाधारण चीजें करने की शक्ति और क्षमता है, जो कि भावी पीढ़ी को प्रभावित करेगा.प्रधानमंत्री नरेंद्र मोदी ने कहा कि भूटान विश्व में राष्ट्रीय खुशहाली के सिद्धांतों के लिए जाना जाता है.और देशों के बीच ये कदम ताल ना सिर्फ तरक्की बल्कि खुशहाली का भी प्रतीक है.पीएम मोदी ने कहा कि यह भावना शनिवार को उस वक्त भी झलकी जब बच्चों ने थिंपु में उनका गर्मजोशी से स्वागत किया.प्रधानमंत्री ने इस दौरान अंतरिक्ष और डिजिटल भुगतान जैसे नए क्षेत्रों में दोनों देशों के बीच व्यापक सहयोग का प्रस्ताव भी रखा.उन्होंने भूटान को खुशहाली, सौहार्द, एकजुटता और संवेदना के मूल्यों पर टिके रहने के लिए सराहना की.दुनिया के सबसे बड़े लोकतंत्र के प्रधानमंत्री नरेंद्र मोदी का विश्व के सबसे छोटे विश्वविद्यालय में संबोधन का अवसर कुछ खास रहा.दो दिवसीय यात्रा के दौरान प्रधानमंत्री नरेंद्र मोदी ने साफ संदेश दिया कि भूटान के विकास के प्रयासों में 130 करोड़ भारतीय भी उनके साथ कंधे से कंधा मिलाकर साथ चलने को तैयार हैं.प्रधानमंत्री ने कहा कि दोनों देश अब सहयोग के पारम्परिक क्षेत्रों से आगे बढ़ते हुए नए क्षेत्रों में सहयोग की शुरुआत कर रहे हैं.प्रधानमंत्री नरेंद्र मोदी ने भारत के चंद्र अभियान का जिक्र करते हुए कहा कि भूटान के अंतरिक्ष वैज्ञानिकों को इससे फायदा होगा.भारत और भूटान के बीच अंतरिक्ष के क्षेत्र में सहयोग को नया आयाम मिला है.