केंद्रीय मंत्री डॉ जितेंद्र सिंह ने कहा कि पूर्वोत्तर क्षेत्र कोरोना प्रबंधन सहित कई मामलों में एक आदर्श बनकर उभरा है।पिछले वर्ष में बुनियादी ढांचे, ऊर्जा और अन्य क्षेत्रों में महत्वपूर्ण विकास हुआ है।डॉ जितेंद्र सिंह ने अपने मंत्रालय में वर्ष 2019-20 के दौरान आवंटित राशि का शत प्रतिशत खर्च करने पर बधाई देते हुए कहा कि क्षेत्र में सड़क, रेल और वायु संपर्क के संदर्भ में उल्लेखनीय काम हुआ है।उन्होंने कहा कि कोविड-19 महामारी के बाद बांस उद्योग को विशेष बढ़ावा मिलेगा और क्षेत्र में युवा उद्यमी इसमें विशेष भूमिक निभाएँगे।अभी तक क्षेत्र में चार सौ टन से अधिक वस्तुएं हवाई मार्ग के जरिये लाई गई हैं।डॉ सिंह ने कहा कि राष्ट्रीय जनतांत्रिक गठबंधन सरकार ने पूर्वोत्तर को प्राथमिकता दी और इस कारण क्षेत्र का आदर्श बनना संभव हुआ है।वह पूर्वोत्तर क्षेत्र विकास मंत्रालय की एक वर्ष की उपलब्धियों की एक पुस्तिका और इसका ई-संस्करण जारी करते हुए एक कार्यक्रम को संबोधित कर रहे थे।उन्होंने कहा कि पिछले छह वर्ष के दौरान विकास का सफल आदर्श बनने के बाद पूर्वोत्तर क्षेत्र कोरोना प्रबंधन में भी नया आदर्श बना है।