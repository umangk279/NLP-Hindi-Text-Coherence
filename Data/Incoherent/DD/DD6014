सावन में जब सम्पूर्ण प्रकृति हरी चादर से आच्छादित होती है उस अवसर पर महिलाओं के मन मयूर नृत्य करने लगते हैं ।चारों तरफ हरियाली होने के कारण इसे हरियाली तीज कहते हैं।आस्था, उमंग, सौंदर्य और प्रेम का यह उत्सव शिव-पार्वती के पुनर्मिलन के उपलक्ष्य में मनाया जाता है।सुहागन स्त्रियों के लिए यह व्रत काफी मायने रखता है।देशभर में आज उमंग और उल्लास के साथ तीज का त्यौहार मनाया जा रहा है, तीज का सीधा संबध सावन से है और जैसा की हम सभी जानते हैं कि श्रावण मास हरियाली और उत्साह का माह होता हैं और इसलिए भी इस त्यौहार को हरियाली तीज के नाम से भी जाना जाता है।वृक्ष की शाखाओं में झूले पड़ जाते हैं।ज्योतिक ग्रोवरपूर्वी उत्तर प्रदेश में इसे कजली तीज के रूप में मनाते हैं।यह उत्सव महिलाओं का उत्सव है।तीज का उत्सव श्रावण मास में शुक्ल पक्ष तृतीया को मनाया जाता है।इस मौके पर महिलाएं झूला झूलती हैं, लोकगीत गाती हैं और खुशियां मनाती हैं।