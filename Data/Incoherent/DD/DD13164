इसके जरिए न केवल प्रतिभाशाली एथलीटों को प्रशिक्षित किया जाएगा बल्कि भारत को खेलकूद शक्ति बनाने में भी मदद मिलेगी।अपनी तरह के देश के इस पहले संस्थान में खेल विज्ञान, खेल तकनीक, खेल प्रबंधन और खेल प्रशिक्षण जैसे विषयों पर अध्ययन-अध्यापन और शोध आदि किया जाएगा।साथ ही इसमें पढ़ाने और प्रशिक्षण देने वाले अध्यापक-प्रशिक्षक भी खेल के क्षेत्र से ही होंगे।इस विश्वविद्यालय के देशभर में 'दूरस्थ परिसर' खोले जाएंगे।मणिपुर में विश्वविद्यालय की स्थापना पर 524 करोड़ रुपए की लागत आएगी ।इसका कुलपति किसी खिलाड़ी को ही बनाया जाएग।बिल पर चर्चा का जवाब देते हुए खेल मंत्री राज्यवर्धन राठौड़ ने कहा कि इस बिल के तहत जो यूनिवर्सिटी मणिपुर में बन रही है, उसमें स्पोर्ट्स मैनजमेंट, टेक्नोलॉजी, स्पोर्ट्स साइंस की मास्टर्स और बैचलर्स डिग्री मिलेगी।साथ ही चुने हुए खेलों के राष्ट्रीय प्रशिक्षण केंद्र के तौर पर भी यह संस्थान काम करेगा।राष्ट्रीय खेलकूद विश्वविद्यालय विधेयक 2018 को संसद की मंजूरी मिल गई है।विश्वविद्यालय शारीरिक शिक्षा और खेलकूद विज्ञान के क्षेत्र में उच्च अध्ययन के संस्थान के रूप में विकसित होगा और इसका मकसद शारीरिक शिक्षा और खेलकूद विज्ञान में अनुसंधान और विकास तथा ज्ञान के प्रसार की व्यवस्था करना है।सदन में सभापति बार बार सदस्यों से सदन की कार्यवाही सुचारु रुप से चलाने की अपील करते रहे लेकिन विपक्ष पर उनकी अपील का कोई असर नहीं हुआ।राज्यसभा में विपक्ष के हंगामे के बीच बिल को मंजूरी मिली।हंगामे के बीच ही सदन में होम्योपैथिक केंद्रीय परिषद संशोधन विधेयक 2018 भी पास कर दिया ।