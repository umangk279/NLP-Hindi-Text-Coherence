विदेश मंत्री सुषमा स्वराज मध्य एशिया के तीन देशों के दौरे पर हैं.विदेश मंत्री के तौर पर यह उनकी इन देशों की पहली यात्रा है.विदेश मंत्री सुषमा स्वराज 2-3 अगस्त को कजाखिस्तान, 3-4 अगस्त को किर्गिस्तान तथा 4-5 अगस्त को उज्बेकिस्तान में रहेंगी.कजाखिस्तान जाते वक्त वे तुर्कमेनिस्तान की राजधानी अश्गाबाद रुकीं.हवाई अड्डे पर वहां के विदेश मंत्री ने उनका स्वागत किया.इस दौरान दोनों समकक्षों ने द्विपक्षीय मुद्दों पर चर्चा की.उनकी चार दिवसीय इस यात्रा का मकसद क्षेत्र में भारत की पहुंच को बढ़ाना है.