भारत में बढ़ती डिजिटल क्रांति की बदौलत 100 करोड़ मोबाइल फोन कनेक्शन एक्टिवेट हैं.JAM यानि जन-धन, आधार और मोबाइल आधारित खड़ी हो रही पारदर्शी व्यवस्था से विकासशील देश भी प्रेरित हो रहे हैं.जापान-भारत के बीच ऐतिहासिक संबंधों की मज़बूत डोर है.कम लागत वाले सेटेलाइट कार्यक्रम से विकासशील देशों को तकनीक और सूचनाएं आसानी से उपलब्ध होंगी.प्रधानमंत्री ने ज़मीन से अंतरिक्ष तक की भारतीय तरक्की में प्रवासी भारतीयों को भी भागीदारी करने आह्वान किया.भारत कम खर्च में चंद्रयान, गगनयान और अंतरिक्षयान के कार्यक्रम चला रहा है.प्रधानमंत्री मोदी ने जापान में प्रवासी भारतीयों को संबोधित किया.उन्होंने वाराणसी में जनवरी में होने वाले प्रवासी भारतीय दिवस में शामिल होने के लिए भी लोगों को आमंत्रित किया.उन्होंने कहा कि बुद्ध से लेकर बोस तक एस सूत्र में भारत-जापान का जुड़ाव है.टोक्यो में भारतीय समुदाय के बीच प्रधानमंत्री मोदी पहुंचे, तो जनसमूह ने बड़े ही उत्साह के साथ प्रधानमंत्री का स्वागत किया.प्रधानमंत्री ने कहा कि दुनिया भारत के सर्वे भवन्तु सुखिन: के दर्शन और वसुधैव कुटुम्बकम् पर आधारित योजनाओं और नीतियों की सराहना कर रही है.ये संबंध साल दर साल मज़बूत हो रहे हैं और सही मायनों में जापान में रहने वाला हरेक भारतीय राष्ट्रदूत है.प्रधानमंत्री ने सोलर एलायंस और वैकल्पिक ऊर्जा को बढ़ावा देने के लिए संयुक्त राष्ट्र संघ के चैम्पियंस ऑफ अर्थ और लोगों के जीवन स्तर सुधार की योजनाओं के लिए सियोल पीस पुरस्कार को भारतीय सामर्थ्य और जनभागीदारी की देन बताया.उन्होंने शानदार मेहमाननवाजी के लिए प्रधानमंत्री शिंजो आबे की तारीफ़ की.प्रधानमंत्री मोदी ने अपनी जापान यात्रा के दूसरे दिन वहां रहने वाले भारतीयों से मुलाक़ात की.