इस मौके पर संसदीय दल ने अभिनंदन प्रस्ताव पारित कर पीएम मोदी का अभिनंदन किया.इस मौके पर पीएम मोदी ने कहा कि समाज के कमज़ोर लोगों का उत्थान हमारी पहली प्राथमिकता है.बीजेपी संसदीय दल की बैठक में ये भी तय हुआ कि बीजेपी हर साल अगस्त के पहले सप्ताह में सामाजिक न्याय सप्ताह मनाएगी.एम्स की तर्ज पर बीएचयू में स्वास्थ्य सुविधाएं बहाल कराए जाने को लेकर पूर्वांचल के सांसदों ने पीएम मोदी का साधुवाद किया.इस मौके पर पार्टी ने फैसला लिया कि आगामी 15 अगस्त को सामाजिक न्याय पखवाड़े का आगाज़ किया जाएगा.भारतीय जनता पार्टी की संसदीय दल की मंगलवार को हुई बैठक में प्रधानमंत्री मोदी का सांसदों ने स्वागत किया.संसद से ओबीसी आयोग को संबैधानिक दर्जा से संबंधित विधेयक पारित होने और लोकसभा में एससी-एसटी बिल के पारित होने पर पीएम मोदी का ज़ोरदार इस्तकबाल हुआ.सामाजिक न्याय पखवाड़ा के दौरान बीजेपी के नेता और कार्यकर्ता यात्राएं करेंगे और समाज के अंतिम पायदान पर बैठे लोगों को उनके लिए किए गए कार्यों से रूबरू कराएंगे.बीजेपी 15 अगस्त से 30 अगस्त तक सामाजिक न्याय पखवाड़ा मनाएगी और संसद का मौजूदा मॉनसून सत्र सामाजिक न्याय सत्र के रूप में याद किया जाएगा.