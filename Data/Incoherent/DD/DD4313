नई दिल्ली के सिरी फोर्ट स्पोर्ट्स कॉम्प्लेक्स में इन दिनों फिट इंडिया मुहिम के तरत स्पोर्ट्स कार्निवल चल रहा है, जहां बड़ी संख्या में लोग खेलों में भाग ले रहे हैं.खेल किसी भी तरह का हो, इसे सामाजिक सौहार्द कायम रखने का एक जरूरी माध्यम माना गया है और अगर आपको फिट रहना है तो फिर आपकी उम्र कितनी भी क्यों न हो. . . खेलते रहिए.इसलिए जीवन में खेल को कभी खत्म नहीं होने देना चाहिए.सिरी फोर्ट कॉम्प्लेक्स में चल रहे स्पोर्ट्स कार्निवल का मकसद भी यही है.खेल मंत्री से लेकर खेल  प्रशंसक तक स्पोर्ट्स कार्निवल में हिस्सा ले रहे हैं.खेल हमारे जीवन का अहम हिस्सा हैं.खेलों से मनोरंजन तो होता ही है साथ ही हम अपना स्वास्थ्य बेहतर कर सकते हैं.खेल के माध्यम से हम न सिर्फ अपना शारीरिक, मानसिक विकास कर सकते हैं, बल्कि यह सामाजिक सौहार्द भी कायम रखता है.