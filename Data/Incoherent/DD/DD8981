मौजूदा सरकार का ज़ोर शिक्षा पद्धति के बदलाव पर है और ज़ोर सिर्फ पढ़ाई को लेकर नहीं बल्कि ज़ोर बच्चों ने क्या सीखा इस पर भी है।प्रधानमंत्री ने कहा कि केंद्र की भाजपा सरकार बच्चों से लेकर बुजुर्गों के लिए,गांव से शहर सभी के विकास के लिए काम कर रही है।प्रधानमंत्री नरेंद्र मोदी ने कल वीडियो कॉन्फ्रेंसिंग के ज़रिए पुडुचेरी,वेल्लोर,कांचीपुरम, दक्षिण चेन्नई और वेल्लूपुरम के भाजपा कार्यकर्ताओं से बातचीत की।पीएम मोदी ने कहा कि कांग्रेस देश में आपातकाल लगा कर लोकतंत्र की हत्या कर चुकी है लेकिन लोगों ने उन्हे जवाब दिया।प्रधानमंत्री नरेंद्र मोदी ने कहा कि कांग्रेस ने लोकतंत्र की हर संस्था का किया है अपमान, तमिलनाडु और पुडुचेरी के पार्टी कार्यकर्ताओं से बातचीत में पीएम ने कहा, राफेल पर सुप्रीम कोर्ट का फैसला पसंद न आने पर कांग्रेस ने  देश की सबसे बड़ी अदालत पर उठाए सवाल ।प्रधानमंत्री ने कहा कि कांग्रेस देश में फिर एक बार सभी संवैधानिक संस्थाओं की मर्यादाओं को कुचलने पर आमादा है।उन्होंने कहा कि कांग्रेस झूठा प्रचार कर अलोकतांत्रिक व्यवहार कर रही है।