एक ताजा पश्चिमी विक्षोभ के 15 जनवरी से पश्चिमी हिमालय और उत्तर पश्चिम भारत के मैदानी इलाकों को प्रभावित करने की बहुत संभावना है, जिससे 16 जनवरी को तेज बारिश हो सकती है।मौसम विभाग ने अपने ऑल इंडिया वेदर वार्निंग बुलेटिन में कहा कि पश्चिमी विक्षोभ के प्रभाव की वजह से पश्चिमी हिमालय क्षेत्र में आज अधिक वर्षा होने की संभावना है।वहीं मौसम विभाग ने आज दिल्ली में हल्की बारिश के साथ आसमान में बादल छाए रहने का अनुमान जताया है।मौसम विभाग ने पश्चिमी विक्षोभ के कारण जम्मू-कश्मीर, हिमाचल प्रदेश और उत्तराखंड में कई जगहों पर आज भारी वर्षा होने की संभावना जताई है।मौसम विभाग के अनुसार घाटी के मैदानी भागों में भी हल्की से मध्यम बर्फबारी और जम्मू और लद्दाख के ऊंचाई वाले हिस्सों में भारी बर्फबारी हुई है जिससे आम जीवन प्रभावित हुआ है।मौसम विभाग ने पहाड़ी इलाकों में भारी हिमपात का अनुमान किया व्यक्त, जम्मू-कश्मीर, हिमाचल प्रदेश और उत्तराखंड में होगी बारिश और बर्फबारी, पंजाब, हरियाणा और राष्ट्रीय राजधानी दिल्ली में भी मौसम लेगा करवट, बारिश के भी आसार ।उत्तर भारत के पहाड़ी राज्यों में ताजा बर्फबारी दर्ज की गई है।हिमाचल प्रदेश के कुछ हिस्सों में पिछले 24 घंटों में हुई हल्की बर्फबारी और बारिश को देखते हुए मौसम विभाग ने आज और 16 जनवरी को राज्य में भारी बारिश और बर्फबारी की आशंका के कारण ऑरेंज और येलो अलर्ट जारी किया है।मौसम विभाग ने भविष्यवाणी की है कि पंजाब, हरियाणा, चंडीगढ़ और दिल्ली में गरज के साथ बारिश होने की संभावना है।अधिकारियों ने बताया कि कश्मीर में ताजा बर्फबारी से जनजीवन अस्त-व्यस्त होने के साथ ही श्रीनगर हवाई अड्डे पर उड़ान संचालन भी बाधित हुआ है।