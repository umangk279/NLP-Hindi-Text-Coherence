कोविड-19 महामारी के चलते देश के 11 बड़े शहरों में होटल उद्योग बुरी तरह प्रभावित हुआ है, जिसके चलते इस साल जनवरी-मार्च में प्रति कमरा कमाई 29 प्रतिशत तक घट गई।कोलकाता के होटल में कमरों के भरे होने के स्‍तर में 13.5 प्रतिशत की कमी दर्ज की गई है।जनवरी-मार्च के दौरान कमरों के भरे होने के स्‍तर में पिछले साल की तुलना में यहां 16.9 प्रतिशत की गिरावट आई है।हैदराबाद में यह कमी 12.1 प्रतिशत, पुणे में 11.8 प्रतिशत, गोवा में 10 प्रतिशत, चेन्‍नई में 9.7 प्रतिशत और अहमदाबाद में 5.1 प्रतिशत अंक रही है।प्रॉपर्टी सलाहकार जेएलएल इंडिया ने एक रिपोर्ट में बताया कि वर्ष 2020 की पहली तिमाही में घरेलू होटल और आतिथ्य क्षेत्र बुरी तरह प्रभावित हुआ।मुंबई, बेंगलुरु और ग्रुरुग्राम प्रत्‍येक में कमरों के भरे होने के स्‍तर में 15.2 प्रतिशत की गिरावट आई है।इसके बाद जयपुर का स्‍थान है, जहां 16.4 प्रतिशत की गिरावट आई है।जेएलएल इंडिया का अनुमान है कि वर्ष 2020 की दूसरी तिमाही में मांग सीमित बनी रहेगी और कोविड-19 महामारी के प्रकोप को नियंत्रित करने के लिए लागू लॉकडाउन के कारण नई आपूर्ति भी स्थगित रहेगी।आंकड़ों के मुताबिक सभी 11 शहरों में कमरों के भरे होने और कमरों से कमाई, दोनों में कमी हुई।जेएलएल इंडिया के मुताबिक 11 शहरों - अहमदाबाद, बेंगलुरु, चेन्नई, दिल्ली, गोवा, गुरुग्राम, हैदराबाद, जयपुर, मुंबई, पुणे और कोलकाता में- कमरों के भरे होने का स्तर 5-17 प्रतिशत तक गिर गया, जबकि प्रति कमरा आय में 13-29 प्रतिशत तक कमी आई।कमरों के भरे होने का स्‍तर सबसे ज्‍यादा दिल्‍ली में घटा है।हालांकि, लॉकडाउन के बाद क्रमिक रूप से मांग बढ़ने की उम्मीद है।