भारतीय सेना की ओर से एक शिष्टमंडल इस आयोजन में शमिल होगा जिसमें गढ़वाल रायफल्स के कमांडेंट , एक सूबेदार मेजर ,रेजिमेंट के पाइप बैंड के दो सदस्य और कर्नल नितिन नेगी शामिल हैं।प्रथम विश्व युद्ध में ब्रिटेन की ओर से लड़ते हुए फ्रांस में शहीद हुए दो भारतीय जवानों का आज पेरिस में पूरे सैन्य सम्मान के साथ अंतिम संस्कार किया जाएगा।सेना के अनुसार ये दोनों जवान 39 वीं रॉयल गढ़वाल रायफल्स के हैं और फ्रांस के पुरातत्वेत्ताओं को इनके पार्थिव शरीर के अवशेष 20 सितंबर 2016 को पेरिस से लगभग 225 किलोमीटर दूर सैन्य कब्रिस्तान के निकट एक गांव में खुदाई के दौरान मिले थे।अंतिम संस्कार के बाद प्रतीकात्मक तौर पर वहां की मिट्टी भी स्वदेश लाई जाएगी।जांच के बाद इनकी पहचान 39 वीं गढ़वाल रायफल्स के जवानों के रूप में हुई।