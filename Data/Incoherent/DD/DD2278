गौरतलब है कि एनसीसी का ध्येय एकता और अनुशासन है और उसी अनुशासन के साथ सामाजिक दूरी को अपनाते हुए कैडेट अपनी सेवा देते हुए भी नजर आ रहे हैं.एनसीसी यानि राष्ट्रीय कैडेट कोर के तीनों स्कंधों थल सेना, नौसेना और वायुसेना के अलावा छात्रा कैडेट्स भी कोरोना महामारी को रोकने के अपने प्रयासों में सिविल प्रशासन से हाथ मिलाने के लिए स्वेच्छा से आगे आए हैं.एनसीसी के अपर महानिदेशक ने बताया कि अभी 1,000 से ज्यादा कैडेट अपनी सेवाएं देने को तैयार हैं, जब भी प्रशासन को आवश्यकता होगी तो ये कैडेट तैयार रहेंगे.सामाजिक दूरी को अपनाते हुए एनसीसी ने राजधानी दिल्ली के सभी 11 जिलों में प्रशासन को हरसंभव सहायता प्रदान करने के लिए एक विस्तृत योजना बनाई है.गिरीश निशाना, संवाददाताएनसीसी दिल्ली निदेशालय के अपर महानिदेशक मेजर जनरल आरके माथुर ने बताया कि दिल्ली में एनसीसी कैडेट मुख्य रूप से आपूर्ति श्रृंखला प्रबंधन, डेटा प्रबंधन, राशन वितरण, जरूरतमंदों को भोजन वितरित करने के साथ जनता का मार्गदर्शन करने में मदद कर रहे हैं.डीडी न्यूज़ संवादाता गिरीश निशाना से खास बातचीत करते हुए उन्होंने कहा कि अभी फिलहाल 18 वर्ष से अधिक उम्र के 500 कैडेट दिल्ली के अलग-अलग इलाकों में एनसीसी योगदान अभ्यास के तहत कोरोना वायरस के खिलाफ इस लड़ाई में अपनी भूमिका निभा रहे हैं.