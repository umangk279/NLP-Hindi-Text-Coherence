उन्होंने संयुक्त राष्ट्र सुरक्षा परिषद में वर्तमान हालात के मद्देनजर रिफॉर्म की भी वकालत की।शंघाई सहयोग संगठन की बैठक में शामिल होने चीन गईं विदेश मंत्री सुषमा स्वराज ने सदस्य देशों की बैठक में आतंकवाद का मसला जोरदार ढंग से उठाया ।सुषमा ने बिना पाकिस्तान का नाम लिए और पाकितानी विदेश मंत्री की मौजूदगी में आतंक पर कड़ा प्रहार करते हुए  कहा कि आतंकवाद मानवता का दुश्मन है और इसे बढ़ावा देने, समर्थन देने और वित्त पोषित करने वाले देशों की पहचान करनी चाहिए।उन्होंने साफ तौर पर कहा कि सिर्फ आतंकियों का खात्मा करना ही मकसद नहीं होना चाहिए बल्कि उन देशों के नाम भी उजागर करने चाहिए साथ ही उनेक खिलाफ कड़ी कार्रवाई भी करनी चाहिए जो आतंकियों का समर्थन, वित्त पोषण और उन्हें सुरक्षित पनाह दे रहे हैं।