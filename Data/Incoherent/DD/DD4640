सरदार वल्लभ भाई पटेल की 144 वीं जयंती पर देश कर रहा है लौह पुरुष को नमन , राष्ट्रीय एकता दिवस के रुप में  मनाया जा रहा है आज का दिन,  राष्ट्रपति राम नाथ कोविंद, प्रधानमंत्री नरेन्द्र मोदी और गृह मंत्री अमित शाह ने देशवासियों की तरफ से दी  महान नेता को श्रद्धांजलि.देश को एकता के सूत्र में पिरोने वाले महानायक सरदार वल्लभभाई पटेल की आज 144वीं जयंती है।31 अक्तूबर का दिन पूरे देश में राष्ट्रीय एकता दिवस के तौर पर मनाया जा रहा है।लौह पुरुष सरदार वल्लभभाई पटेल की जयंती पर प्रधानमंत्री नरेंद्र मोदी गुजरात के केवड़िया पहुंचे।वहां उन्होंने स्टैचू ऑफ यूनिटी पर सरदार पटेल की प्रतिमा पर फूल चढ़ाकर उन्हें श्रद्धांजलि दी।राष्ट्रपति राम नाथ कोविंद ने आज नई दिल्ली के पटेल चौक पर सरदार पटेल को श्रद्धांजलि दी।इस मौके पर गृह मंत्री अमित शाह भी उनके साथ मौजूद थे।