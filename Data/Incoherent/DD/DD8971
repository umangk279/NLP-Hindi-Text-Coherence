जम्मू-कश्मीर में राष्ट्रपति शासन लागू हो गया है।अब इस पर राष्ट्रपति रामनाथ कोविंद की मुहर के बाद राज्य में राज्यपाल शासन खत्म होने के साथ ही राष्ट्रपति शासन लागू हो गया है।जम्मू-कश्मीर में छह महीने का राज्यपाल शासन पूरा होने के बाद बुधवार को रात से राष्ट्रपति शासन लागू हो गया है।राज्य में पीडीपी - भाजपा गठबंधन की सरकार से भाजपा के समर्थन वापस लेने के बाद राज्‍य सरकार के अल्‍पमत में आ जाने के कारण उत्‍पन्‍न स्थिति से निपटने के लिए राज्‍यपाल शासन लगाया गया था, जो समाप्‍त हो गया।राज्यपाल की रिपोर्ट पर केंद्र सरकार ने सोमवार को ही राष्ट्रपति शासन की सिफारिश कर दी थी।बुधवार को इस बारे में आदेश जारी हो गया था।