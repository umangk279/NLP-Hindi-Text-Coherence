26 फरवरी को बालाकोट में भारत की सैन्य कार्रवाई के बाद 27 फरवरी को पाकिस्तान ने भारत के सैन्य ठिकानों को निशाना बनाने की कोशिश की, जिसमें उसका लड़ाकू विमान एफ 16 भी शामिल था।पाकिस्तान के F-16 लड़ाकू विमान मार गिराने के बाद भारत लौटे विंग कमांडर अभिनंदन के साहस को हर कोई सलाम कर रहा है।रक्षा मंत्री निर्मला सीतारमण ने आर्मी अस्पताल में विंग कमांडर अभिनंदन से मुलाकात की और उनका हालचाल पूछा।रक्षा मंत्री निर्मला सीतारमण ने जाबांज विंग कमांडर अभिनंदन वर्तमान और उनके परिजनों से नई दिल्ली के आर्मी अस्पताल में की मुलाक़ात, बहादुरी की मिसाल पेश करने के लिए देश की तरफ से आभार किया व्यक्त, रक्षा मंत्री ने उनके जल्द स्वस्थ होने की कामना की।पाकिस्तान ने 1 मार्च की रात को विंग कमांडर अभिनंदन को भारत को सौंपा।विंग कमांडर अभिनंदन ने मिग बाइसन के जरिए एफ 16 को मार गिराया, लेकिन इस दौरान उनका मिग बाइसन भी हादसे का शिकार हो गया और पाकिस्तान ने उन्हें अपने कब्जे में ले लिया।