हिमालयी क्षेत्र में बर्फबारी के चलते उत्तर और मध्य भारत में ठंड का असर बढ़ा।दिल्ली के अलावा राजस्थान पंजाब व हरियाणा में भी शीतलहर का प्रकोप जारी है।दिल्ली के कुछ इलाकों में शिमला से भी ज्यादा ठंड पड़ रही है।राजधानी दिल्ली सहित पूरे उत्तर भारत में कड़ाके की ठंड पड़नी शुरू हो गई है।मौसम वैज्ञानिकों ने दिन में आसमान साफ रहने के साथ ही आज सुबह धुंध और कोहरा छाने का पूर्वानुमान व्यक्त किया था।आज सुबह राजधानी में सुबह के वक्त कोहरे की चादर देखने को मिली।राजस्थान के अधिकांश स्थानों पर कड़ाके की सर्दी पड़ रही है।मौसम विभाग ने अगले 48 घंटों में तापमान में और गिरावट आने की संभावना जताई।कल भी दिल्ली में तापमान 5.2 डिग्री तक पहुंच गया।दरअसल पहाड़ों में हुई बर्फबारी के कारण मैदानी इलाकों में सर्दी बढ़ी है।