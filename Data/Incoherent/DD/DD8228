राष्ट्रीय युवा संसद वह मंच है, जिसके जरिए 18 से 25 साल के युवाओं को जिले, राज्य और राष्ट्रीय स्तर पर अपनी बात रखने का अवसर दिया जाता है.इस स्वर को नीति निर्माताओं तक पहुंचाया जाता है, जिससे देश के उज्ज्वल भविष्य में युवाओं की सोच और तार्किकता को शामिल किया जा सके.खेल एवं युवा मामलों के मंत्री कर्नल राज्यवर्धन सिंह राठौर ने इसी साल 12 जनवरी को 18 से 25 आयु वर्ग समूह के लिये राष्ट्रीय युवा संसद का शुभारंभ किया था.26 फरवरी को 56 अंतिम प्रतिभागियों को राष्ट्रीय युवा संसद में अपने विचार रखने का अवसर मिला.युवा संसद युवाओं को नए भारत के बारे में सोचने और 2022 के पहले अपने संकल्पों को पूरा करने की योजना बनाने का खुला मंच देता है.सभी स्तरों पर आयोजित युवा संसद में 50 हजार से अधिक युवाओं ने भागीदारी की.उसके बाद चयनित युवाओं को राज्य युवा संसद में विचार रखने का मौका मिला.प्रधानमंत्री ने 31 दिसंबर, 2017 को अपने मन की बात कार्यक्रम में युवा संसद आयोजित किए जाने का विचार रखा था.नेहरू युवा केन्द्र, एनएसएस और केंद्रीय खेल एवं युवा मंत्रालय ने मिलकर इस पहल को आगे बढ़ाया है.यह महोत्सव नए भारत के विजन की प्रासंगिक और कारगर आवाज व्यक्त करता है.इनमें से चयनित 3 युवाओं को 27 फरवरी को दिल्ली के विज्ञान भवन में प्रधानमंत्री खुद सम्मानित करेंगे.खेल मंत्रालय और युवा मामलों के मंत्रालय ने एनएसएस और नेहरू युवा केंद्र के साथ मिलकर देशभर के 471 जिलों को नोडल सेंटर बनाया.नए भारत के निर्माण में युवाओं की भागीदारी सुनिश्चित करने के लिए पीएम मोदी की पहल रंग लाती नज़र आ रही है, राष्ट्रीय युवा संसद के माध्यम से देश के हर एक जिले से युवाओं ने आगे आकर इसमें शिरकत की, अंतिम तौर पर चयनित 3 युवाओं को पीएम मोदी 27 फरवरी को सम्मानित करेंगे.