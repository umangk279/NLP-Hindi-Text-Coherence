समझौते में दिव्‍यांगता नीति, इससे जुड़ी सेवाएं दिव्‍यांगजनों तक पहुंचाने, शिक्षा और प्रशिक्षण पर ध्‍यान केंद्रित किया गया है.ऑस्‍ट्रेलिया के एक प्रतिनिधिमंडल ने सोमवार को नई दिल्‍ली में सामाजिक न्‍याय और अधिकारिता मंत्री थावरचंद गहलोत से मुलाकात की.इस बैठक के बाद थावरचंद गहलोत ने कहा कि इस समझौता ज्ञापन के माध्‍यम से दोनों देशों की सरकारें दिव्‍यांगजनों के कल्‍याण और उनके हितों के संरक्षण की दिशा में आगे कदम उठाएंगी.प्रतिनिधिमंडल में शामिल ऑस्‍ट्रेलिया-भारत संस्‍थान के निदेशक तथा मुख्‍य कार्यकारी अधिकारी प्रोफेसर क्रेग जेफरी तथा अन्‍य सदस्‍यों ने समेकित विकास पाठयक्रम और संयुक्‍त नेतृत्‍व विकास कार्यक्रम के संबंध में पाठ्यक्रम बनाने पर चर्चा की.इस अवसर पर भारत और ऑस्‍ट्रेलिया के बीच दिव्‍यांगता के क्षेत्र में पिछले वर्ष नवंबर में हुए समझौते के क्रियान्‍वयन के बारे में चर्चा की गई.