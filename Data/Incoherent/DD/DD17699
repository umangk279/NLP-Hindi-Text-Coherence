भारत और श्रीलंका के बीच तीन टेस्ट मैचों की सीरीज़ का दूसरा मुकाबला गुरुवार से कोलंबो  में खेला जाएगा।पहले टेस्ट में शानदार जीत हासिल करने वाली टीम इंडिया की कोशिश इस मुक़ाबले को जीतकर सीरीज अपने नाम करने की होगी।टीम इंडिया ने जिस अंदाज में गॉल में ऐतिहासिक जीत दर्ज की वैसे ही यादगार जीत वो कोलंबो टेस्ट में भी हासिल करना चाहेगी।वहीं मेजबान टीम सीरीज में वापसी करने के इरादे से मैदान पर उतरेगी।गॉल में जीत का तिरंगा लहराने के बाद अब टीम इंडिया की नजरें श्रीलंका के खिलाफ कोलंबो में होने वाले दूसरे टेस्ट मैच पर लग गई है।