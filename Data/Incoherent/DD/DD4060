इस मौके पर मौजूद दिल्ली विकास प्राधिकरण यानि डीडीए के  उपाध्यक्ष तरूण कपूर ने बताया कि दिल्ली में 16 दिसंबर से अनधिकृत कॉलोनियों की रजिस्ट्री शुरू हो जाएगी।इन कॉलोनियों में रहने वाले लोग 16 दिसंबर से रजिस्ट्री करा सकेंगे।गौरतलब है कि पिछले सप्ताह संसद ने राष्ट्रीय राजधानी में 1731 अनधिकृत कॉलोनियों में रहने वाले लोगों को मालिकाना हक प्रदान करने के लिए एक विधेयक पारित किया था।दिल्ली की एक हजार सात सौ 31 अनधिकृत कॉलोनियों में रहने वाले लोगों को मालिकाना हक प्रदान करने के लिए केंद्र सरकार काफी गंभीर दिखाई दे रही है।केंद्रीय आवास और शहरी मामलों के मंत्री हरदीप सिंह पुरी ने सोमवार को आयोजित एक संवाददाता सम्मेलन में दिल्ली की 1731 अनधिकृत कॉलोनियों के नियमितीकरण की प्रगति की जानकारी प्रदान की।उन्होंने बतायाकि दिल्ली में अबतक करीब 1300 अनधिकृत कॉलोनियों का सीमांकन हो चुका है जिसमें से  800 अनधिकृत कॉलोनियों के मानचित्र डीडीए के पोर्टल पर अपलोड भी कर दिये गए हैं।हालांकि पोर्टल पर अब तक साढे नौ सौ रजिस्ट्रेशन हो भी चुके हैं।इसके लिए दिल्ली की एक हजार 731 कॉलोनियों में रहने वाले लोग डीडीए के पोर्टल पर आवेदन कर सकते हैं।प्रधानमंत्री आवास योजना के तहत जहां झुग्गी वहीं मकान पर विशेष ध्यान दिया जा रहा है।गिरीश निशाना संवाददाताकेंद्रीय आवास और शहरी मामलों के मंत्री हरदीप सिंह पुरी ने एक प्रेस कॉन्फ्रेंस के जरिये इन अनधिकृत कॉलोनियों के काम की प्रगति की जानकारी दी।