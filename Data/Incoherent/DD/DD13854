इस राष्ट्रीय सम्मेलन के उद्घाटन सत्र को संबोधित करते हुए जलपुरुष राजेंद्र सिंह ने जल संरक्षण के प्रति सभी को अपने-अपने स्तर पर अहम कदम उठाने की बात कही.‘न्यू इंडिया और पर्यावरण की चुनौतियां’ विषय पर दिल्ली में एक राष्ट्रीय सम्मेलन आयोजित किया गया है.गौरतलब है कि संयुक्त राष्ट्र के विश्व पर्यावरण दिवस 2018 की थीम ‘प्लास्टिक प्रदूषण पर रोकथाम’ रखी गई है और इस अभियान से जुड़ने की कड़ी में 'पर्यावरण की चुनौतियां और न्यू इंडिया' विषय पर दो दिवसीय राष्ट्रीय सम्मेलन आयोजित किया गया.दिल्ली विश्वविद्यालय के डॉ भीमराव अंबे़डकर कॉलेज में भी ‘न्यू इंडिया और पर्यावरण की चुनौतियां’ विषय एक राष्ट्रीय सम्मेलन आयोजित किया गया.सम्मेलन के उद्घाटन सत्र को संबोधित करते हुए जलपुरुष के नाम से मशहूर राजेंद्र सिंह ने नए भारत में पर्यावरण की नई चुनौतियों और उनके समाधान पर चर्चा की.उन्होंने पानी की एक-एक बूंद के महत्व से अवगत कराते हुए जल संरक्षण की बात पर भी बल दिया.पर्यावरण को लेकर देशभर में जगह-जगह विभिन्न कार्यक्रम आयोजित किए जा रहे हैं.सीएसआईआर के नीरी,  नेशनल इनवायर्नमेंट साइंस एकेडमी और इनवायरमेंटल एंड सोशल डेवलपमेंट एसोसिएशन जैसे संस्थानों के सहयोग से आयोजित इस सम्मेलन में देश के कुल 22 अलग-अलग शहरों से 200 से भी ज्यादा पर्यावरणविद, वैज्ञानिक, पर्यावरण संरक्षक और शोधार्थी अपने-अपने विचार रख रहे हैं.