विजय माल्या को यूके की कोर्ट से झटका लगा है।लंदन की कोर्ट ने भारतीय बैंकों की तरफ से 10 हजार करोड़ रुपए से ज्यादा  वापस करने के लिए दायर यूके लॉसूट में माल्या के खिलाफ फैसला सुनाया है.भारत से भी माल्या के लिए बुरी खबर आई है.मामले की सुनवाई कर रहे जज ने कहा कि आईडीबीआई बैंक सहित सभी लेंडर्स भारतीय कोर्ट की तरफ से दिए गए आदेश को लागू कर सकते हैं.जज ने माल्या की दुनिया भर में स्थित संपत्ति जब्त करने के आदेश को पलटने से भी इनकार कर दिया है.गौरतलब है कि विजय माल्या एक साल पहले लंदन में गिरफ्तार किया गया था.हालांकि, कुछ देर बाद ही उसे जमानत दे दी गई थी.कोर्ट ने कहा यह आदेश माल्या पर उनकी दिवालिया किंगफिशर एयरलाइंस के 1.4 अरब डॉलर कर्ज का जानबूझकर डिफॉल्ट करने के आरोपों से संबंधित था.प्रवर्तन निदेशालय की ओर से विशेष अभियोजक एन के माट्टा ने अदालत को बताया कि संपत्ति कुर्क करने वाले अधिकारियों की तरफ से निदेशालय को किसी तरह का जवाब नहीं मिला हैदिल्ली की एक अदालत ने विदेशी मुद्रा नियमन अधिनियम के उल्लंघन से जुड़े मनी लांड्रिंग मामले में कारोबारी विजय माल्या की संपत्ति कुर्क करने के लिए नया आदेश जारी किया है.