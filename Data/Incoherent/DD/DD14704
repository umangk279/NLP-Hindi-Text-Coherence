लोकसभा में वित्त मंत्री अरुण जेटली आज पेश करेंगे भगोड़ा आर्थिक अपराधी विधेयक, विपक्ष के हंगामे के चलते अब तक नही हो पाया था बिल पेश  संसद के बजट सत्र के दूसरे चरण का आज 16वां दिन है।लोकसभा में आज भगोड़ा आर्थिक अपराधी विधेयक 2018 पेश किया जाएगा।अब तक संसद के दोनों सदनों की कार्यवाही विपक्षी दलों के हंगामे के चलते बाधित होती रही है।लोकसभा में वित्त मंत्री अरुण जेटली इस विधेयक को पेश करेंगे।हांलाकि सरकार लगातार कह रही है कि वह अविश्वास प्रस्ताव समेत सभी अहम मुद्दों पर चर्चा के लिए तैयार है, लेकिन विपक्ष लगातार संसद की कार्यवाही को बाधित कर रहा है।एक ओर जनहित से जुड़ कई विधेयक लटके हुए हैं, वहीं अब टीडीपी और वाईएसआर कांग्रेस के बाद अब कांग्रेस पार्टी ने भी लोकसभा में अविश्वास प्रस्ताव लाने के लिए नोटिस दिया है।