आतंकवाद के मुद्दे पर उन्होंने कहा कि अब ये बात साफ हो चुकी है कि पाकिस्तान आतंकवाद का केंद्र है.साथ ही उन्होंने कहा कि इस्लामाबाद में भारत के उच्चायुक्त को कई मुद्दों का सामना करना पड़ रहा है और इसको लेकर मंत्रालय ने स्थापित तंत्र के जरिए पाकिस्तान के सामने इस मामले को उठाया है.पाकिस्तान की ओर से अपने राजदूत को विचार-विमर्श के लिए इस्मालाबाद वापस बुलाने के मसले पर भारत ने कहा है कि उन्हें परामर्श के लिए बुलाया गया है और यह सामान्य बात है.विदेश मंत्रालय  के प्रवक्ता रवीश कुमार ने कहा कि भारत पाकिस्तानी उच्चायोग द्वारा उठाए गए मुद्दों को देख रहा है.उन्होंने कहा कि हम चाहते हैं कि हमारे कर्मचारियों को जिन मुश्किलों का सामना करना पड़ रहा है उनका पाकिस्तान हल करे और उनकी सुरक्षा भी सुनिश्चित करे.