तीनों वैज्ञानिकों को मानव शरीर की आंतरिक जैविक घड़ी विषय पर किए गए उनके उल्लेखनीय कार्य के लिए नोबेल पुरस्कार के लिए चुना गया।आंतरिक जैविक घड़ी को सर्केडियन रिदम के नाम से जाना जाता है।अमेरिका के तीन वैज्ञानिकों जेफरी सी हॉल, माइकल रॉशबाश और माइकल डब्ल्यू यंग को साल 2017 का चिकित्सा के क्षेत्र का नोबेल पुरस्कार मिला।नोबेल चयन करने वाली समिति ने कहा कि इन खोजों में इस बात की व्याख्या की गई है कि पौधे, जानवर और इंसान किस प्रकार अपनी आंतरिक जैविक घड़ी के अनुरूप खुद को ढालते हैं ताकि वे धरती की परिक्रमा के अनुसार अपने को ढाल सकें।जीव-जंतुओं सहित सभी जीवित प्राणियों के भीतर शारीरिक प्रक्रियाओं में चलने वाला 24 घंटे का चक्र होता है।यह आपके जगने-सोने के समय, हार्मोन के स्राव, शरीर के तापमान सहित विभिन्न शारीरिक प्रकियाओं को नियंत्रित करता है।नींद न आने जैसी समस्याएं भी इसी सर्केडियन रीदम से जुड़ी बताई जाती है।