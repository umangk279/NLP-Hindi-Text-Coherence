प्रधानमंत्री नरेंद्र मोदी ने इस मौके पर ब्रिक्स रेटिंग एजेंसी के तुरंत गठन करने को लेकर कार्रवाई शुरु करने को कहा।चीन के राष्ट्रपति शी जिनपिंग ने भारत के आर्थिक और सामाजिक विकास की भी तारीफ की और भारत के लिए बड़ी सफलता हासिल करने की कामना की।हैम्बर्ग में जी-20 शिखर सम्मेलन से इतर प्रधानमंत्री नरेंद्र मोदी ने ब्रिक्स नेताओं से मुलाकात की।प्रधानमंत्री नरेंद्र मोदी ने इसके सुरक्षित पनाहगाह और आतंकवाद के वित्तीय पोषण के खिलाफ एक साथ कार्रवाई करने का भी आह्वान किया।आतंकवाद जैसे गंभीर विषय को मु्द्दा बनाते हुए प्रधानमंत्री नरेंद्र मोदी ने ब्रिक्स के नेताओं से इस पर मिलकर कार्रवाई करने की बात पर बल दिया।उन्होंने आतंकवाद के खिलाफ भारत के मजबूत पक्ष और उसकी अध्यक्षता में ब्रिक्स को गति मिलने और 2016 में गोवा में आयोजित हुए शिखर सम्मेलन के बाद निकले परिणाम की सराहना की।उन्होंने ब्रिक्स के नेताओं से आर्थिक मामलों में भूमिका निभाने को भी कहा।प्रधानमंत्री नरेंद्र मोदी ने जलवायु परिवर्तन का मुद्दा भी उठाया और कहा कि भारत पेरिस समझौते को लागू करने के लिए प्रतिबद्ध है।प्रधानमंत्री ने अफ्रीका के विकास पर प्राथमिकता के साथ सहयोग करने का आह्वान किया।उन्होंने लोगों के बीच बेहतर आदान-प्रदान स्थापित करने को भी कहा।पीएम मोदी ने उत्पाद एवं सेवा कर सहित सुधारों का जिक्र करते हुए सतत वैश्विक अर्थव्यवस्था को हासिल करने के लिए मिलकर काम करने की आवश्यकता पर बल दिया।पीएम मोदी ने आतंकवाद का मुद्दा उठाते हुए इस पर सभी से एकजुट होने को कहा।आतंकवाद पर प्रधानमंत्री नरेंद्र मोदी के रुख का चीन के राष्ट्रपति शी जिनपिंग ने भी समर्थन किया।उन्होंने व्यापार, ज्ञान और व्यावसायिक क्षेत्र में संरक्षणवाद के चलन के खिलाफ मिलकर आवाज उठाने की वकालत की।अपने उद्घाटन भाषण में चीनी राष्ट्रपति ने कहा कि वे सितंबर के महीने में शियामेन में आयोजित होने वाले नौवें ब्रिक्स शिखर सम्मेलन के लिए तैयार हैं।प्रधानमंत्री नरेंद्र मोदी ने भी आयोजित होने वाले शिखर सम्मेलन के लिए अपनी बधाई दी।प्रधानमंत्री ने चीनी राष्ट्रपति शी जिनपिंग समेत कई नेतओं से की अनौपचारिक बातचीत।जी- 20 की बैठक से अलग पीएम ने की जापान के पीएम शिंजो आबे और कनाडा के जस्टिन ट्रूडो से की द्वीपक्षीय बातचीत।