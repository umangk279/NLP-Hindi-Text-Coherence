सुधाकर दास की रिपोर्टकोरोना काल में यूपीआई के जरिए लेनदेन अप्रैल माह में एक लाख 51 हजार करोड़ रुपए पर सिमट गया था.अब जुलाई महीने में UPI के जरिए ऑल टाईम हाई यानी रिकार्ड ट्रांजैक्शन और लेन- देन दर्ज़ किया गया है.हालांकि मई से इसमें बढ़ोतरी हुई थी, जब इसके जरिए 2 लाख 18 हजार करोड़ रुपये से ज्यादा का लेन देन हुआ.नेशनल पेमेंट्स कॉर्पोरेशन ऑफ इंडिया यानी एनपीसीआई के मुताबिक बीते जुलाई में यूपीआई के जरिए 149 करोड़ से ज्यादा ट्रांजैक्शन हुए हैं.यदि इसके जरिए कुल लेन- देन की बात की जाए तो वो 2 लाख 90 हज़ार करोड़ रुपये से ज़्यादा है.डिजिटल इकोनामी के साथ-साथ यह अर्थव्यवस्था के अच्छे दिनों के लौटने का भी संकेत है.अर्थव्यवस्था के मोर्चे पर बड़ी खबर है.रिकॉर्ड ट्रांजैक्शन और रिकॉर्ड लेन- देन ऑनलाइन विकल्पों की तरफ बढ़ते आकर्षण के साथ ही इस बात का भी प्रतीक है कि महामारी से उबरकर अर्थव्यवस्था लगातार मजबूत हो रही है.इस बात के संकेत मिलने लगे हैं कि कोरोना संकट के बाद देश की अर्थव्यवस्था तेज़ी से पटरी पर लौट रही है.जुलाई महीने यूपीआई और भीम के जरिए रिकॉर्ड करीब डेढ़ अरब ट्रांजैक्शन हुए हैं तो अब तक का सर्वाधिक वैल्यू का लेन- देन भी हुआ है.