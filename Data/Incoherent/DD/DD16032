आतंकवाद से मुकाबले के लिए भारत ने सभी देशों से प्रत्यर्पण समझौतों और खुफिया सूचनाओं के आदान-प्रदान पर सहयोग बढ़ाने की अपील की है।सोची में आयोजित शंघाई सहयोग संगठन सम्मेलन में विदेश मंत्री सुषमा स्वराज ने संबोधित किया और आतंकवाद के सभी रूपों की कड़ी आलोचना की।विदेश मंत्री ने साथ ही कहा कि भारत के लिए कनेक्टिविटी सर्वोच्च प्राथमिकता है लेकिन इसके लिए संप्रभुता का सम्मान होना आवश्यक है।रूस के सोची शहर में शंघाई सहयोग संगठन (एससीओ) की बैठक में भारत का प्रतिनिधित्व कर रही विदेश मंत्री सुषमा स्वराज ने आतंकवाद की कड़ी आलोचना करते हुए कहा कि इससे निपटने के लिए अंतरराष्ट्रीय सहयोग जरूरी है।