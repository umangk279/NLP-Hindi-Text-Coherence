इस मसले पर बंद का मिला जुला असर रहा और छिटपुट घटनाओं को छोडकर पुलिस की पर्याप्त तैनाती की वजह से हालात सामान्य रहे ।दूसरी तरफ लोकसभा में  विपक्ष ने मामला उठाय़ा तो  सत्तापक्ष ने कांग्रेस पर इस मामले को लेकर राजनीति करने का आरोप लगाया।गृहमंत्री पहले ही राज्य के मुख्यमंत्री से  बात कर हालात की जानकारी ले चुके हैं ।बीते दिनों महाराष्ट्र के कुछ ईलाको में भड़की हिंसा के बाद हालात लगातार सुधर रहें हैं।वहीं संसद के दोनों सदनों में कोरेगांव में हुई हिंसा के मामले को लेकर जमकर हंगामा हुआ।हालांकि आज भी मुंबई सेमत महाराष्ट्र के कुछ ईलाको में बंद का असर देखने को मिला और छुटपुट हिंसा की भी खबर है।केंद्र सरकार की भी पूरे मामले पर नजर है ।केंद्र सरकार का कहना है कि विपक्षी दल मामले को भडका रहे हैं लेकिन राज्य सरकार हालात को संभाल रही है ।राज्यसभा की बैठक शुरू होते ही विपक्ष के हंगामे के कारण सदन की बैठक दो बजे तक के लिए स्थगित करनी पड़ी।भीमा कोरेगांव की लड़ाई की 200वीं वर्षगांठ से जुड़े कार्यक्रम के बाद भड़की हिंसा से महाराष्ट्र के कुछ इलाकों में विरोध प्रदर्शन हुआ ।दिन भर के हंगामे के चलते कुछ देर पर ट्रैफिक पर असर पड़ा लेकिन पुलिस ने जल्दी ही हालात संभाल लिया ।कुल मिलाकर महाराष्ट्र में हालात सामान्य हो रहे हैं और राज्य तथा केंद्र सरकार मामले पर नजर रखे हुए हैं ।