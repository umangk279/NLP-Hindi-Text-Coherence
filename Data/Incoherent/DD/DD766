राष्ट्रपति ने हादसे में मारे गए लोगों के प्रति शोक जताया है और घायलों के जल्द से जल्द स्वस्थ होने की कामना की है।लेबनान की राजधानी बेरूत में मंगलवार को हुए दो धमाकों में 78 लोगों की मौत हो गई और करीब चार हजार लोग घायल हो गए।राष्ट्रपति आउन ने एक जांच समिति के गठन का भी आह्वान किया जो 48 घंटे के भीतर अपनी रिपोर्ट सौंपेगी।धमाका इतना जबरदस्त था कि इसे सुदूर भूमध्यसागरीय क्षेत्र में 200 किलोमीटर से ज्यादा दूर तक साइप्रस में सुना और महसूस किया गया।धमाके शहर के बंदरगाह क्षेत्र में हुए हैं।राष्ट्रपति ने कहा है कि ढाई हजार टन से भी ज्यादा अमोनियम नाइट्रेन पिछले छह वर्षों से बिना सुरक्षा उपायों के एक गोदाम में रखा गया, यह अस्वीकार्य है और जो भी इसके लिए जिम्मेदार है उसे कठोर सजा का सामना करना पड़ेगा।लेबनान के प्रधानमंत्री हसन दिआब ने पीड़ितों के लिए राष्ट्रीय शोक की घोषणा की है।खबरों के मुताबिक धमाकों के बाद शहर की कई इमारतों को नुकसान हुआ है।वहीं, घटना के बाद लेबनान के राष्ट्रपति माइकल आउन ने कैबिनेट की आपात बैठक बुलाई और बेरूत में दो सप्ताह के लिए आपातकाल लागू कर दिया है।