प्रधानमंत्री नरेंद्र मोदी ने सोमवार को विभिन्न सामाजिक कल्याण संगठनों के सदस्यों के साथ वीडियो कॉन्फ्रेंस के जरिए बातचीत की.प्रधानमंत्री ने कहा कि महात्मा गांधी कहते थे कि गरीबों की सेवा देश सेवा का सबसे बढ़िया तरीका है, प्रधानमंत्री ने उन संस्थाओं की तारीफ की जो मानवता की सेवा कर रही हैं.प्रधानमंत्री ने कहा कि पूरा देश कोरोना वायरस के ख़िलाफ़ लड़ाई में काफी लचीलापन, साहस और धैर्य दिखा रहा है.