करगिल विजय दिवस के मौके पर देश वीर शहीदों की शहादत को याद कर रहा है, केन्द्रीय मंत्री वीके सिंह ने करगिल पराक्रम परेड को हरी झंडी दिखाकर परेड की शुरुआत की।कारगिल युद्ध के हीरो और परमवीर चक्र विजेता योगेंद्र सिंह यादव भी इसमें शामिल हुए।पूर्व सैनिकों के संगठन वेटरंस इंडिया की ओर से आयोजित इस परेड में सैंकड़ों बाइकर्स ने हिस्सा लिया।वहीं एनडीए के उपराष्ट्रपति उम्मीदवार वैंकेया नायडू ने इस मौके पर कहा मानवता का दुश्मन आतंकवाद पाकिस्तान की नीति बन चुका है, भारत एक शांतिप्रिय देश है और जो भी लोग देश की शांति में खलल डालना चाहते हैं, उन्हें कभी कामयाबी नहीं मिलेगी।कारगिल के वीरों के सम्मान में राजधानी दिल्ली में आज कारगिल पराक्रम परेड का आयोजन किया गया, जिसमें मुख्य अतिथि के तौर पर विदेश राज्यमंत्री जनरल वी के सिंह शरीक हुए।जनरल वी के सिंह ने कहा कि देश की आज़ादी का महत्व जानने और जताने के लिए महज़ 15 अगस्त की तारीख ही मायने नहीं रखती, बल्कि ये जज़्बा नौजवानों में ज़िंदगी भर रहना चाहिए और हर दिन देशभक्ति की भावना जाग्रत रहनी चाहिए।यमुना स्पोर्ट्स काम्प्लैक्स से इंडिया गेट तक चले इस परेड की शुरूआत जनरल वी के सिंह ने झंडी दिखाकर की।