पांच बार की विश्व चैम्पियन और ओलंपिक कांस्य पदक विजेता मैरी कॉम ने एशियाई बॉक्सिंग चैम्पियनशिप की लाइट फ्लाईवेट कैटेगरी में स्वर्ण पदक अपने नाम किया।उनका गेम प्लान काम आया और वे सर्वसम्मति से विजेता घोषित की गईं।25 नवंबर को 35 साल की होने जा रही मैरी कॉम ने 48 किलो वर्ग के फ़ाइनल में उत्तर कोरिया की किम यांग मी को 5-0 से शिकस्त दी।दूसरे और तीसरे राउंड में उतना एक्शन नहीं दिखा।दोनों मुक्केबाज़ों ने पहले राउंड की शुरुआत से ही आक्रमण की कोशिश की और पहले राउंड में कड़ा मुक़ाबला देखने को मिला।मैरीकॉम ने अपने अनुभव का फ़ायदा उठाते हुए डिफेंसिव खेल दिखाया और मौका मिलते ही पंच लगाकर स्कोर किया।