न्यूजीलैंड के क्राइस्टचर्च में दो मस्जिदों में अज्ञात बंदूकधारियों ने गोलीबारी की जिसमें कई लोगों के मारे जाने की आशंका है।पुलिस ने चेतावनी जारी की है कि लोग प्रभावित इलाके में आने से बचें।यह हादसा उस समय हुआ जब लोग मस्जिद में जुमे की नमाज़ कर रहे थे।इस घटना के बाद 4 संदिग्धों को पुलिस ने गिरफ्तार कर लिया है।ऐतियात के तौर पर इलाके के सभी स्कूलों और अस्पतालों को बंद कर दिया गया है।पुलिस कमिश्नर माइक बुश के मुताबिक हिरासत में लिए गए संदिग्धों से पूछताछ जारी है।बांग्लादेश की क्रिकेट टीम बाल-बाल बची, प्रधानमंत्री जैसिंडा अर्डर्न ने कहा यह इतिहास का सबसे काला दिन है।मीडिया को संबोधित करते हुए प्रधानमंत्री  जैसिंडा अर्डर्न ने इसे इतिहास का सबसे काला दिन बताया है।न्यूज़ीलैंड का दौरा कर रही बांग्लादेश क्रिकेट टीम के खिलाड़ियों ने ट्विटर पर जानकारी दी है कि वो गोलीबारी में सुरक्षित बचने में कामयाब रहे।न्यूजीलैंड के क्राइस्टचर्च में दो मस्जिदों में हुई गोलीबारी की वजह से बांग्लादेश और न्यूजीलैंड के बीच कल से शुरू होने वाला टेस्ट मैच रद्द कर दिया गया।