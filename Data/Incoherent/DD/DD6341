बीजेपी सांसद राजीव चंद्रशेखर ने अपनी बात को आगे बढ़ाते हुए कहा कि उन्हें संविधान के अनुच्छेद-19 के तहत बोलने का अधिकार है इसलिए उन्होंने इस मुद्दे को सदन में उठाया.राज्यसभा में बुधवार को कर्नाटक के सांसद राजीव चंद्रशेखर ने तिरंगा टीवी में पत्रकारों के साथ किए गए दुर्व्यवहार और दूसरों को बुलाकर उनके साथ मारपीट और उन्हें नौकरी से हटाए जाने का मुद्दा उठाया, जिस पर कांग्रेस की ओर से जयराम रमेश ने इस बात को लेकर आपत्ति की कि राजीव चंद्रशेखर खुद एक चैनल के मालिक हैं इसलिए इनके ऊपर कनफ्लिक्ट ऑफ इंटरेस्ट का मामला बनता है.(ऋषि कुमार, संवाददाता)मामले पर राज्यसभा में पॉइंट ऑफ ऑर्डर के जरिए बीजेपी सांसद भूपेंद्र यादव ने कहा कि इस मामले को एथिक्स कमेटी को भेजा जाए, जिस पर सभापति ने कहा कि यह मामला उनके सामने है बाद में फैसला किया जाएगा भूपेंद्र यादव ने सदन में किसी भी महिला पत्रकार के साथ अभद्र व्यवहार का तीखा विरोध किया.सभापति ने दखल देते हुए इस मामले में राजीव चंद्रशेखर से कहा कि वे सिर्फ सोशल मीडिया से संबंधित इस मामले को ही रखें, न कि मीडिया इंटरेस्ट के रूप में.