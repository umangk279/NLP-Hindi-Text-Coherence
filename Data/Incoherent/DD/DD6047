विदेश मंत्री एस. जयशंकर ने अमेरिकी विदेश मंत्री माइक पोंपियो के साथ हुई द्विपक्षीय वार्ता में कड़ा संदेश देते हुए कहा है कि कश्मीर के मुद्दे पर सिर्फ और सिर्फ द्विपक्षीय बातचीत ही होगी।इससे पहले आज अमेरिकी राष्ट्रपति डोनाल्ड ट्रंप ने उम्मीद जताई थी कि कश्मीर मुद्दे को भारत और पाकिस्तान आपस में मिलकर चर्चा के ज़रिए सुलझा लेंगे।विदेश मंत्री एस. जयशंकर ने अपने ट्वीट में कहा कि आज सुबह उन्होंने अमेरिकी समकक्ष पोम्पियो को साफ शब्दों में अवगत कराया है कि कश्मीर पर अगर किसी भी प्रकार की चर्चा होती है तो, केवल पाकिस्तान के साथ होगी और केवल द्विपक्षीय रूप से ही होगी।अमेरिकी विदेश मंत्री के साथ द्विपक्षीय वार्ता में भारत ने फिर साफ किया अपना रुख, कहा- कश्मीर के मसले पर सिर्फ पाकिस्तान से होगी बातचीत।भारत ने एक बार फिर कश्मीर के मामले में अपना रुख साफ कर दिया है।