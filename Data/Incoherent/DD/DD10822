ऐसा पहली बार हुआ है कि रोहिंग्या प्रवासियों को भारत से वापस भेजा गया है।शीर्ष अदालत ने सात रोहींगियाओं को असम से वापस म्यांमार भेजने के केंद्र के फैसले में हस्तक्षेप करने से इंकार कर दिया है.ये वो सात रोहिंग्या है जो असम में अवैध रूप से रह रहे थे और गुरूवार को उन्हें उनके मूल देश म्यामां वापस भेज दिया।हाल ही में गृह मंत्री राजनाथ सिंह ने कहा था कि राज्यों से रोहिंग्या शरणार्थियों की पहचान कर उनका  बायोमेट्रिक ब्योरा एकत्र करने को कहा गया है.असम में गैरकानूनी तरीके से रह रहे सात रोहिंग्या शरणार्थियों के मुद्दे पर सुप्रीम कोर्ट के फैसले का भविष्य में भी असर होगा.भारत सरकार ने  पिछले साल संसद में बताया था कि भारत में 14000 से अधिक रोहिंग्या रह रहे हैं जो कि संयुक्त राष्ट्र शरणार्थी एजेंसी यूएनएचसीआर से पंजीकृत हैं।इससे पहले दिन में उच्चतम न्यायालय असम में अवैध रूप से आए सात रोहिंग्याओं को उनके मूल देश म्यामां भेजने के सरकार के फैसले में हस्तक्षेप करने से इनकार कर दिया।केन्द्र सरकार ने न्यायालय को बताया कि ये सात रोहिंग्या गैरकानूनी तरीके से 2012 में भारत में आये थे और उन्हें विदेशी नागरिक कानून के तहत सजा हुयी थी।म्यामां के राजनयिकों को वाणिज्यिक पहुंच प्रदान की गई थी जिन्होंने प्रवासियों की पहचान की पुष्टि की।जिन रोहिंग्या प्रवासियों को वापस भेजा गया उनमें मोहम्मद जमाल, मोहबुल खान, जमाल हुसैन, मोहम्मद यूनुस, सबीर अहमद, रहीम उद्दीन और मोहम्मद सलाम शामिल हैं और इनकी आयु 26 से 32 वर्ष के बीच है।न्यायालय ने इस संबंध में इनमें से एक प्रवासी द्वारा दायर अर्जी खारिज कर दी।इन अवैध प्रवासियों को 2012 में पकड़ा गया था और उसके बाद से वे असम के सिलचर स्थित कछार केंद्रीय जेल में बंद थे।म्यामां के इन सात नागरिकों को  मणिपुर में मोरेह सीमा चौकी पर म्यामां अधिकारियों को सौंपा गया।बीजेपी ने इस मामले में कांग्रेस पर हमला बोलते हुए कहा है कि कुछ लोग ऐसे लोगों के साथ खड़े हैं।प्रधान न्यायाधीश रंजन गोगोई, न्यायमूर्ति संजय किशन कौल और न्यायमूर्ति के एम जोसेफ की पीठ ने  सात रोहिंग्या प्रवासियों को वापस भेजने की इजाजत देते हुए कहा कि सक्षम अदालत ने उन्हें अवैध पाया प्रवासी पाया और उनके मूल देश ने उन्हें नागरिक स्वीकार कर लिया है।राज्यों की रिपोर्ट को  केंद्र राजनयिक माध्यम से म्यामांर सरकार को भेजेगी ।अवैध प्रवासियों की म्यामां की नागरिकता की पुष्टि पड़ोसी देश की सरकार द्वारा रखाइन प्रांत में उनके पतों का सत्यापन के बाद हुआ और इन सभी को म्यामां की सरकार ने यात्रा दस्तावेज प्रदान किये।