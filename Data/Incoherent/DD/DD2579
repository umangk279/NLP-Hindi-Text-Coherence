बीजेपी अध्यक्ष जे पी नड्डा भी इस दौरान घंटी बजाते नजर आए, केन्द्रीय मंत्रियों की अगर बात करें तो केन्द्रीय मंत्री राजनाथ सिंह, अमित शाह, रविशंकर प्रसाद, प्रकाश जावड़ेकर, गिरिराज सिंह, रामविलास पासवान,सभी घंटी बजाकर इस मुहीम में शामिल हुए।जनता कर्फ्यू के दौरान शाम को 5 बजे, जब पूरा देश ध्वनि उत्पन्न कर रहा था, कोरोना वायरस को खत्म करने के लिए, लोग घंटे, शंख बजा रहे थे, ताली बजा रहे थे और थाली बजा रहे थे।ये उद्घोष किया जा रहा था प्रधानमंत्री मोदी के उस आह्वान पर जिसमें पीएम ने कहा था कि जो लोग कोरोना वायरस से लड़ रहे हैं उन्हें धन्यवाद देने के लिए बालकनी में आकर ध्वनि उत्पन्न करें।जैसे ही देश में घड़ी की सूई ने पांच बजाए पूरे देश में लोग पीएम की अपील पर कोरोना से लड़ रहे कर्मवीरों के समर्थन में धन्यवाद के नाद के रुप में सामने आए।विभिन्न राज्यों के मुख्यमंत्री भी इस मुहीम में शामिल हुए।यूपी के मुख्यमंत्री योगी आदित्यनाथ, हरियाणा सीएम मनोहर लाल खट्टर, आंध्र प्रदेश के मुख्यमंत्री जगनमोहन रेड्डी, तेलंगाना के मुख्यमंत्री के चंद्रशेखर राव, सभी घंटी या ताली बजाते नजर आये।बॉलीवुड सेलीब्रिटिज ने भी पीएम मोदी के आह्वान पर कोरोना के खिलाफ मैदान में उतरे चिकित्सक, पुलिस और दूसरी सेवा के लोगों को धन्यवाद दिया, महानायक अमिताभ बच्चन ,बेटे अभिशेख, बहु ऐश्वर्या और पूरे परिवार के साथ घंटी और ताली बजाते नजर आए रितिक रौशन हों या अक्षय कुमार या अनुपम खैर, करन जौहर सभी इस मुहीम में शामिल हुए।आइए, इसी संकल्प के साथ, इसी संयम के साथ एक लंबी लड़ाई के लिए अपने आप को बंधनों (Social Distancing) में बांध लें।कोरोना वायरस के संक्रमण को रोकने के लिए सामाजिक दूरी बनाने के लिए पीएम मोदी के आह्वान पर ये मुहिम शुरू हुई, पीएम मोदी ने भी इस मुहीम के लिए लोगों को धन्यवाद किया, मोदी ने एक ट्वीट में कहा. . . कोरोना वायरस की लड़ाई का नेतृत्व करने वाले प्रत्येक व्यक्ति को देश ने एक मन होकर धन्यवाद अर्पित किया।देशवासियों का बहुत-बहुत आभार।प्रधानमंत्री नरेंद्र मोदी की मां ने भी इस मुहिम में बढचढ कर हिस्सा लिया ।क्या आम या खास हर कोई कोरोना से लड़ने वाले सिपाहियों को धन्यवाद दे रहा था, देश के राष्ट्रपति रामनाथ कोविंद प्रथम महिला और अपने परिवार के साथ ताली बजाते नजर आये।देश का पूर्वी हिस्सा हो या पश्चिमी, उत्तरी हो या दक्षिणी , बडे हों या छोटे महिला हो या पुरुष बुजुर्ग हो या बच्चे सब इस अभियान का हिस्सा थे।भारत के इस उद्घोष के बाद पीएम मोदी ने ट्वीट कर कहा कि. . . . ये धन्यवाद का नाद है, लेकिन साथ ही एक लंबी लड़ाई में विजय की शुरुआत का भी नाद है।ये नाद है देश का , ये शंखनाद है देश की 130 करोड़ जनता का।