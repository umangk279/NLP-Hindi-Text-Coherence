पीएम मोदी ने कांग्रेस के तंज का जवाब दिया, साथ ही लोगों को भरोसा दिलाया कि एक चाय वाला कभी देश तो नहीं बेचेगा.पीएम मोदी ने गुजरात में एक के बाद एक चुनावी रैलियां कर राज्य की राजनीति में हलचल मचा दी.कच्छ से लेकर दक्षिण गुजरात के सूरत तक पीएम ने एक के बाद एक चार जनसभाओं को संबोधित किया.रैलियां इस तरह आयोजित की गई थीं कि एक दिन में 24 विधानसभा सीटों पर मोदी का असर हो.धुआंधार चुनाव प्रचार से पहले उन्होंने कच्छ के आशापुरा मंदिर में पूजा-अर्चना की.प्रधानमंत्री नरेंद्र मोदी ने सोमवार को भुज के कच्छ में सबसे पहली रैली को संबोधित किया और कांग्रेस पर जमकर निशाना साधा.प्रधानमंत्री ने कुल चार रैलियों को संबोधित किया.कांग्रेस पर गरजते हुए कहा कि कांग्रेस ने ग़रीबी और ग़रीबों का मज़ाक ही उड़ाया है.पीएम मोदी ने जसदण-राजकोट की चुनावी जनसभा में कांग्रेस पर आरोप लगाया कि उसने हमेशा गुजरात के साथ भेदभाव किया है और ये सिलसिला सरदार पटेल से लेकर नरेंद्र मोदी तक चला आ रहा है.