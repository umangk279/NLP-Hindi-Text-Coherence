2 से 13 सितंबर तक आयोजित होने वाले सम्मेलन में 200 देशों के 3,000 प्रतिनिधि और मंत्रीगण समेत 5,000 प्रतिभागी हिस्सा लेंगे.ऐसे में भारत के लिए ये सम्मेलन काफी अहमियत रखता है.इस दौरान दिल्ली घोषणा-पत्र का भी एलान होगा.दुनियाभर में बंजर जमीन को बचाने के लिए कॉप-14 का दिल्ली में आयोजन होगा.केंद्रीय पर्यावरण एवं वन मंत्री प्रकाश जावडेकर ने कहा कि ज़मीन को बंजर होने से बचाने के लिए आगामी 2 से 13 सितंबर तक दिल्ली में कॉप-14 सम्मेलन का आयोजन होगा.कॉप-14 के कार्यक्रम की घोषणा करते हुए केंद्रीय पर्यावरण एवं वन मंत्री प्रकाश जावडेकर ने कहा कि अगले दस साल के दौरान भारत में 50 लाख हेक्टेयर बंजर जमीन को उपजाऊ बनाया जाएगा.कॉप-14 के दौरान न केवल भूमि प्रबंधन और योजना पर चर्चा होगी, बल्कि इस दिशा में स्थानीय, राष्ट्रीय और वैश्विक स्तर पर क्या कदम उठाए जा सकते हैं इस पर भी विचार-विमर्श किया जाएगा.भारत में ये समस्या और भी गंभीर है, जहां करीब 29 फीसदी जमीन मरुस्थलीकरण और भूमि क्षरण से प्रभावित है.भारत ने अगले दस साल के दौरान 50 लाख हेक्टेयर बंजर जमीन को उपजाऊ करने का लक्ष्य रखा है.कॉप-14 सम्मेलन के दौरान उपजाऊ जमीन के मरुस्थलीकरण और क्षरण को रोकने के लिए पिछले दो साल में किए गए कार्यों की समीक्षा की जाएगी.इसमें मरुस्थलीकरण, भूमि क्षरण और सूखे पर चर्चा होगी.उन्होंने कहा कि इस सम्मेलन में करीब 200 देशों के पांच हजार से अधिक प्रतिनिधि शामिल होंगे, जो मरुस्थलीकरण, भूमि क्षरण और सूखे जैसी चुनौतियों से निबटने पर चर्चा करेंगे.गौरतलब है कि विश्व की एक-तिहाई यानि करीब 4 अरब हेक्टेयर जमीन मरुस्थलीकरण से प्रभावित है और इसका असर 25 करोड़ लोगों पर पड़ रहा है.