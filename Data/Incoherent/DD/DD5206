इसी का नतीजा है कि 2014 से पहले जहां ग्रामीण स्वच्छता का दायरा 40 प्रतिशत से भी कम था, आज वो बढ़कर करीब-करीब 100 प्रतिशत पहुंच रहा है।प्रधानमंत्री नरेंद्र मोदी को स्वच्छ भारत मिशन के कुशल नेतृत्व के लिये न्यूयॉर्क में बिल और मेलिन्डा गेट्स फाउंडेशन के ग्लोबल गोलकीपर्स अवार्ड से सम्मानित किया गया।प्रधानमंत्री नरेंद्र मोदी ने बताया कि भारत, स्वच्छता को लेकर अपने लक्ष्य को प्राप्त करने के करीब है, लेकिन दूसरे बड़े मिशन पर भी तेज़ी से काम चल रहा है।प्रधानमंत्री नरेंद्र मोदी ने पुरस्कार को 130 करोड़ भारतीयों को समर्पित किया।गेट्स फाउंडेशन ने इससे पूर्व  एक बयान में कहा था कि इसका सकारात्मक प्रभाव विश्व के निर्धनतम लोगों को स्वस्थ माहौल उपलब्ध कराने के प्रयासों पर पड़ेगा।प्रधानमंत्री नरेंद्र मोदी ने कहा कि बीते पाँच साल में देश में रिकॉर्ड 11 करोड़ से ज्यादा शौचालयों का निर्माण कराया जा सका।फाउंडेशन के पिछले कार्यक्रमों में बराक ओबामा जैसी राजनीतिक हस्तियों को सम्मानित किया जा चुका है।यह पुरस्कार भारत में पचास करोड़ लोगों को स्वच्छ, स्वस्थ और सुरक्षित वातावरण उपलब्ध कराने के लिये प्रधानमंत्री मोदी के प्रति आभार का प्रतीक है।उन्होंने कहा कि ये सम्मान उन भारतीयों को समर्पित है जिन्होंने स्वच्छ भारत मिशन को एक जनआंदोलन में बदला।