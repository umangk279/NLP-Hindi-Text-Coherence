खेल मंत्रालय ने आठ राज्‍यों में खेलों इंडिया राज्‍य उत्‍कृष्‍टता केन्‍द्रों को उन्‍नत बनाने का निर्णय लिया है।इस कार्य पर 95 करोड़ 19 लाख रुपए की लागत आएगी.खेल मंत्री किरेन रिजिजु ने बताया कि देश में खेलों के विकास के लिए अनुकूल वातावरण तैयार करने और ओलम्पिक्‍स में भारतीय प्रतिभागियों का बेहतर प्रदर्शन सुनिश्चित करने के लिए यह निर्णय लिया गया है।इसका उद्देश्‍य भावी ओलंपिक चैपियनों की पहचान कर उन्‍हें आवश्‍यक सुविधाएं प्रदान करना है।