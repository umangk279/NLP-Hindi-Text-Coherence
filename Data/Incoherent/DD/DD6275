लोक सभा अध्यक्ष ओम बिरला ने कहा कि जलवायु परिवर्तन का विश्वभर में व्यापक प्रभाव पड़ रहा है, इसे चुनौती के रूप में स्वीकार कर पर्यावरण संरक्षण में देश के 130 करोड़ नागरिकों को भागीदार बनना होगा.उन्होंने कहा कि हमारे देश में आदिकाल से पर्यावरण संरक्षण की परंपरा रही है, इसे जीवंत बनाए रखकर हमें जीव-जन्तु की सुरक्षा व पेड़-पौधों की पूजा का महत्व बताते हुए आने वाली पीढ़ियों के लिए जल, जमीन एवं जंगल को बचाना होगा.इन सबसे बचने के लिए जल संरक्षण एवं पौधे लगाकर उसको सहेजने की आदत प्रत्येक नागरिक को विकसित करनी होगी.लोक सभा अध्यक्ष ने कहा कि कोटा शहर को हरा-भरा बनाकर देशभर में अनुकरणीय स्थिति में लाने के प्रयास किए जाएंगे.लोक सभा अध्यक्ष ने कहा कि देश में आज कहीं बाढ़ आ रही है, तो कहीं कम वर्षा के कारण सूखा पड़ रहा है.इसके लिए देश के प्रसिद्ध उद्यानिकी विशेषज्ञों से सलाह लेकर यहां के पर्यावरण के अनुकूल पौधे लगाए जाएंगे.जीव-जन्तु का जीवन भी प्रभावित हो रहा है.लोक सभा अध्यक्ष रविवार को जलशक्ति अभियान के तहत नगर निगम कोटा द्वारा ऐतिहासिक दशहरा मैदान में आयोजित पौधारोपण कार्यक्रम को संबोधित कर रहे थे.ओम बिरला ने सरकार द्वारा चलाए जा रहे जल शक्ति अभियान को देशभर के सभी राज्यों के लिए उपयोगी बताते हुए कहा कि इससे आमजन में जल संरक्षण के लिए जागृति आएगी तथा पर्यावरण संरक्षण के लिए पौधारोपण भी होगा.उन्होंने कहा कि जलवायु परिवर्तन से आज सम्पूर्ण विश्व चिंतित है, ऋतु परिवर्तन के कारण जीवन पर प्रभाव पड़ रहा है.समारोह के बाद लोक सभा अध्यक्ष के नेतृत्व में ऐतिहासिक दशहरा मैदान में आम नागरिकों द्वारा 150 पौधे लगाए गए और 550 पौधों का वितरण किया गया.उन्होंने कहा कि प्रत्येक नागरिक जीवन में प्रति वर्ष पौधे लगाकर उसकी देखभाल की जिम्मेदारी ले तो 130 करोड़ जनता की बदौलत भारत जलवायु परिर्तन को रोकने में अग्रणी भूमिका निभा सकता है.उन्होंने कहा कि पौधारोपण एवं जल संरक्षण को जनांदोलन का रूप देकर हम जलवायु परिवर्तन को रोकने में विश्व में अग्रणी बन सकते हैं.उन्होंने आह्वान किया कि हर गांव में पीने के लिए स्वच्छ जल मिले इसके लिए सतही जल, वर्षा जल का संरक्षण किया जाकर गांव-गांव, ढाणी-ढाणी में पर्यावरण संरक्षण की अलख जगाने के लिए केंद्र सरकार जल शक्ति अभियान लाई है, इसमें सभी नागरिक सहयोगी बनें.उन्होंने कहा कि कोटा सबसे सुंदर और हरा-भरा शहर बने इसके लिए पौधे लगाने के अभियान को जन-जन का आंदोलन बनाया जाकर सभी विभिन्न संगठनों को भी भागीदार बनाया जाएगा.