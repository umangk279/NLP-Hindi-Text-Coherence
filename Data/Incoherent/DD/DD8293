उन्होने इस मौक़े पर कहा कि भारत-दक्षिण कोरिया के संबंध कई स्तर पर हैं ख़ासतौर पर कोरिया नवोन्मेष और व्यापार के लिहाज़ से भारत के लिए रोल मॉडल है।प्रधानमंत्री नरेंद्र मोदी ने दक्षिण कोरिया की राजधानी सियोल में भारत-दक्षिण कोरिया स्टार्टअप हब की शुरुआत की, इसके साथ ही पीएम ने भारत-कोरिया व्यापार बैठक को संबोधित करते हुए द. कोरिया को मेक इन इंडिया में अहम साझेदार बताया।ये प्रधानमंत्री का तीसरा मौक़ा था जब वे दक्षिण कोरिया के प्रमुख व्यापारी और निवेशकों से पिछले 12 महीनों के भीतर ही मुखातिब हो रहे थे।प्रधानमंत्री ने दक्षिण कोरिया के दौरे पर राजधानी सियोल में व्यापारिक सम्मेलन में शिरकत की।