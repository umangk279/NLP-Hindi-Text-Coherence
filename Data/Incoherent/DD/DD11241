संयुक्त राष्ट्र महासचिव एंतोनियो गुतारेस 1 से 4 अक्टूबर तक भारत यात्रा पर आ रहे हैं.अपनी यात्रा के दौरान गुतारेस राष्ट्रपति रामनाथ कोविंद, प्रधानमंत्री नरेंद्र मोदी और लोकसभा अध्यक्ष सुमित्रा महाजन से मुलाकात करेंगे.अपनी इस यात्रा में गुतारेस अंतरराष्ट्रीय सौर गठबंधन की महासभा की पहली बैठक में हिस्सा लेंगे और रीइंवेस्ट कॉन्फ्रेंस तथा इंडियन ओसियन रिम एसोसिएशन ऑफ स्टेट्स यानि आईओआरए के सदस्य देशों के ऊर्जा मंत्रियों की दूसरी बैठक में भी हिस्सा लेंगे.दोनों पक्ष संयुक्त राष्ट्र के साथ भारत के बढ़ते सहयोग को और मजबूत बनाने के रास्ते तलाश करने के साथ ही बहुस्तरीय एवं क्षेत्रीय मुद्दों पर भी चर्चा कर सकते हैं.वो विदेश मंत्री सुषमा स्वराज के साथ शिष्टमंडल स्तर की वार्ता भी करेंगे.गुतारेस विदेश मंत्री सुषमा स्वराज के निमंत्रण पर भारत आ रहे हैं और उनके साथ छह सदस्यीय एक शिष्टमंडल भी आ रहा है.वो 2 अक्टूबर को नई दिल्ली में राष्ट्रपति भवन सांस्कृतिक केंद्र में आयोजित महात्मा गांधी अंतरराष्ट्रीय स्वच्छता सम्मेलन में हिस्सा लेंगे.इस समारोह का आयोजन महात्मा गांधी की 150वीं जयंती समारोह और स्वच्छ भारत मिशन की चौथी वर्षगांठ के अवसर पर किया जा रहा है.