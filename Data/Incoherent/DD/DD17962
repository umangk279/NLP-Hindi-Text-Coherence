म्यामां के सैन्य प्रमुख ने कश्मीर में अमरनाथ यात्रा के तीर्थयात्रियों पर हाल में हुये आतंकवादी हमले की निंदा की और पीड़ित परिवारों के प्रति अपनी हार्दिक संवेदना व्यक्त की   प्रधानमंत्री नरेंद्र मोदी ने म्यामां को भारत की ‘एक्ट ईस्ट’ नीति का ‘अहम स्तंभ’ करार दिया और सभी क्षेत्रों में द्विपक्षीय रिश्तों को मजबूत करने के लिये अपनी दृढ़ प्रतिबद्धता जाहिर की।म्यामां के सेना प्रमुख प्रधानमंत्री से यहां मिलने पहुंचे थे।बयान में कहा गया कि मुलाकात के दौरान म्यामां के सैन्य प्रमुख ने कश्मीर में अमरनाथ यात्रा के तीर्थयात्रियों पर हाल में हुये आतंकवादी हमले की निंदा की और पीड़ित परिवारों के प्रति अपनी हार्दिक संवेदना व्यक्त की।इसमें कहा गया कि प्रधानमंत्री ने भारत और म्यामां की सशस्त्र सेनाओं के बीच करीबी सहयोग की सराहना भी की।बयान में कहा गया कि ह्लियांग ने प्रधानमंत्री मोदी को द्विपक्षीय रक्षा और सुरक्षा सहयोग के बारे में जानकारी दी।प्रधानमंत्री मोदी ने भी सात जून को हुये एक दुखद विमान हादसे में म्यामां की सेना के सदस्यों और उनके परिजनों की जान जाने पर गहरी संवेदना व्यक्त की।प्रधानमंत्री कार्यालय के बयान में कहा गया कि उन्होंने यह बयान म्यामां रक्षा सेवाओं के कमांडर-इन-चीफ सीनियर जनरल यू मिन अंग ह्लियांग से मुलाकात के दौरान कही।