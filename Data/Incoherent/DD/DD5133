इसी कड़ी में देश में हाल में ई-सिगरेट पर प्रतिबंध लगाया गया है।साथ ही उन्होंने सिंगल यूज प्लास्टिक से मुक्ति को एक जनांदोलन बनाने के साथ युवाओं से ई-सिगरेट जैसी नई व्यसनों से दूर रहने का आह्वान किया है।पर्यावरण संरक्षण के लिए उठाए गए इस कदम पर आज दुनिया की नजरें भारत पर टिकी है।प्रधानमंत्री नरेंद्र मोदी ने 'मन की बात' कार्यक्रम के जरिए एक बार फिर से देशवासियों से 2 अक्टूबर से सिंगल यूज प्लास्टिक से मुक्ति के अभियान का हिस्सा बनने का आह्वान किया है।इसी क्रम में स्वच्छता अभियान को एक नया आयाम देते हुए प्रधानमंत्री ने 2 अक्टूबर के दिन देशवासियों से फिट इंडिया प्लॉगिंग रन कार्यक्रम में भाग लेने का आह्वान किया है।प्रधानमंत्री ने साथ ही युवाओं से स्वस्थ रहने के लिए नए तरीकों के व्यसनों से बचने का आग्रह भी किया है।प्लॉगिंग में लोग जॉगिंग करते हुए सड़कों पर पड़े कचरे को साफ करते हैं जिससे कि शरीर की कसरत भी हो जाती है और सफाई भी हो जाती है।हाल ही में खेल मंत्री किरेन रिजिजू ने भी प्लॉगिंग रन में भाग लेते हुए युवा साथियों से इसमें भाग लेने का आह्वान किया था।प्रधानमंत्री नरेंद्र मोदी ने मन की बात कार्यक्रम में स्वच्छता अभियान और फिट इंडिया कार्यक्रम को नया आयाम देते हुए देशवासियों से कसरत करते हुए सफाई पर शुरू हो रहे कार्यक्रम में भाग लेने का आह्वान किया है।प्रधानमंत्री ने इस तरह युवाओं को सिर्फ कसरत करते हुए फिट रहने की सलाह नहीं दी है बल्कि उन्हें इन तरह के व्यसनों से दूर रहकर फिट इंडिया के सपने को साकार करने का आह्वान किया है ताकि एक स्वस्थ भारत का निर्माण हो सके।