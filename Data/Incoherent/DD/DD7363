रफाल पर सुप्रीम कोर्ट के फैसले के बाद की गई अपनी टिप्पणी के चलते कांग्रेस अध्यक्ष राहुल गांधी बैकफुट पर हैं.पीठ ने कहा था कि किसी भी नेता को अदालती फैसले या उसके आदेश को अपने भाषण में शामिल नहीं करना चाहिए.राफेल लड़ाकू विमान के मुद्दे पर राजनीतिक बयानबाजी करने के मामले पर राहुल गांधी को सुप्रीम कोर्ट में माफी मांगनी पड़ी है, सुप्रीम कोर्ट में इस मामले पर चल रही सुनवाई के बाद राहुल गांधी ने बयान दिया था उसके बाद ये मामला कोर्ट में पहुंच गया था.मामले की अगली सुनवाई मंगलवार को होगी.गौरतलब है कि राहुल की टिप्पणी के बाद मीनाक्षी लेखी ने इस मामले में सुप्रीम कोर्ट में अवमाननना याचिका दाखिल की थी.शीर्ष अदालत ने 15 अप्रैल को स्पष्ट किया था कि रफाल पर उसके फैसले में ऐसा कुछ भी नहीं था, जिसके हवाले से राहुल गांधी प्रधानमत्री पर टिप्पणी कर रहे हैं.अवमानना याचिका पर कोर्ट ने राहुल गांधी से सफाई मांगी थी और निर्देश दिया था कि वह 22 अप्रैल तक स्पष्टीकरण दें.राहुल के खेद जताने के बाद बीजेपी जहां राहुल गांधी पर हमलावर है और उन्हें झूठा बता रही है वहीं कांग्रेस अध्यक्ष ने अब इस मामले पर टिप्पणी करने से इंकार कर दिया है.इस मामले पर मंगलवार को फिर सुनवाई होगी.शीर्ष अदालत के निर्देश पर दायर हलफनामे में गांधी ने कहा कि उन्होंने चुनाव प्रचार के जोश में वह टिप्पणी की जिसका प्रतिद्वंद्वियों ने दुरुपयोग किया.राहुल गांधी ने सोमवार को उच्चतम न्यायालय में हलफनामा दायर कर रफाल मामले में शीर्ष अदालत के फैसले पर की गई अपनी टिप्पणी के लिए खेद जताया.गांधी ने कहा कि उनकी मंशा न्यायालय का सम्मान कम करने की नहीं थी.गौरतलब है कि सुप्रीम कोर्ट ने अवमानना याचिका पर सुनवाई के दौरान ही स्पष्ट किया था कि रफाल फैसले पर मीडिया में आयी राहुल गांधी की टिप्पणी में गलत तरीके से उच्चतम न्यायालय का हवाला दिया गया था.राहुल गांधी ने न्यायालय के फैसले का हवाला देते हुए प्रधानमंत्री पर आरोप लगाए थे.