कठुआ में हुई शर्मनाक घटना पर भारतीय जनता पार्टी ने कांग्रेस पर हमला बोला है.पार्टी नेता प्रकाश जावडेकर ने कहा कि भाजपा के दोनों मंत्रियों ने मामले को लेकर इस्तीफा दे दिया है, वहीं कांग्रेस को भी जम्मू-कश्मीर कांग्रेस अध्यक्ष जीए मीर को पार्टी से बाहर करना चाहिए.भाजपा नेता और केंद्रीय मंत्री प्रकाश जावडेकर ने कहा कि मामले में कांग्रेस के वरिष्ठ नेता गुलाम नबी आजाद को भी जनता से माफी मांगनी चाहिए.जम्मू-कश्मीर कांग्रेस जीए मीर के इसी बयान को लेकर भारतीय जनता पार्टी ने कांग्रेस अध्यक्ष राहुल गांधी पर निशाना साधा है.पार्टी ने जम्मू-कश्मीर के कांग्रेस अध्यक्ष का एक वीडियो जारी कर कांग्रेस के रवैये पर सवाल उठाए.