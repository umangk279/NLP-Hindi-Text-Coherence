फार्मास्यूटिकल कंपनी भारत बायोटेक और आईसीएमआर की तरफ से इस वैक्सीन की लॉन्चिंग संभव है.सबसे पहले भारत बायोटेक की वैक्सीन मार्केट में आ सकती है.वैक्सीन को लेकर ICMR ने शनिवार को एक बयान जारी किया है.ICMR का कहना है कि वैक्सीन की प्रीक्लीनिकल स्टडी सफलतापूर्वक पूरी हो गई है, अब ह्यूमन ट्रायल के फेज 1 और 2 की शुरुआत होनी है.इसके बाद अगर सभी ट्रायल सही हुए थे तो उम्मीद है कि 15 अगस्त तक कोवैक्सीन को लॉन्च किया जा सकता है.ICMR का कहना है कि हमारा उद्देश्य जल्द से जल्द वैक्सीन के सभी चरणों को पूरा करना है, ताकि बिना किसी देरी के जनसंख्या आधारित परीक्षणों की शुरुआत की जा सके.गौरतलब है कि हाल ही में कोवैक्सीन को ह्यूमन ट्रायल की इजाजत मिली है.आईसीएमआर की ओर से जारी पत्र के मुताबिक, 7 जुलाई से ह्यूमन ट्रायल के लिए इनरोलमेंट शुरू हो जाएगा.ICMR ने कहा कि सार्वजनिक स्वास्थ्य हित में हमारे लिए यह महत्वपूर्ण है कि एक स्वदेशी वैक्सीन के ​परीक्षणों में तेजी लाई जाए.वैक्सीन को लेकर ICMR की प्रक्रिया विश्व स्तर पर स्वीकृत मानदंडों के अनुसार ठीक है.कोवैक्सीन की प्रीक्लीनिकल स्टडी सफलतापूर्वक पूरी, अब ह्यूमन ट्रायल के फेज 1 और 2 की होगी शुरुआत।