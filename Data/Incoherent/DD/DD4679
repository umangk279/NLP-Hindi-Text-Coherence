प्रधानमंत्री ने पर्यावरण और आतंकवाद जैसे गंभीर ख़तरों पर भी सहयोग का आह्वान किया.उन्होंने कहा कि इससे विकास और सुशासन की दिशा में किए जा रहे प्रयासों को देखने और समझने में मदद मिलेगी.प्रधानमंत्री ने प्रतिनिधिमंडल के भारत भ्रमण और जम्मू-कश्मीर-लद्दाख यात्रा को लेकर उम्मीद जताई.प्रधानमंत्री ने कहा कि ईज ऑफ डूईंग बिजनेस में 142वें पायदान से 63वें स्थान तक का सफ़र 2014 के बाद सफ़र किया है, ये आशान्वित भारत की रफ़्तार बताने के लिए काफी है.प्रधानमंत्री आवास पर आज यूरोपियन यूनियन के सांसदों ने पीएम मोदी से मुलाक़ात की.प्रधानमंत्री ने ईयू के साथ वैश्विक समस्याओं को कम करने को लेकर आपसी सहयोग बढ़ाने की बात कही.इस मौक़े पर प्रधानमंत्री ने कहा कि ईयू सदस्यों का भारत के साथ रिश्ते की डोर साझा हित और लोकतंत्र के प्रति प्रतिबद्धता से बंधी हुई है.प्रधानमंत्री ने कहा कि व्यापार और निवेश संबंधी मुद्दों के लिए बीटीआईए यानि ब्रॉड बेस्ड ट्रेड एंड इन्वेस्टमेंट अग्रीमेंट प्राथमिकता है.