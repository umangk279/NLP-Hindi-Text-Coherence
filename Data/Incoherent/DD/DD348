पूर्व चैंपियन ने सीधे सेटों में जीत दर्ज करके यूएस ओपन के सेमीफाइनल में जगह बनाई।वहीं पुरुष वर्ग में जर्मनी के पांचवीं वरीयता प्राप्त एलेक्जेंडर ज्वेरेव ने अपनी दमदार सर्विस के दम पर पहली बार यूएस ओपन के सेमीफाइनल में जगह सुरक्षित की।ज्वेरेव ने पहला सेट 6-1 से गंवाने के बाद शानदार वापसी करते हुए क्रोएशिया के 27वें वरीयता प्राप्त बोर्ना कोरिच के खिलाफ अगले तीनों सेट कड़े मुकाबले में जीतते हुए मैच को 1-6, 7-6, 7-6 और 6-3 से अपने नाम किया।यूएस ओपन की पूर्व चैंपियन जापान की नाओमी ओसाका ने शानदार खेल दिखाते हुए अंतिम चार में जगह पक्की कर ली है।अमेरिका की जेनिफर ब्राडी ने भी एक अन्य क्वार्टर-फाइनल मुकाबले में यूलिया पुतिनसेवा को 6-3, 6-2 से हराने में कामयाबी पाई।नाओमी ओसाका का सेमीफाइनल में अमेरिका की जेनिफर ब्राडी से मुकाबला होगा।जापान की चौथी वरीयता प्राप्त खिलाड़ी और 2018 की चैंपियन ओसाका ने शेल्बी रोजर्स को 6-3, 6-4 से पराजित किया।पुरूष एकल वर्ग में एलेक्जेंडर ज्वरेव ने भी बनाई  सेमीफाइनल में जगह।यूएस ओपन में 2018 की विजेता जापान की नाओमी ओसाका और अमेरिका की जेनिफर ब्राडी पहुंची सेमीफाइनल में।