वित्त मंत्री ने कहा सरकार ने जो भी योजनाएं बनाई उसमें गरीबों का हमेशा ध्यान रखा गया।भारतीय अर्थव्यवस्था की निराशाजनक स्थिति की आलोचनाओं को केंद्रीय वित्त मंत्री अरूण जेटली ने खारिज करते हुए कहा कि अर्थव्यवस्था तेज़ी से प्रगति कर रही है।सरकार ने देश में सत्ता संभालते ही सबसे पहले दिल्ली के सियासी गलियारों में पैर पसार चुके भ्रष्टाचार के मॉडल को उखाड़ फैंकने पर काम किया है।साथ ही वित्त मंत्री ने कहा आर्थिक मोर्चे में मज़बूती लाने के लिए सरकार प्रतिबद्ध है।केंद्रीय वित्त मंत्री अरूण जेटली ने कल 'इंडिया @70 मोदी @3.5 कैप्चरिंग इंडियास ट्रांसफॉर्मेशन अंडर नरेंद्र मोदी' नामक किताब का विमोचन किया।जेटली ने कहा कि अब पर्यावरण क्लीरेंस को लेकर फाईलों को रोका नहीं जाता।इस मौके पर जेटली ने अर्थव्यस्था में मंदी की बात को खारिज करते हुए कहा कि 1 साल में प्रत्यक्ष कर संग्रह 15.7 फीसदी बढ़ा है और अर्थव्यस्था के बाकी पहलुओं पर भी भारत के प्रदर्शन में लगातार सुधार हुआ है।वित्त मंत्री ने कहा कि जब एनडीए सत्ता में आई तो पिछली सरकार के दौरान अर्थव्यवस्था पटरी से उतर चुकी थी, लेकिन अब उसमें नई जान आई है।