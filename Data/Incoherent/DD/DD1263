पीएम मोदी ने बिहार के शहीद जवान कुंदन कुमार के पिता का उल्‍लेख करते हुए कहा कि वे अपने पोतों को भी देश की रक्षा के लिए सेना में भेजना चाहते हैं।इन सैनिकों के परिवारों की तरह ही हर भारतीय उन्‍हें खोने का दर्द का अनुभव कर रहा है।प्रधानमंत्री ने कहा कि शहीदों के परिवारों की यह भावना अनुकरणीय है।प्रधानमंत्री ने सीमाओं की रक्षा के लिए देश की क्षमता बढ़ाने का आह‍्वान किया।उन्‍होंने कहा कि लद्दाख में भारत की भूमि पर आंख उठाकर देखने वालों को करारा जवाब मिल गया है।प्रधानमंत्री ने कहा कि हमारे वीर सैनिकों ने साबित कर दिया है कि वे अपनी मातृभूमि के गौरव और मान-सम्‍मान पर किसी को बुरी नजर नहीं डालने देंगे।उन्‍होंने कहा कि मातृभूमि की रक्षा के लिए जिस संकल्‍प के साथ हमारे जवानों ने बलिदान दिया है वही हमारे जीवन का ध्‍येय होना चाहिए।उन्‍होंने कहा कि आत्‍मनिर्भर देश बने यही हमारे शहीदों को सच्‍ची श्रद्धांजलि होगी।प्रधानमंत्री नरेन्‍द्र मोदी ने कहा है कि दुनिया ने देश की संप्रभुता और अखंडता की रक्षा के लिए भारत की प्रतिबद्धता और ताकत का अंदाजा लगा लिया है।प्रधानमंत्री ने कहा कि इन वीर सपूतों के बलिदान पर उनके परिवारजनों की गर्व की जो भावना है वही देश की असली ताकत है।पीएम मोदी ने कहा कि हमारे जो वीर जवान शहीद हुए हैं उनके शौर्य को पूरा देश नमन कर रहा है।आज अपने 'मन की बात' कार्यक्रम में अपने विचार साझा करते हुए पीएम मोदी ने कहा कि भारत मित्रता की भावना का सम्‍मान करता है और अपने शत्रुओं को उचित जवाब देने में सक्षम है।