केन्‍द्रीय पर्यावरण मंत्री डॉ. हर्षवर्धन सम्‍मेलन में भारत का प्रतिनिधित्‍व कर रहे हैं।उन्‍होंने कहा कि भारत को सम्‍मेलन में पेरिस जलवायु समझौते को लागू करने के बारे में आवश्‍यक दिशा-निर्देंशों को अंतिम रूप दिए जाने की उम्मीद है।भारत के लिहाज से कॉप 24 सम्मेलन है बेहद अहम, पेरिस समझौते के क्रियान्वयन को दी जाएगी मंजूरी  जलवायु परिवर्तन पर संयुक्‍त राष्‍ट्र कन्‍वेशन के भागीदार देशों की 24वीं बैठक पोलैंड के कोतोवित्‍स में शुरू हो गयी है।इस बार के सम्‍मेलन में 2016 में हुए पेरिस समझौते की व्‍यवस्‍थाओं को लागू करने के लिए दिशा-निर्देशों को अंतिम रूप दिया जाएगा।यह सम्‍मेलन 14 दिसम्‍बर तक चलेगा।पर्यावरण मंत्रालय के अनुसार कॉप 24 सम्मेलन के दौरान विकासशील देशों से जुड़े विभिन्न मुद्दों पर चर्चा होगी और भारत सहमति बनाने में सार्थक सहयोग देगा।