सरकार ने कहा कि शेयर बाजार में 2 दिन से जो गिरावट का दौर जारी है वह बजट में प्रस्तावित लॉन्ग टर्म कैपिटल गेन टैक्स की वजह से नहीं है बल्कि अंतरराष्ट्रीय बाजारों में आई गिरावट की वजह से है।दिल्ली में उद्योग समूह सीआईआई के कार्यक्रम में केंद्रीय वित्त सचिव हसमुख अधिया ने कहा कि यह दुर्भाग्यपूर्ण है कि लॉन्ग टर्म कैपिटल गेन्स टैक्स का कदम उस समय उठाया गया जब वैश्विक बाजार गिरावट के दौर से गुजर रहा है।वैश्विक बाजारों में गिरावट आने की लहर से भारतीय बाजार पर खराब असर पड़ा है।वित्त सचिव हसमुख अधिया ने कहा कि घरेलू शेयर बाजार में वैश्विक रुख के चलते गिरावट, दीर्घकालिक पूंजीगत लाभ पर कर, शेयरों में बिकवाली का कारण नहीं।पिछले हफ्ते MSCI-All Counties Index में 3-4 प्रतिशत की गिरावट दर्ज की गई है और यही वजह है कि भारतीय बाजार में भी गिरावट आई है।हसमुख अधिया ने यह भी कहा कि लॉन्ग टर्म कैपिटल गेन टैक्स 10 प्रतिशत लगाने का प्रस्ताव है और यह काफी रियायती दर है।