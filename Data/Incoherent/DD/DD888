सोशल डिस्टेंसिंग के साथ बीजेपी ने कारगिल विजय दिवस मनाया।ये कहना है भारतीय जनता पार्टी के राष्ट्रीय अध्यक्ष जेपी नड्डा का, जिन्होंने बीजेपी दफ्तर पर आयोजित कारगिल विजय दिवस के मौके पर ये बातें कहीं ।बीजेपी मुख्यालय दिल्ली पर आयोजित कार्यक्रम में भारतीय जनता पार्टी के राष्ट्रीय अध्यक्ष जेपी नड्डा ने शहीदों को श्रद्धांजलि दी और कहा कि पीएम मोदी सेना के जवानों की हौसला अफजाई के लिए हमेशा तत्पर रहते हैं.कारगिल की लड़ाई में माइनस 10 डिग्री तापमान में विजय हासिल करना वाकई बहुत प्रेरणादायी है, जिसे भारतीय सेना के रणबांकुरे ने कर दिखाया जो सिर्फ देश में ही नहीं, पूरी दुनिया भर में भारत का मस्तक फख्र से ऊंचा करते हैं।इस मौके पर जेपी नड्डा ने कारगिल में शहीद हुए देश के जवानों को श्रद्धांजलि अर्पित की और कहा कि दीपावली के मौके पर भारत के प्रधानमंत्री नरेंद्र मोदी किसी न किसी बॉर्डर पर सेना के जवानों की हौसला अफजाई करते हैं, जो उनकी सेना के प्रति प्रतिबद्धता को दिखाता है।कारगिल विजय दिवस समारोह में बीजेपी अध्यक्ष ने एक तरफ जहां सेना के लिए मोदी सरकार के अब तक उठाये गए कदमों की सराहना की ।वहीं जवानों द्वारा देश की सीमाओं को महफूज रखने के लिए उनके प्रति कृतज्ञता का भाव भी ज़ाहिर किया।