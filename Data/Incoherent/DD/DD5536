उन्होंने प्रकृति संरक्षण को अस्तित्व का हिस्सा बताया.भारत को 5 ट्रिलियन अर्थव्यवस्था बनाने के अपने लक्ष्य को प्रधानमंत्री नरेन्द्र मोदी ने पूर्वी आर्थिक मंच के नेताओं से साझा किया.विकास के प्रति प्रधानमंत्री ने भारत का नज़रिया रखा और कहा कि भारत सदियों से प्रकृति से उतना ही लेता है, जितनी ज़रूरत होती है.उन्होंने विश्व में सहयोग और नियम आधारित व्यवस्था को अपनाने की बात भी कही.भारत ने रूस के सुदूर पूर्व क्षेत्र के विकास के लिए 1 बिलियन अमेरिकी डॉलर की क्रेडिट लाइन उपलब्ध कराने की घोषणा की.प्रधानमंत्री ने कहा कि रूस का तीन चौथाई भाग एशिया का हिस्सा है और व्लादिवोस्तोक उत्तर-पूर्व एशिया का प्रवेश द्वार है.रूस के सुदूर पूर्व क्षेत्र व्लादिवोस्तोक में मंच के 5वें सम्मेलन को संबोधित करते हुए प्रधानमंत्री ने कहा कि भारत और रूस के बीच सहयोग और साझेदारी के संबंध सिर्फ राजधानियों तक ही सीमित नहीं हैं, बल्कि वे समावेशी और समुचित विकास की राह पर आगे बढ़ते हुए लोगों तक इसका लाभ पंहुचा रहे हैं.रूस यात्रा के दूसरे दिन गुरुवार को प्रधानमंत्री नरेंद्र मोदी ने व्लादिवोस्तोक में पूर्वी आर्थिक मंच के 5वें पूर्ण सत्र को संबोधित किया.प्रधानमंत्री ने इस मौक़े पर रूस के सुदूर पूर्व क्षेत्र के विकास के लिए 1 बिलियन डॉलर की क्रेडिट लाइन उपलब्ध कराने की घोषणा भी की.विकास के प्रति राष्ट्रपति पुतिन के आग्रह को प्रधानमंत्री ने सराहा.प्रधानमंत्री ने कहा कि स्पेस से समुद्र तक दोनों देशों के बीच समृद्धि होगी और व्लादिवोस्तोक से चेन्नई तक नौवहन इस लक्ष्य को पूरा करने में मददगार होगी.उन्होंने कहा कि इस क्षेत्र में भारतीयों का परिश्रम और स्थानीय लोगों की तकनीक मिलकर नए बदलाव लाएगी.