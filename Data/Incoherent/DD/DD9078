जम्‍मू-कश्‍मीर में श्रीनगर के बाहरी हिस्‍से मजगुंड इलाके में श्रीनगर-बांदीपुरा मार्ग पर आतंकियों के खिलाफ कारवाई में 3 आतंकी मारे गए हैं.मारे गए आतंकवादी लश्‍कर-ए-तैयबा के हैं, इनमें से दो स्‍थानीय और एक पाकिस्‍तान का है.सेना के एक जवान को घायल अवस्था में अस्पताल में भर्ती कराया गया है.पुलिस ने बताया है कि मुठभेड़ में सेना का एक जवान और तीन नागरिक भी घायल हुए हैं.मारे गए आतंकवादियों से भारी मात्रा में हथियार और गोला बारूद बरामद किया गया है.