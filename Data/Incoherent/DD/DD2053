प्रधानमंत्री शेख हसीना ने इस क्षेत्र में कोविड-19 का मुकाबला करने की दिशा में समन्वित प्रयासों का नेतृत्‍व करने और बांग्लादेश को चिकित्सा आपूर्ति और क्षमता निर्माण दोनों के संदर्भ में सहायता प्रदान करने के लिए प्रधानमंत्री मोदी को धन्यवाद दिया।दोनों नेताओं ने सार्क के सदस्‍य देशों के नेताओं के बीच 15 मार्च को सहमत विशेष व्यवस्थाओं को लागू करने की दिशा में हुई प्रगति पर प्रसन्नता व्यक्त की।प्रधानमंत्री मोदी ने सार्क कोविड-19 आपातकालीन निधि में 1.5 मिलियन डॉलर का योगदान देने के लिए प्रधानमंत्री शेख हसीना का आभार प्रकट किया।प्रधानमंत्री मोदी ने इतिहास, संस्कृति, भाषा और भाईचारे के साझा संबंधों को याद करते हुए दोनों देशों के बीच द्विपक्षीय संबंधों की उत्कृष्ट स्थिति पर संतोष व्यक्त किया और कोविड-19 को फैलने से रोकने और इस महामारी के स्वास्थ्य एवं आर्थिक प्रभावों को कम करने में बांग्लादेश की मदद करने के लिए भारत की तत्परता सुनिश्चित की।प्रधानमंत्री मोदी ने रमजान के पवित्र महीने के अवसर पर भारत की जनता और स्‍वयं अपनी ओर से बांग्‍लादेश की प्रधानमंत्री शेख हसीना और बांग्‍लादेश की जनता को बधाई दी।दोनों नेताओं ने सड़क, रेल, अंतर्देशीय जलमार्ग और वायु मार्ग के माध्यम से सीमा पार आवश्यक वस्तुओं की आपूर्ति जारी रहने पर संतोष व्यक्त किया।प्रधानमंत्री नरेन्‍द्र मोदी ने बुधवार को बांग्‍लादेश की प्रधानमंत्री शेख हसीना के साथ टेलीफोन पर बातचीत की।दोनों नेताओं ने कोविड-19 महामारी के कारण उत्‍पन्‍न क्षेत्रीय हालात पर चर्चा की और उसके प्रभाव को कम करने के लिए अपने-अपने देश में उठाए जा रहे कदमों से एक-दूसरे को अवगत कराया।