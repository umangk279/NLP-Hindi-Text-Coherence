दिल्ली में बीटिंग द रिट्रीट कार्यक्रम के साथ ही गणतंत्र दिवस समारोह का कल समापन हो गया।राजधानी दिल्ली के एतिहासिक विजय चौक पर आयोजित बीटिंग द रिट्रिट कार्यक्रम के साथ खत्म हुआ गणतंत्र दिवस समारोह, जल, थल, वायु सेना, राज्य पुलिस और अन्य बलों के बैंड्स ने रंगारंग प्रस्तुतियों से बांधा समां, सबसे ज्यादा लोकप्रिय धुन 'सारे जहां से अच्छा' की धुन ने जीता लोगों का दिल।इस मौके पर तीनों सेनाओं के बैंडस ने आकर्षक प्रस्तुति से समां बांध दिया।इस कार्यक्रम में राष्ट्रपति उपराष्ट्रपति, और प्रधानमंत्री समेत तमाम गणमान्य अतिथि मौजूद थे।दरअसल गणतंत्र दिवस पर सिर्फ परेड का ही आयोजन नहीं होता है, बल्कि  कई कार्यक्रम आयोजित होते हैं, जिसमें बीटिंग द रिट्रीट भी एक है।कार्यक्रम के बाद तमाम इमारतें रंगबिरंगी रोशनी से नहा उठीं।