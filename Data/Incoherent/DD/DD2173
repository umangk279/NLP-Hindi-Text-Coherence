इनमें प्रधानमंत्री उज्ज्वला योजना के लाभार्थियों को मुफ्त गैस सिलेंडर देना भी शामिल है।देश भर में कोरोना के चलते लागू लॉक डाउन में बड़ी राहत मिली है ग्रामीण क्षेत्रो की उन महिलाओं को जिन्हें उज्जवला योजना के तहत गैस कनेक्शन मिला है, ऐसे लाभार्थियों के एकाउंट में अब पैसे पहुंचने लगे जिससे वो तीन महीनों तक मुफ़्त में गैस खरीद सकते हैं, लॉक डाउन के दौरान केंद्र सरकार की तरफ से की गई मुफ़्त सिलेंडर की घोषणा अब हक़ीक़त बन रही है , ना सिर्फ शहरों में बल्कि ग्रामीण इलाकों के ग़रीब लोगों तक ये योजना पहुंचने लगी है।पीएम मोदी ने जब भारत में लॉक डाउन करने की घोषणा की तो उसके कुछ दिन बाद ही गरीब लोगों के लिए राहत की कई घोषणा की गयी।ग्रामीण इलाकों के लोग यूं तो दो गज की दूरी का पहले से पालन कर कोरोना की लड़ाई में सहयोग दे रहे है, लेकिन ऐसे समय मे सरकार की तरफ़ से मिली ये मदद उन लाखों महिलाओं के लिए बड़ी राहत है जो रोज़ाना दिहाड़ी मज़दूरी कर अपना घर चलाते है।