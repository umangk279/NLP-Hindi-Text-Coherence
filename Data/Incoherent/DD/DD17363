अमेरिका में हार्वे तूफान तेज हो गया है।इसके 12 वर्ष में अब तक के सबसे भीषण तूफान में बदलने की संभावना है।केंद्र ने चेतावनी जारी की है कि यहां विनाशकारी बाढ़ का खतरा भी है जिसकी वजह से जानमाल को भारी नुकसान हो सकता है।मैक्सिको की खाड़ी से उठा तूफान ‘हार्वे’ अमेरिका के टेक्सास प्रांत की तरफ बढ़ गया है।इसके प्रभाव से सौ मील प्रति घंटे की रफ्तार से हवाएं चल रही हैं।यहां तेज हवाओं और बारिश के साथ इस चक्रवाती तूफान का प्रारंभिक असर दिखने लगा है।बताया गया कि पिछले 12 साल में देश के भीतर इतना शक्तिशाली तूफान नहीं आया है।राष्‍ट्रीय तूफान केन्‍द्र ने अपने परामर्श में कहा है कि हार्वे तूफान तेज होकर श्रेणी दो के तूफान में बदल गया है।टेक्सास तूफान केंद्र द्वारा जारी एडवाइजरी के मुताबिक यहां समुद्र में 12 फुट ऊंची लहरें भी उठ सकती हैं।