पालघर में दो साधुओं समेत तीन लोगों की पीट-पीट कर हत्या कर दी गई थी.राष्ट्रीय मानवाधिकार आयोग ने मंगलावर को महाराष्ट्र पुलिस के डीजीपी को पालघर मॉब लिंचिंग की घटना को लेकर नोटिस भेजा है.घटना के संबंध में एक शिकायत के आधार पर महाराष्ट्र के डीजीपी को 16 अप्रैल को पालघर जिले में पुलिसकर्मियों की मौजूदगी में तीन लोगों की मॉब लिंचिंग पर एक नोटिस जारी किया गया है.आयोग का मानना है कि घटना स्पष्ट रूप से लोकसेवकों की लापरवाही का संकेत है.मानवाधिकार आयोग ने कहा है कि देशव्यापी लॉकडाउन के दौरान प्रशासन और पुलिस द्वारा अतिरिक्त चौकसी के बीच एक अनियंत्रित भीड़ ने तीन लोगों की इतनी क्रूर तरीके से हत्या की, यह पीड़ितों के जीवन के अधिकार का घोर उल्लंघन है.एनएचआरसी ने महाराष्ट्र के डीजीपी से चार हफ़्ते में एक विस्तृत रिपोर्ट मांगी है, जिसमें दोषियों के ख़िलाफ़ की गई कार्रवाई के बारे में जानकारी और मृतक के परिजनों को दी गई राहत भी शामिल है.