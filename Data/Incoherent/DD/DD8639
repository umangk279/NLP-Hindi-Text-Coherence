राजधानी दिल्ली समेत उत्तर भारत के कई इलाकों में गरज के साथ हुई बारिश।कश्मीर में कल कई स्थानों पर भारी बर्फबारी और बारिश हुई रुक-रुक कर हो रही बारिश के बावजूद कश्मीर के प्रवेश द्वार जवाहर सुरंग के दोनों तरफ बर्फ हटाने का काम जारी है।मौसम विज्ञान केंद्र ने देहरादून, उत्तरकाशी, चमोली, रुद्रप्रयाग, नैनीताल और पिथौरागढ़ की पहाड़ियों पर भारी हिमपात और प्रदेश के मैदानी क्षेत्रों में बारिश की चेतावनी जारी की है।पहाडों पर हो रही बर्फबारी के साथ ही मैदान में हुई बारिश के चलते तमाम राज्यों में मौसम ने अचानक करवट ली है।मौसम विभाग ने बुधवार तक यहां भारी बर्फबारी और बारिश का पूवार्नुमान जताया है।दिल्ली, गुरुग्राम और नोएडा समेत कल पूरे एनसीआर इलाके में हुई बारिश के बाद मौसम का मिजाज अचानक बदल गया।तापमान में आई गिरावट।उधर हिमाचल प्रदेश के पहाड़ी इलाकों में भी ताजा बर्फबारी हुई।पहाड़ी इलाकों में बर्फबारी से देश के मैदानी इलाकों में ठंड बढ़ गई है।बादल और धुंध के बीच दोपहर को तेज हवाओं के साथ कई जगहों पर बूंदाबांदी हुई।लाहौल और स्पीति जिले के मुख्यालय केलोंग में आठ सेंटीमीटर बर्फबारी दर्ज की गई।हिमाचल प्रदेश, जम्मू-कश्मीर औऱ उत्तराखंड में बर्फबारी जारी।प्रदूषण में गिरावट के साथ ही ठंड बढ़ने की संभावनाएं बढ़ गई हैं।