पाकिस्तान सरकार का कहना है कि ये प्रतिबंध 'अनैतिक और अश्लील' सामग्री को फिल्टर करने में असफल होने के कारण लगाया गया है.पाकिस्तान के दूरसंचार प्राधिकरण (पीटीए) ने शुक्रवार को चीनी वीडियो शेयरिंग ऐप टिकटॉक पर प्रतिबंध लगा दिया है.पीटीए का कहना है कि वो इस प्रतिबंध की समीक्षा इस स्थिति में कर सकता है जब टिकटॉक अवैध सामग्री को नियंत्रित करने के लिए संतोषजनक तरीका अपनाए.पीटीए के मुताबिक, "वीडियो शेयरिंग एप्लिकेशन पर अनैतिक और अश्लील सामग्री के ख़िलाफ़ समाज के विभिन्न क्षेत्रों से शिकायतें" आने के बाद ये प्रतिबंध लगाया गया है.