प्रधानमंत्री नरेंद्र मोदी आज जमीन को बंजर बनाने  की समस्या से निपटने की संयुक्त राष्ट्र संधि में शामिल देशों के 14वें  सम्मेलन में शामिल हुए।सम्मेलन में भूमि प्रबंधन सहित पर्यावरण से जुड़े विभिन्न मु्द्दों पर वैश्विक विचार-विमर्श आगे बढ़ेगा।इसमें 197 देशों के मंत्री और अन्य प्रतिनिधि, गैर-सरकारी और अंतर-सरकारी संगठन और वैज्ञानिक भाग ले रहे हैं।सम्मेलन ऐसे समय में हो रहा है जब भारत ने दो वर्ष के लिए इन देशों के संगठन की अध्यक्षता चीन से ग्रहण की है।केंद्रीय मंत्री ने प्रधानमंत्री नरेंद्र मोदी की आगवानी की।प्रधानमंत्री नरेंद्र मोदी ने जलवायु परिवर्तन, जैव-विविधता और जमीन को बंजर होने से बचाने के लिए वृहद साउथ-साउथ सहयोग स्थापित करने का प्रस्ताव दिया।ग्रेटर नोएडा में कॉप-14 के उद‌्घाटन समारोह में प्रधानमंत्री नरेंद्र मोदी का दुनिया को मरुस्थलीकरण से बचाने पर जोर, कहा- भूमि क्षरण रोकने के लिए सिंगल यूज प्लास्टिक का उपयोग खत्म करने का आ गया है समय।पीएम मोदी का कार्यक्रम स्थल पर पहुंचने पर पारंपरिक तरीके से स्वागत किया गया।उन्होंने विश्व से एक बार में इस्तेमाल होने वाले प्लास्टिक को विदाई देने का आह्वान किया।पीएम मोदी ने कहा कि आने वाले सालों में उनकी सरकार ने एक बार इस्तेमाल होने वाले प्लास्टिक को खत्म करने की घोषणा की है।प्रधानमंत्री नरेंद्र मोदी ने कहा कि भारतीय संस्कृति का उल्लेख करते हुए कहा कि भारत में धरती को मां की  मान्यता दी गई है।भूमि की गुणवत्ता बढ़ाने, इसका समुचित इस्तेमाल सुनिश्चित करने और  सूखे और तूफान जैसे आपात संकट से निपटने की नीतियों को मजबूत बनाने के निर्णय लिये जाएंगे।इस मौके पर वन और पर्यावरण मंत्री प्रकाश जावड़ेकर भी मौजूद रहे।