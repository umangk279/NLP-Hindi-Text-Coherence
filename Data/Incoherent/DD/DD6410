इस निर्णय से हजारों उच्‍च दक्षता प्राप्‍त भारतीय सूचना प्रौद्योगिकी पेशेवरों को लाभ होगा।इस विधेयक के कानून बन जाने पर भारत जैसे देशों के उन प्रतिभावान पेशेवरों के लिए इंतजार करने का समय काफी कम हो जाएगा, जिन्‍होंने अमेरिका में स्‍थायी अधिवास का आवेदन दे रखा है।मौजूदा आव्रजन प्रणाली के कारण सबसे ज्‍यादा परेशानी भारत के उच्‍च कुशलता प्राप्‍त उन आईटी पेशेवरों को हो रही है जो अमरीका में मुख्‍य रूप से काम करने के लिए एच-1 बी वीजा पर जाते हैं।प्रत्‍येक देश के लिए कोटा प्रणाली हटाये जाने से भारत जैसे देशों के उन पेशेवरों को खास फायदा होगा जिन्‍हें मौजूदा समय में ग्रीन कार्ड के लिए दस साल से ज्‍यादा समय तक इंतजार करना पड़ता है।ग्रीन कार्ड किसी व्यक्ति को अमेरिका में स्थायी रूप से रहने और काम करने की अनुमति देता है।अमेरिकी प्रतिनिधि सभा ने ग्रीन कार्ड पर लगायी गई सीमा हटायी,इस फैसले के बाद हजारों उच्च दक्षता प्राप्त भारतीय आईटी पेशेवरों को लाभ होगा  अमेरिकी प्रतिनिधि सभा ने ग्रीन कार्ड जारी करने के बारे में प्रत्‍येक देश के लिए लागू 7 प्रतिशत कोटे का प्रावधान हटाने से जुड़ा विधेयक पारित कर दिया है।हालांकि इस विधेयक को राष्‍ट्रपति डॉनल्‍ड ट्रम्‍प के हस्‍ताक्षर से कानून का रूप देने से पहले अभी सीनेट द्वारा पारित किया जाना है, जहां रिपब्लिकन सदस्‍यों का बहुमत है।