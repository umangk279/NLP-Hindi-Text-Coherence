डेरा सच्चा सौदा प्रमुख गुरमीत राम रहीम की 25 अगस्त को पंचकूला की सीबीआई कोर्ट में पेशी को देखते हुए पंजाब के सभी जिलों में धारा 144 लागू कर दी गई है।पंजाब के अलावा हरियाणा में भी सतर्कता बरती जा रही हैं।राज्य के सीमावर्ती जिला मुक्तसर साहिब, बठिंडा, पटियाला, मोगा समेत कई जिलों में सुरक्षा व्यवस्था कड़ी कर दी गयी हैं।पंजाब के सभी संवेदनशील जिलों में पैरा मिल्ट्री और राज्य पुलिस के हजारों जवानों को तैनात कर दिया गया है।पंजाब सरकार हर स्थिति से निपटने के लिए तैयार है।उधर सरकार ने कहा है कि पंजाब में किसी को भी अमन-शांति भंग करने की इजाजत नहीं दी जाएगी।