विश्वव्यापी महामारी कोरोना वायरस के बावजूद किसान हिम्मत नहीं हारते हुए लॉक डाउन के बावजूद सोशल डिस्टेंसिंग का पालन करते हुए कृषि कार्य में जुटे हुए हैं।देश के किसानों ने इस बात का ध्यान रखा है कि कोरोना से लड़ना है तो दूरी बनाकर तो रखनी ही होगी।परेशानी के बावजूद भी किसानों का कहना है कि किसान खेती नही करेंगे तो देश के लोग क्या खाएंगे।किसान की फसल काटने और बोने का एक निश्चित समय होता है इसलिए सरकार ने किसानों को खेतों में काम करने की छूट दे दी है, ऐसे में किसान ना सिर्फ दूरी बनाकर रख रहे हैं बल्कि साफ-सफाई, हाथों को धोना, मुँह पर गमछा पहनना यहां तक कि सेनेटाइजर का उपयोग भी कर रहे हं।कोरोना से लड़ने में किसान भी अपनी भूमिका निभा रहे है, जब पूरे देश मे लॉकडाउन चल रहा है ऐसे में किसान अपने खेतों में जाकर सोशल डिस्टेंस बनाकर देश के लिए खाद्यान का उत्पादन कर रहे है ऐसा ही कुछ मेरठ में देखने को मिला जहां खेतों में गेहूं की कटाई, आलू की खुदाई और गन्ने की छटाई करते किसान सोशल डिस्टेंस का पूरा पालन करते हुए काम कर रहे है।ये किसान ना सिर्फ खेतो में बल्कि अपने घरों में भी सोशल डिस्टेंसिंग का पूरा पालन कर रहे हैं, ये किसान इस बात के लिए भी सरकार का धन्यवाद दे रहे हैं कि किसानों को खेती करने की ना सिर्फ छूट दी है बल्कि सरकार उनकी फसल की भी खरीद कर रही है।