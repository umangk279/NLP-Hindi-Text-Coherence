यहां मूसलाधार बारिश के कारण भूस्खलन होने से नदी का मार्ग अवरूद्ध हो गया है।चक्रवात के कारण पूरे क्षेत्र में हर ओर तबाही का मंजर है।बैरियर झील उफान पर है, जिसके कारण आयी बाढ़ में कई लोग बह गये।करीब 10.8 लाख लोगों को सुरक्षित जगह पहुंचाया गया है और झेजियांग में रहने वाले करीब 50 लाख लोग प्रभावित हुए हैं।चक्रवात 'लेकिमा' के कारण तेज हवाएं चलीं, और जोरदार बारिश हुई  पूर्वी चीन के झेजियांग प्रांत में चक्रवात 'लेकिमा' से मरने वालों की संख्या बढ़कर 33 हो गई है और 16 अन्य लापता हैं।'लेकिमा' चक्रवात इस साल चीन में आया नौवां और सबसे शक्तिशाली चक्रवात है।शनिवार दोपहर को चक्रवात ने वेंलिंग शहर में दस्तक दी।इस दौरान 187 किलोमीटर प्रति घंटे की रफ्तार से तेज हवाएं चलीं, और जोरदार बारिश हुई।मरने वालों में अधिकतर योंगजिया काउंटी से हैं, जिसका प्रशासन वेनझोऊ सिटी देखता है।