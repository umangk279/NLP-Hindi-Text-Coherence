धोखाधड़ी का पता लगाने में आडिटरों और अन्य के स्तर पर कथित चूक को लेकर कुछ तबकों में चिंता के बीच आईसीएआई ने बयान देकर कहा है कि वह मौजूदा व्यवस्था के मजबूत बनाने के हर प्रयास का समर्थन करता है।संस्थान के अनुसार वह यह सुनिश्चित करेगा कि मामले में तेजी से जांच हो और जो भी चार्टेड एकाउंटेंट धोखाधड़ी में शामिल हैं, उनके खिलाफ कड़ी कार्रवाई को लेकर प्रतिबद्ध है।उसने यह भी कहा कि जब तक अनुशासनात्मक जांच पूरी नहीं होती और मामले में जिम्मेदारी तय नहीं होती, पेशे के खिलाफ कोई निष्कर्ष निकालना ठीक नहीं होगा।आईसीएआई की पीएनबी मामले में गठित अधिकार प्राप्त समिति की पहली बैठक 23 फरवरी को हुई।चार्टेड एकाउंटेंट के शीर्ष संस्थान आईसीएआई ने 11,400 करोड़ रुपये की पीएनबी धोखाधड़ी मामले में बैंक के एक शीर्ष अधिकारी का बयान लिया है।पीएनबी के पश्चिमी क्षेत्र के महाप्रबंधक मुंबई में उपस्थित हुए और अपना बयान दिया।बयान के अनुसार, ‘‘पीएनबी के अधिकारियों को तलब किया गया और कथित धोखाधड़ी में संबंधित दस्तावेज पेश करने को कहा गया।हालांकि, संस्थान ने इस बात पर जोर दिया है कि जब तक मामले में अनुशासनात्मक कार्रवाई पूरी नहीं हो जाती, आडिटर के पेशे को लेकर किसी निष्कर्ष पर पहुंचना ठीक नहीं होगा।’’ आईसीएआई ने पहले ही पीएनबी तथा गीतांजलि के आडिटरों को कारण बताओ नोटिस जारी किये गये हैं।भारतीय सनदी लेखाकार संस्थान (आईसीएआई) पंजाब नेशनल बैंक में हुई धोखाधड़ी मामले में आडिटरों की भूमिका की जांच कर रहा है।