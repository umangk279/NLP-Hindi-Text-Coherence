इन लोगों को ‘‘हल्के हथियार’’ मुहैया कराए जाएंगे।उत्तरी बुर्किना फासो के गांवों में आतंकवादी हमले में 36 लोगों की मौत हो गई।नागरिकों के खिलाफ ‘‘लगातार हो रहे हमलों’’ के मद्देनजर सरकार ने लोगों से रक्षा एवं सुरक्षा बलों के साथ सहयोग करने की अपील की है।बुर्किना फासो की संसद ने मंगलवार को सर्वसम्मति से एक कानून भी पारित किया, जिसमें आतंकियों के खिलाफ लड़ाई में स्थानीय स्वयंसेवकों की भर्ती करने की अनुमति दी गई है।सरकार ने बताया, ‘‘ आतंकवादी समूह’’ ने नागराओगो गांव के बाजार में हमला किया और 32 लोगों की हत्या कर दी।सरकार ने  यह जानकारी देते हुए स्थानीय लोगों से आतंकवादियों के खिलाफ लड़ाई में सहयोग करने की अपील की है।इससे पहले अलमाउ गांव में उन्होंने चार लोगों की हत्या की थी।इसमें बताया गया कि हमलों में तीन अन्य लोग घायल भी हुए हैं।संयुक्त राष्ट्र की एक रिपोर्ट के अनुसार पिछले साल साहेल क्षेत्र के तीन देशों में हुए हमलों में करीब 4,000 लोग मारे गए थे।