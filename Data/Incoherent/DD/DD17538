हेलीकाप्टर और मोटरबोट्स के ज़रिए राहत सामग्री लोगों तक पहुंचाई जा रही है।वहीं सेना और पुलिस के 8,300 जवानों को बचाव और राहत अभियान के लिए प्रभावित क्षेत्रों में तैनात किया गया है, हालांकि खराब मौसम के कारण बचाव कार्य में रुकावट आ रही है।भारी बारिश के कारण हवाई अड्डा जलमग्न होने से बिराटनगर में उड़ान सेवाएं बाधित हो गई हैं।नेपाल में लगातार बारिश से बाढ़ और भूस्खलन के कारण 49 से ज्यादा लोगों की मौत हो गई और कई लोग लापता बताए जा रहे हैं।बाढ़ की वजह से 15 ज़िले अधिक प्रभावित हुए हैं।सबसे ज्यादा नुकसान तराई क्षेत्र में हुआ है, जहां सैकड़ों मकान बाढ़ में बह गए हैं और हजारों लोगों ने सुरक्षित स्थानों पर शरण ली है।