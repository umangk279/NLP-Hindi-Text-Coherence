नागरिकता क़ानून को लेकर हुई सुनवाई में सुप्रीम कोर्ट ने नागरिकता कानून पर रोक लगाने से इंकार कर दिया है।इस मामले में अब तक 50 से ज़्यादा याचिका दायर की गयी।संसद के दोनों सदनों से पारित होने के बाद 12 दिसंबर को राष्ट्रपति की मंजूरी के साथ ही नागरिकता विधेयक ने क़ानून का रूप ले लिया था ।दरअसल, नागरिकता संशोधन अधिनियम के खिलाफ टीएमसी सांसद महुआ मोइत्रा, ऑल असम स्टूडेंट्स यूनियन, असम गण परिषद, ऑल असम लॉयर्स एसोसिएशन, रिहाई मंच और अन्य की याचिका पर सुप्रीम कोर्ट ने आज सुनवाई की।नागरिकता कानून पर रोक से सुप्रीम कोर्ट का इंकार, अदालत ने केंद्र को नोटिस जारी कर जनवरी के दूसरे हफ्ते में जवाब देने का दिया निर्देश, अगली सुनवाई 22 जनवरी को होगी.इस मामले पर अगली सुनवाई 22 जनवरी को होगी।इन सभी याचिकाओं में नए कानून की वैधानिकता को चुनौती दी गई है और इस पर रोक लगाने की मांग की गई थी।अदालत ने केंद्र को नोटिस जारी कर जनवरी के दूसरे हफ्ते में जवाब देने का निर्देश दिया है।16 दिसंबर को महुआ मोइत्रा के वकील ने अदालत से जल्द सुनवाई की मांग की थी जिस पर प्रधान न्यायाधीश एस. ए. बोबडे की अध्यक्षता वाली पीठ ने कहा था वह अन्य लंबित याचिकाओं के साथ इन याचिकाओं पर 18 दिसंबर को सुनवाई करेगा।