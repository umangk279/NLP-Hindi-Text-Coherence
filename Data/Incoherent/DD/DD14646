उन्होंने उम्मीद जताई कि अंतरराष्ट्रीय ओलंपिक समिति के उत्तर कोरिया ओलंपिक समिति के साथ सकारात्मक संबंध जारी रहेंगे।साथ ही उन्होंने उत्तर कोरिया में खेलों में विकास और सुधार में सहयोग की संभावना जताई।अंतरराष्ट्रीय ओलंपिक समिति के अध्यक्ष थॉमस बाक ने उत्तर कोरिया के सर्वोच्च नेता किम जोंग उन से मुलाकात करने के बाद बताया कि जापान और चीन में होने वाले अगले 2 ओलंपिक खेलों में उत्तर कोरिया भाग लेगा।हाल ही में कोरियाई प्रायदीप में प्योंगचांग शीतकालीन खेलों का आयोजन हुआ था जिसमें उत्तर कोरिया ने भाग लिया था।इसका परिणाम यह है कि करीब एक दशक के बाद 27 अप्रैल को दोनों देश सम्मेलन में पहली बार मुलाकात करने जा रहे हैं।इससे पहले फरवरी में दक्षिण कोरिया में आयोजित शीतकालीन ओलंपिक में भाग लेकर दोनों कोरियाई देशों ने तनाव को कम करने की दिशा में महत्वपूर्ण कदम उठाया था।उत्तर कोरिया से लौटने के बाद बीजिंग में पत्रकारों से बातचीत करते हुए थामस बाक ने बताया कि उत्तर कोरिया 2020 में टोक्यो में होने वाले ग्रीष्मकालीन खेलों और 2022 में बीजिंग में होने वाले शीतकालीन खेलों में भाग लेगा।