इस बीमारी से ठीक होने वालों की संख्या में लगातार वृद्धि के साथ इससे ठीक होने वाले मरीजों और सक्रिय कोविड-19 मामलों के बीच का अंतर लगभग 10 लाख तक पहुंच गया है।पिछले 24 घंटों के दौरान देश में 56 हजार से अधिक लोग कोरोना संक्रमण से ठीक हुए जो एक रिकार्ड है।स्‍वस्‍थ होने वालों की दर 70 प्रतिशत से अधिक हो गई है।भारतीय आयुर्विज्ञान अनुसंधान परिषद के अनुसार कल तक देश में दो करोड 60 लाख 15 हजार से अधिक कोविड नमूनों की जांच की जा चुकी थी।पिछले 24 घंटों के दौरान करीब 61 हजार व्‍यक्ति संक्रमित हुए और 834 लोगों की मौत हो गई।अब तक 46 हजार से अधिक लोगों की इस संक्रमण से मृत्‍यु हुई है।लगभग छह लाख 44 हजार व्‍यक्ति इस समय कोरोना से संक्रमित हैं।अधिक मरीजों के ठीक होने और अस्पतालों तथा घरों में आइसोलेशन से छुट्टी पाने के साथ अब तक ठीक होने वाले कुल लोगों की संख्या 16 लाख से अधिक हो गई है।केन्‍द्रीय स्‍वास्‍थ्‍य मंत्रालय ने बताया कि अब तक 16 लाख 39 हजार से अधिक व्‍यक्ति इस संक्रमण से ठीक हो चुके हैं।इसके साथ ही अब तक कुल 2.6 करोड़ से अधिक लोगों के परीक्षण किए जा चुके हैं।देश में कोविड-19 बीमारी के कुल सक्रिय मामलों की संख्या अभी 6,43,948 है जो इस बीमारी के अब तक के कुल पॉजिटीव मामलों का केवल 27.64 प्रतिशत है।टीपीएम यानी प्रति दस लाख की आबादी पर परीक्षण बढ़कर 18,852 हो गया है।देश में टेस्ट,ट्रैक,ट्रीट यानि परीक्षण, निगरानी और उपचार की कार्यनीति की वजह से पिछले 24 घंटों में एक दिन में अब तक का सबसे अधिक 7,33,449 परीक्षण किए गए जो एक नई उपलब्धि है।इन्हें सक्रिय चिकित्सा देखरेख में रखा गया है।