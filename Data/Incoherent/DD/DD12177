एशियाड के 12 वें दिन भारत के खाते में दो और स्वर्ण,  जिनसन जॉनसन ने पुरूषों की 1500 मीटर दौड़ में जीता स्वर्ण, चार गुणा 400 मीटर महिला रिले टीम ने स्वर्ण पदक किया अपने नाम, एक रजत और दो कांस्य भी मिले, लेकिन हॉकी के सेमीफाइनल में पुरुष टीम मलेशिया से हारी, अब तक मिले हैं कुल 59 पदक   भारत की चार गुणा 400 मीटर महिला रिले टीम ने एशियाई खेलों की इस स्पर्धा में अपने दबदबे को कायम रखते हुए लगातार पांचवां स्वर्ण पदक अपने नाम किया।भारत की चार गुणा 400 मीटर पुरुष रिले टीम ने एथलेटिक्स की अंतिम स्पर्धा में रजत पदक अपने नाम किया।हिमा दास, एम आर पूवम्मा, सरिताबेन गायकवाड़ और विस्मया वेलुवा कोरोथ की भारतीय महिला चौकड़ी ने तीन मिनट और 28.72 सेकेंड का समय निकालकर स्वर्ण पदक जीता।भारत 2002 एशियाई खेलों के बाद से ही इस स्पर्धा में स्वर्ण पदक हासिल करता आ रहा है।इससे पहले भारतीय धावक जिनसन जॉनसन ने 1500 मीटर फाइनल में अपनी धाक दिखाते हुए भारत को 12वां गोल्ड मेडल दिलाया।उन्होंने 1500 मीटर फाइनल रेस को 3:44:72 सेकेंड में पूरा करते हुए सोने पर कब्जा किया।कुन्हु मोहम्मद, धारून अय्यासैमी, मोहम्मद अनस और अरोकिया राजीव ने तीन मिनट 01.85 सेकेंड का समय निकालकर दूसरा स्थान हासिल किया जिससे वह कतर से पीछे रही जिसने तीन मिनट 00.56 सेकेंड से एशियाई रिकार्ड समय से स्वर्ण पदक प्राप्त किया।केरल से ताल्लुक रखने वाले 27 वर्षीय जॉनसन इससे पहले एशियन गेम्स 2018 में ही 800 मीटर के फाइनल में सिल्वर मेडल जीता था।इस एशियन गेम्स में ये जॉनसन का दूसरा पदक है।जापान ने 3:01.94 के समय से कांस्य पदक हासिल किया।भारत 2014 एशियाई खेलों में इस स्पर्धा में चौथे स्थान पर रहा था।बहरीन (3:30.61) और वियतनाम (3:33.23) ने क्रमश: रजत और कांस्य पदक हासिल किये।