प्रधानमंत्री नरेंद्र मोदी आज नीति आयोग द्वारा आयोजित आकांक्षी जिलों में बदलाव संबंधी सम्‍मेलन को करेंगे संबोधित, साथ ही प्रधानमंत्री 100 से अधिक जिलों के सुधार के प्रभारी अधिकारियों से बातचीत करेंगे  प्रधानमन्त्री नरेन्द्र मोदी आज ऐसे जिलों में बदलाव से संबंधित सम्मेलन को सम्बोधित करेंगे, जो तरक्की की राह पर आगे बढ़ना चाहते है।केन्द्र सरकार ने ऐसे जिलों में तेजी से बदलाव लाने के लिए प्रमुख नीतिगत पहल शुरु की है, जो विकास के कई क्षेत्रों में पिछड़े हुए है।इन जिलों की विकास संबंधी विशिष्ट आवश्यकताओँ पर गौर करने के लिए अपर सचिव और संयुक्त सचिव स्तर के वरिष्ठ सरकारी अधिकारियों को प्रभारी अधिकारियों के तौर पर मनोनीत किया गया है, जो इस सिलसिले में केन्द्र और राज्यों के प्रयासो में तालमेल रखेंगे।प्रधानमन्त्री इस अवसर पर 100 से अधिक जिलों में बदलाव लाने से संबंधित अधिकारियों के साथ विचार विमर्श करेंगे।सम्मेलन का आयोजन प्रधानमन्त्री की 2022 तक न्यू इन्डिया की परिकल्पना को ध्यान में रख कर किया जा रहा है।इस सम्मेलन का आयोजन नीति आयोग द्वारा नई दिल्ली में डॉ अम्बेडकर अंतर्राष्ट्रीय केन्द्र में किया जा रहा है।