बीजेपी ने कांग्रेस पर आरोप लगाया कि वो पिछड़ा विरोधी है और कांग्रेस ने हमेशा ओबीसी के साथ छल-कपट किया है।ओबीसी आयोग को संवैधानिक दर्जा देने संबंधी संविधान संशोधन विधेयक पर सोमवार को राज्य सभा में विपक्ष के संशोधनों के पारित हो जाने के बाद सरकार और बीजेपी ने कांग्रेस पर जोरदार हमला बोला है।इस बीच ख़बर ये भी है कि राज्य सभा में बीजेपी सांसदों की ग़ैरहाज़िरी से पार्टी अध्यक्ष अमित शाह नाराज हैं और अनुपस्थित सांसदों से स्पष्टीकरण मांगा जा सकता है।सोमवार को राज्य सभा में सत्ता पक्ष के सदस्यों की पर्याप्त संख्या न होने के चलते कांग्रेस ने ओबीसी आयोग को संवैधानिक दर्जा देने संबंधी संविधान संशोधन विधेयक को संशोधनों के साथ पारित कराया, जिसके बाद आज सरकार और बीजेपी ने कांग्रेस पर जोरदार हमला किया।बीजेपी का कहना है कि जब प्रवर समिति में कांग्रेस सहित सभी दलों के सदस्यों ने इस पर एकमत से सहमति व्यक्त की थी तब सदन में अंतिम समय में संशोधन लाना कांग्रेस की सोची-समझी चाल है और कांग्रेस ने ओबीसी को धोखा दिया है।