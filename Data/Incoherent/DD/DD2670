ईडी ने राणा की तीनों बेटियों रोशनी कपूर, राखी कपूर टंडन और राधा कपूर के घरों पर भी छापे मारे.सीबीआई ने यस बैंक के संस्‍थापक और मुख्‍य कार्यकारी अधिकारी राणा कपूर, दीवान हाउसिंग फाइनेंस लिमिटेड, उसके प्रोमोटर कपिल वधावन और डॉयट अर्बन वेंचर्स (इंडिया) लिमिटेड के खिलाफ भारतीय दंड स‍ंहिता की विभिन्‍न धाराओं तथा भ्रष्‍टाचार निरोधक कानून के तहत आपराधिक षडयंत्र, धोखाधड़ी और भ्रष्‍टाचार का मामला दर्ज किया है.राणा कपूर इस समय प्रवर्तन निदेशालय की हिरासत में हैं.इस मामले में कई और लोग भी सीबीआई की नजर में हैं.सीबीआई का आरोप है कि राणा कपूर ने निजी लाभ के लिए  डीएचएफएल को गलत तरीके से कर्ज दिया था.प्रवर्तन निदेशालय ने राणा कपूर की बेटी को शनिवार को लंदन जाने से रोक दिया, क्योंकि उनके पिता के खिलाफ चल रहे धनशोधन की जांच में उन्हें शामिल होना है.मुंबई की एक अदालत ने राणा कपूर को 11 मार्च तक ईडी की हिरासत में भेजने का आदेश दिया.