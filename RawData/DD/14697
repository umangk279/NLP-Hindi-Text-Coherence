कैम्ब्रिज एनालिटिका की सेवाएं लेने के मामले में फंसी कांग्रेस, मामले को दुनिया के सामने रखने वाले व्हिसिल ब्लोअर क्रिस्टोफर विली ने कबूला कांग्रेस रही है उसकी क्लाइंट, भाजपा ने राहुल पर बोला हमला, कहा उनके झूठ का हुआ पर्दाफाश।है।  
कैम्ब्रिज एनालिटिका की सेवाएं लेने के मामले में अब कांग्रेस फंस गई है। डेटा लीक मामले का खुलासा करने वाले विसलब्लोअर क्रिस्टोफर वाइली ने ब्रिटेन के हाउस ऑफ कॉमंस की एक समिति के सामने कहा है कि कैंब्रिज एनालिटिका की एक क्लाइंट कांग्रेस पार्टी भी रही है। कैंब्रिज एनालिटिका पर आरोप हैं कि उसने फेसबुक पर मौजूद 50 मिलियन यूजर्स की प्रोफाइल को बिना उनकी मंजूरी के चुनावों के नतीजों को प्रभावित करने के लिए प्रयोग किया है।
इस बीच केंद्रीय मंत्री रविशंकर प्रसाद ने कहा है कि कांग्रेस के झूठ का अब पर्दाफाश हो गया है। राहुल गांधी ने इस पूरे मामले में देश से झूठ बोला। रविशंकर प्रसाद ने कहा कि कांग्रेस को झूठ बोलने के लिए देश से माफी मांगनी चाहिए। उन्होंने कहा कि इस खबर की पुष्टि ने राहुल गांधी के बड़े झूठ को उजागर किया है, जो अभी तक भाजपा द्वारा लगाए जा रहे सभी आरोपों को नकार रहे थे।
