भारत और अंतरराष्ट्रीय सौर गठबंधन ने मुख्‍यालय समझौते पर हस्‍ताक्षर किए। भारत की ओर से विदेश राज्‍यमंत्री जनरल वी के सिंह ने समझौते पर हस्‍ताक्षर किए। उन्होंने कहा अंतरराष्ट्रीय सौर गठबंधन ने का भविष्‍य है अत्‍यन्‍त उज्‍जवल। 
राजधानी दिल्ली में कल भारत और अंतरराष्ट्रीय सौर एलायंस के बीच host Country Agreement पर दस्तखत हुए, जिसका अर्थ ये है कि भारत में अंतरराष्ट्रीय सौर एलायंस का मुख्यालय होगा। भारत की ओर से विदेश राज्य मंत्री रिटायर्ड जनरल वी.के. सिंह ने समझौते पर हस्ताक्षर किए। आईएसए का प्रतिनिधित्व अंतरिम महानिदेशक उपेंद्र त्रिपाठी ने किया। इस मौके पर केन्द्रीय उर्जा राज्य मंत्री आर.के. सिंह भी मौजूद थे। केंद्रीय ऊर्जा राज्य मंत्री आर के सिंह ने कहा कि बिना ऊर्जा के किसी भी देश का विकास नहीं हो सकता है। इसलिए आज सस्ती होने की वजह से सोलर उर्जा बेहतर विकल्प के तौर पर उभरा है।
