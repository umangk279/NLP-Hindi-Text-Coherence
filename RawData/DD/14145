देश के प्रधान न्यायाधीश जस्टिस दीपक मिश्रा को पद से हटाने के प्रस्ताव के नोटिस को राज्यसभा उपाध्यक्ष द्वारा ख़ारिज करने के ख़िलाफ़ कांग्रेस के दो सांसदों ने सुप्रीम कोर्ट में याचिका दाखिल की है. 
इस याचिका पर सुप्रीम कोर्ट की पांच जजों की पीठ मंगलवार को सुनवाई करेगी. सांसद प्रताप सिंह बाजवा और अमी याग्निक के वकीलों ने सोमवार को जस्टिस चेल्मेस्वर की पीठ से सुनवाई  का आग्रह किया. हालांकि उन्होंने सुनवाई को मंगलवार तक के लिए टाल दिया.
मंगलवार को जस्टिस एके सिकरी की अध्यक्षता वाली पांच जजों की पीठ मामले की सुनवाई करेगी. नए नियम के अनुसार केवल चीफ जस्टिस ही ये तय कर सकते हैं कि किसी मामले को कौन से जज सुनेंगे.
