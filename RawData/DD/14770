  श्रीलंका में हुई ट्राईसीरीज़ में शानदार प्रदर्शन के चलते युजवेन्द्र चहल अपने टी-20 करियर की सर्वश्रेष्ठ दूसरी रैंकिंग पर पहुंचे। वशिंगटन सुंदर ने भी लगाई 151 पायदान की बड़ी छलांग। करियर की सर्वश्रेष्ठ 31वें रैंकिंग पर पहुंचे। 
श्रीलंका में हुई त्रिकोणीय सीरीज में शानदार प्रदर्शन करने का फल भारतीय खिलाड़ियो को ताजा जारी टी20 रैंकिंग में मिला है। युजवेन्द्र चहल अपने टी-20 करियर की सर्वश्रेष्ठ दूसरी रैंकिंग पर पहुंच गए हैं। सोमवार को जारी ताजा रैंकिंग में चहल 706 रेटिंग अंकों के साथ पहले स्थान पर काबिज अफगानिस्तान के राशिद खान के बाद दूसरे स्थान पर हैं। 
उन्होंने रैंकिंग में 12 स्थान की छलांग लगाई है। त्रिकोणीय सीरीज में मैन ऑफ द सीरीज चुने गए युवा वशिंगटन सुंदर भी 151 स्थान की छलांग के साथ करियर की सर्वश्रेष्ठ 31वें रैंकिंग पर पहुंच गए हैं। बांग्लादेश के खिलाफ खिताबी जीत दिलाने वाले विकेटकीपर बल्लेबाज दिनेश कार्तिक भी अपने करियर की सर्वश्रेष्ठ 95वीं बल्लेबाजी रैंकिंग पर पहुंच गए हैं।
