वान्ना-क्राई के आतंक से महीने भर बाद एक नए 'पीटरैप' रैनसमवेयर ने दुनियाभर के कई देशों को निशाना बनाया है।  
एक बार फिर साइबर हमले की चपेट में आए दुनिया के कई देश, वान्ना-क्राई के बाद 'पीटरैप' रैनसमवेयर खतरा, भारत और अमेरिका सहित कई देशों की बड़ी कंपनियों के कामकाज पर  गहरा असर पड़ा है।
वाना-क्राई के आतंक से महीने भर बाद एक नए 'पीटरैप' रैनसमवेयर ने दुनियाभर के कई देशों को निशाना बनाया है।  इससे पहले भी इस तरह का साइबर हमला विश्वसहित भारत के कई शहरों में देखने को मिला था। इस बार भी इस तरह के साइबर हमले में भारत और यूरोपीय देश भी प्रभावित हुए हैं। मंगलवार को यूके, रूस, फ्रांस, स्पेन में इस वायरस ने कंज्यूमर, शिपिंग, एविएशन, ऑइल ऐंड गैस कंपनियों पर हमला किया। 
पीटरैप को 'पीटा' नाम के पुराने रैनसमवेयर का ऐडवांस्ड वर्जन माना जा रहा है। इस साइबर अटैक के चलते भारत के सबसे बड़े मुंबई स्थित कंटेनर पोर्ट जवाहर लाल नेहरू पोर्ट ट्रस्ट और विश्व की  20 बड़ी कंपनियों की कम्प्यूटर स्क्रीन को लॉक कर दी थीं, जिन्हें अनलॉक करने के एवज में 300 डॉलर की डिमांड रखी गई थी।
