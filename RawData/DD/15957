हरियाणा सरकार ने फ़ोर्टिस अस्पताल को लापरवाही के लिये दोषी ठहराते हुए कहा है कि अस्पताल ने नियमों का उल्लंघन किया है जिससे 7 साल की बच्ची की मौत हुई है। गौरतलब है कि निजी अस्पताल पर इलाज के नाम पर मृतक के परिवार से ज्यादा पैसे वसुलने का आरोप है। 
 हरियाणा सरकार ने गुरुग्राम के फोर्टीज हॉस्पिटल में हालही में डेगू से बच्ची की मौत के मामले में अस्पताल को दोषी करार दिया है।
हरियाणा के स्वास्थ्य मंत्री अनिल विज ने बताया कि जांच कमेटी फोर्टिस अस्पताल में कई अनियमितताएं पाई गई है। उन्होने कहा कि फोर्टिस अस्पताल ने तय प्रोटोकॉल को नहीं अपनाया है। विज ने कहा इस बारे में एमसीआई को पत्र लिखेंगे और अस्पताल के खिलाफ FIR भी दर्ज करवाई जाएगी।
गौरतलब है कि गुरुग्राम में 7 साल की बच्ची की डेंगू से मौत के बाद फोर्टिस अस्पताल ने बच्ची का शव ले जाने से पहले उसके परिजनों से 16 लाख रुपये का बिल थमा दिया था. इस बिल में दवाइयों से लेकर दस्ताने तक का बिल शामिल किया गया जिसके बाद हुए हंगामे के बाद सरकार ने जांच के आदेश दिये थे। 
