ब्रिटेन के प्रधानमंत्री बोरिस जॉनसन ने कहा है कि देश में अब दूसरे राष्ट्रव्यापी लॉकडाउन की कोई जरूरत नहीं है। ब्रिटेन में लगे एक लंबे लॉकडाउन के कारण वहां की अर्थव्यवस्था को काफी नुकसान पहुंचा है जिसे हाल के हफ्तों में कम करने की कोशिश की गई है।   
ब्रिटेन के प्रधानमंत्री बोरिस जॉनसन ने कहा है कि वह कोरोना वायरस महामारी के दूसरी बार फैलने की स्थिति में कोई अन्य देशव्यापी लॉकडाउन नहीं लागू करना चाहते हैं। जॉनसन ने एक मीडिया रिपोर्ट में बताया कि वह एक और राष्ट्रव्यापी लॉकडाउन लागू करने के मूड में नहीं हैं।
एक रिपोर्ट के मुताबिक, सर्दियों के दौरान देश में संक्रमण की दूसरी लहर शुरू हो सकती है। इस पर प्रधानमंत्री का कहना है कि उन्हें उम्मीद है कि क्रिसमस तक देश में सब कुछ सामान्य हो जाएगा। कोरोना वायरस संक्रमण से ब्रिटेन दुनिया के सबसे ज्यादा प्रभावित देशों में से एक रहा है, जहां यूरोप में सबसे ज्यादा मौतें दर्ज की गई हैं। 
 
 
