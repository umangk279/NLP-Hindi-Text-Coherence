प्रधानमंत्री नरेन्‍द्र मोदी ने श्रीलंका के राष्‍ट्रपति गोटाबाया राजपक्षे से बातचीत की। पीएम मोदी ने ट्वीट में कहा है कि श्रीलंका राजपक्षे के नेतृत्‍व में कोविड-19 से प्रभावी रूप से निपट रहा है। 
उन्‍होंने कहा कि भारत इस महामारी और इसके आर्थिक प्रभावों से निपटने में श्रीलंका की सहायता करता रहेगा। पीएम मोदी ने कहा कि वे और श्रीलंका के राष्‍ट्रपति श्रीलंका में भारत के सहयोग से चल रही परियोजनाओं में तेजी लाने और संबंध मजबूत करने पर सहमत हुए हैं। पीएम मोदी ने श्रीलंका के लोगों के स्‍वास्‍थ्‍य के लिए अपनी शुभकामनाएं दीं।
श्रीलंका के राष्‍ट्रपति गोटाबाया राजपक्षे ने आर्थिक गतिविधियां फिर शुरू करने के बारे में सरकार द्वारा उठाए जा रहे कदमों के बारे में पीएम मोदी को बताया कि उन्‍होंने भारत के निजी क्षेत्र द्वारा श्रीलंका में निवेश बढ़ाने की संभावनाओं के बारे में भी चर्चा की।
