सिडनी में खेले जाने वाले चौथे और आखिरी टेस्ट मैच से एक दिन पहले टीम इंडिया ने अपने 13 खिलाड़ियों के नाम का ऐलान कर दिया है। तेज गेंदबाज इशांत शर्मा नहीं किए गए हैं शामिल। 
भारत और ऑस्ट्रेलिया के बीच चार मैचों की सीरीज का आखिरी टेस्ट मैच सिडनी क्रिकेट ग्राउंड में गुरुवार से खेला जाना है। टेस्ट से एक दिन पहले भारतीय क्रिकेट कंट्रोल बोर्ड (बीसीसीआई) ने 13 सदस्यीय भारतीय क्रिकेट टीम की घोषणा कर दी है। टीम में आर अश्विन की वापसी हुई है, लेकिन उनके खेलने पर फैसला मैच से पहले लिया जाएगा।
इसके अलावा के. एल. राहुल को भी टीम में जगह दी गई है, मुरली विजय की टीम में वापसी नहीं हो सकी है। कुलदीप यादव का नाम भी टीम में शामिल है। ईशांत शर्मा की जगह टीम में उमेश यादव को जगह दी गई है। वहीं रोहित शर्मा का नाम भी टीम में शामिल नहीं किया गया है।
 
