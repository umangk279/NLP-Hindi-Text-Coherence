उपराष्ट्रपति वेंकैया नायडू चार दिन की वियतनाम यात्रा पर रवाना, दक्षिण-पूर्व एशियाई देशों के साथ व्यापक रणनीतिक साझेदारी बढ़ाने पर भारत का होगा ज़ोर।  
 उपराष्ट्रपति वेंकैया नायडू आज विएतनाम के 4 दिवसीय दौरे पर रवाना हो गए। इस यात्रा से दक्षिण एशियाई देश विएतनाम से भारत की समग्र रणनीतिक साझेदारी को बढ़ावा मिलने की उम्मीद है। विएतनाम के नेताओं से सीधी बातचीत के साथ ही उपराष्ट्रपति नायडू विएतनाम के हा नाम प्रांत के टाम चुक पगोडा में वेसाक के 16वें संयुक्त राष्ट्र दिवस समारोह में शामिल होंगे।
यात्रा के दौरान उपराष्ट्रपति नायडू समारोह के उद्घाटन सत्र में प्रमुख भाषण देंगे जिसका विषय होगा 'सतत समाज के लिए वैश्विक नेतृत्व और साझा जिम्मेदारी पर बौद्ध दृष्टिकोण' विएतनाम की राजधानी हनोई पहुंचने के बाद नायडू भारत के राजदूत द्वारा आयोजित स्वागत कार्यक्रम में भारतीय समुदाय को संबोधित करेंगे। वे विएतनाम के उपराष्ट्रपति से भी मुलाकात करेंगे और प्रतिनिधिमंडव स्तर की वार्ता करेंगे।
वेंकैया नायडू विएतनाम के राष्ट्रीय असेंबली के चेयरपर्सन नगुयेन किम थि नगान से भी मुलाकात करेंगे।
