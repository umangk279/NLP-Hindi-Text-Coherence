प्रधानमंत्री मोदी ने दिव्यांगों के लिए आयोजित इस शिविर में उनके जीवन आसान बनाने के लिए जरुरी उपकरण भेंट किए। 
दो दिन के गुजरात दौरे पर आज शाम प्रधानमंत्री मोदी साबरमती आश्रम के बाद राजकोट पहुंचे। यहां रेस कोर्स मैदान पर दिव्यांगों के लिए सामाजिक अधिकारिता शिविर कार्यक्रम का आयोजन किया गया जिसमें केंद्रीय मंत्री थावरचंद गहलोत और गुजरात के मुख्यमंत्री विजय रुपानी भी मौजूद थे। मंच पर पीएम का मोदी भव्य स्वागत किया गया ।
 प्रधानमंत्री मोदी ने दिव्यांगों के लिए आयोजित इस शिविर में उनके जीवन आसान बनाने के लिए जरुरी उपकरण भेंट किए। इस कार्यक्रम की खास बात ये रही कि देशभर से आए 18 हजार से अधिक दिव्यांग शामिल हुए। पीएम ने कहा कि राजकोट के लोगों के प्यार ने उन्हें दिल्ली पहुंचाने में बड़ी भूमिका निभाई है। साथ ही यह भी कहा कि 40 साल के बाद कोई प्रधानमंत्री किसी सरकारी कार्यक्रम में राजकोट आया है।
इस मौके पर प्रधानमंत्री ने यह  कहा कि सरकार ने दिव्यांगों के लिए कई ऐसे कार्यक्रम और कानून बनाए हैं, जिनकी मदद से उन्हें उनका अधिकार मिल रहा है।समारोह को संबोधित करते हुए प्रधानमंत्री ने कहा कि 2014 से पहले दिव्यांगों की भलाई के लिए जितने काम नहीं हुए उससे अधिक काम मौजूदा सरकार ने पिछले तीन साल में 5,500 कार्यक्रम किए। 
सरकार की बीमा योजनाओं का लाभ देश के सभी लोगों से उठाने की अपील करते हुए पीएम ने कहा कि केंद्र की इस योजना से दिव्यांग भी जुड़ें ताकि उनका भविष्य बेहतर हो सके। पीएम ने राजकोट में फिर एक बार अपनी प्रतिबद्धता दोहराई और कहा कि 2022 तक देश के हर नागरिक के पास अपना घर होगा। जिसमें हर बुनियादी सुविधा मौजूद होगी।
