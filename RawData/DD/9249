विश्व बैंक प्रमुख जिम यांग किम ने प्रधानमंत्री नरेंद्र मोदी की जमकर प्रशंसा की है। उन्होंने कहा कि भारतीय प्रधानमंत्री जैसे नेता दुनिया में बहुत कम है। ये बात उन्होंने इकॉनॉमिक टाइम्स में प्रकाशित पीएम मोदी हैज टेकन सीरियस बिजनेस रेग्युलेट्री रीफॉर्म्स नामक शीर्षक वाले लेख में कहा है। 
विश्व बैंक प्रमुख जिम यांग किम विश्व बैंक के 12वें अध्यक्ष हैं और कोरियाई अमेरिकी फिजिशियन है। उन्होंने आलेख में लिखा है कि 15 साल पहले वर्ल्ड बैंक ने पहली डुइंग बिजनेस इंडेक्स रिपोर्ट जारी कर हर देश को एक रैंक दिया था। 2014 में 189 देशों में भारत 142वें पायदान पर था। विश्व बैंक के प्रमुख के मुताबिक प्रधानमंत्री मोदी भारत की रैंक से निराश थे और उन्होंने शीर्ष 50 देशों में आने को लेकर अपना दृष्टिकोण साझा किया था और विश्व बैंक समूह से इस सपने को साकार करने के लिए जानकारी और सलाह मांगी थी। भारत ने उसके बाद कारोबार नियमों में खासा सुधार किया है।
31 अक्टूबर को जारी ताजा ईज ऑफ डूइंग बिजनेस इंडेक्स में भारत का रैंक 77 था जिसमें कि 23 अंकों की बढ़ोत्तरी हुई थी। पिछले साल भारत की रैंकिंग 100 थी।
