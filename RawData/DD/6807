आईसीसी विश्व कप क्रिकेट में भारत ने ऑस्ट्रेलिया को 36 रन से हरा दिया है. भारत के 352 रन के जवाब में ऑस्ट्रेलिया की पूरी टीम 50 ओवर 316 रन बनाकर आल आउट हो गई. 
ओवल में खेल गए इस मैच में भारत ने ऑस्ट्रेलिया के सामने जीत के लिए 353 रन का लक्ष्य रखा. इसके जवाब में ऑस्ट्रेलिया ने संभल कर खेलते हुए पहले विकेट के लिए 61 रन की साझेदारी की. फिंच 36 रन बनाकर रन आउट हुए. इस बीच वार्नर ने अपना अर्धशतक पूरा किया. वार्नर को चहल ने 56 रन पर चलता किया.
उस्मान ख़वाजा ने तेजी से रन बनाए लेकिन बुमराह ने 42 रन पर उन्होंने बोल्ड कर दिया. स्मिथ फिर से साहसिक पारी खेली और कंगारू टीम को संभालने की कोशिश की लेकिन वो 69 रन बनाकर आउट हो गए. स्टोनिस को भुवनेश्वर कुमार ने शून्य पर चलता किया. मैकस्वेल इस मैच में असफल रहे और 28 रन बनाकर चहल का शिकार हुए.
नाथन कुलटर नाइल को बुमराह ने कोहली के हाथों 4 रन पर कैच आउट कराया. कमिंस को बुमराह ने 8 रन पर धोनी के हाथों कैच आउट कराया. स्टार्क 3 रन बनाकर रन आउट हुए. एडम जंपा 1 रन बनाकर भुवनेश्वर कुमार का शिकार हुए.
भारत के लिए भुवनेश्वर और बुमराह ने 3-3 विकेट हासिल किए.
इससे पहले कप्तान विराट कोहली ने टॉस जीतकर पहले बल्लेबाजी का निर्णय लिया. सलामी बल्लेबाज रोहित शर्मा और शिखर धवन ने पहले विकेट के लिए शतकीय साझेदारी निभाई. दोनों ने अपने अपने अर्धशतक पूरे किए. रोहित 57 रन बनाकर आउट हुए. वहीं दूसरे छोर पर शिखर के बल्ले से रन बरसते रहे और वो वनडे क्रिकेट में अपना 17वां शतक लगाने में कामयाब रहे.
शिखर और कोहली ने मिलकर दूसरे विकेट के लिए 93 रन जोड़े. तेजी से रन बनने के चक्कर में शिखर अपना विकेट गवां बैठे. उन्होंने 117 रन बनाए.
कोहली ने भी अपना अर्धशतक पूरा किया. इसके बाद कोहली और पांड्या ने मोर्चा संभाला और दोनो ने ऑस्ट्रेलियाई गेंदबाजों ने जमकर खबर ली. पांड्या अपने तूफानी अंदाज में दिखे लेकिन 27 गेंदों पर 48 रन वो एरोन फिंच को कैच थमा बैठे.
इसके बाद महेंद्र सिंह धोनी ने कुछ अच्छे हाथ दिखाए लेकिन 27 रन बनाकर स्टोनिस का शिकार हुए. कोहली की पारी का अंत भी स्टोनिस किया और वो 82 रन बनाकर आउट हुए. आखिरी गेंद पर केएल राहुल ने चौका जड़कर भारत का स्कोर 5 विकेट पर 352 कर दिया. राहुल 11 रन बनाकर नाबाद रहे. ऑस्ट्रेलिया की तरफ से स्टोनिस ने 62 रन देकर दो विकेट हासिल किए.
