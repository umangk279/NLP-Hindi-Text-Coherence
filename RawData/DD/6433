हांगकांग में हो रहे विरोध प्रदर्शनों के बीच एक महत्वपूर्ण घटनाक्रम में हांगकांग के नेता कैरी लैम ने घोषणा की है कि अत्यधिक विवादास्पद प्रत्यर्पण बिल जिसके कारण कई बड़े विरोध प्रदर्शन देखे जा रहे हैं, उसे समाप्त किया जा रहा है. 
प्रदर्शनकारियों की मांग के बाद यह बिल प्रभावी ढंग से वापस ले लिया गया है. वहीं हांगकांग में हो रहे चीन विरोधी प्रदर्शनों के बीच चीन ने अमेरिका के सामने कूटनीतिक विरोध जताया है, इस विरोध का कारण अमेरिका के उपराष्ट्रपति माइक पेंस और विदेश मंत्री माइक पॉंपियो की वाशिंगटन में हांगकांग के एक मीडिया पब्लिशर के साथ हुई मुलाकात है.
खबर है कि इस मुलाकात में हांगकांग में हो रहे चीन विरोधी प्रदर्शनों पर भी बातचीत हुई है. दरअसल हांगकांग में प्रत्यर्पण कानून को लेकर विरोध प्रदर्शन हो रहे थे, जिसके अनुसार राजनीतिक विरोधियों को गिरफ्तार कर उन्हें चीन ले जाकर मुकदमा चलाने का प्रावधान था. आपको बता दें कि हांगकांग पहले ब्रिटिश कॉलोनी थी लेकिन 1997 से कुछ स्वायत्तता के साथ इस पर चीन का शासन है.
