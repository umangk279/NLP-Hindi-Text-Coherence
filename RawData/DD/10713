इंडोनेशिया में चल रहे पैरालंपिक खेलों में भारत को मिले दो और गोल्ड मेडल। रक्षिता राजू ने ट्रैक एंड फील्ड औऱ सुयश जाधव ने 50 मीटर बटरफ्लाई तैराकी में जीता स्वर्ण पदक। 
भालाफेंक खिलाड़ी संदीप चौधरी ने मौजूदा एशियाई पैरा खेलों में भारत को कल पहला स्वर्ण पदक दिलाया। संदीप ने पुरुषों की एफ 42-44 / 61-64 स्पर्धा में पहला स्थान हासिल किया। चौधरी का सर्वश्रेष्ठ थ्रो 60.01 मीटर का रहा, जो उन्होंने तीसरे प्रयास में फेंका। श्रीलंका के चमिंडा संपत हेत्ती ने रजत पदक जीता, जिनका सर्वश्रेष्ठ प्रयास 59.32 मीटर का था। 
संदीप चौधरी की शानदार कामयाबी पर खेल मंत्री राज्यवर्धन राठौर ने उन्हें बधाई दी है। अपने ट्वीट संदेश में राठौर ने कहा कि आपको एशियन पैरालिंपिक गेम्स के जैवलिन थ्रो इवेंट में 60.01 के शानदार प्रदर्शन के लिए बधाई।आप पर गर्व है चैम्पियन 
