प्रधानमंत्री नरेंद्र मोदी इस महीने की 29 तारीख को सुबह 11 बजे आकाशवाणी और दूरदर्शन के सभी चैनलों पर मन की बात कार्यक्रम में देश-विदेश के लोगों के साथ अपने विचार साझा करेंगे. कार्यक्रम की यह 57वीं कड़ी होगी. 
एक ट्वीट में प्रधानमंत्री ने मन की बात कार्यक्रम के लिए लोगों से अपने विचार साझा करने की अपील की है. उन्‍होंने लोगों को माई गॉव ओपन फोरम या नमो ऐप पर अपने विचार भेजने के लिए आमंत्रित किया है.
टोल फ्री नम्‍बर 1800-11-7800 पर भी हिंदी और अंग्रेजी में संदेश रिकॉर्ड कराए जा सकते हैं. लोग 1922 पर भी मिस्‍ड कॉल दे सकते हैं और एसएमएस लिंक प्राप्‍त करने के बाद सीधे अपने सुझाव दे सकते हैं.
