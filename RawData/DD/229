ब्रिटेन के प्रधानमंत्री बोरिस जॉनसन ने कहा है कि देश में कोरोना संक्रमण की दूसरी लहर का खतरा टाला नहीं जा सकता है। उन्होंने कहा कि सरकार स्थिति की समीक्षा कर रही है।   
देश में फिर से लॉकडाउन लगाने पर बोरिस जॉनसन ने कहा कि वह दूसरी बार राष्ट्र व्यापी लॉकडाउन नहीं लगाना चाहते है लेकिन जरूरत पड़ने पर सरकार नए प्रतिबंध लगा सकती है। उन्होंने कहा कि मौजूदा हालात के मुताबिक नए प्रतिबंध लगाए जा सकते हैं। कोविड-19 से मरने वालों की संख्या की श्रेणी में ब्रिटेन पांचवे स्थान पर है।  इस बीच, सरकार ने इंग्लैंड के उत्तरी हिस्सों में स्थानीय स्तर पर लॉकडाउन की पाबंदियों को शुक्रवार को और सख्त कर दिया। 
