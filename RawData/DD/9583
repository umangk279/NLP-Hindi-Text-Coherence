इंडोनेशिया की लायन एयरलाइंस की फ़्लाइट बोइंग 737 जकार्ता से उड़ान भरने के ठीक बाद समंदर में क्रैश कर गई. 
फ़्लाइट जेटी-610 इंडोनेशिया की राजधानी जकार्ता से पंगकल जा रही थी. उड़ान भरने के कुछ मिनट बाद ही इसका संपर्क टूट गया था. यह फ़्लाइट समंदर पार कर रही थी. इसमें 188 लोग सवार थे. राष्ट्रीय सर्च और राहत बचाव एजेंसी के प्रवक्ता युसूफ़ लतीफ़ ने कहा इस फ़्लाइट क्रैश की पुष्टि की है. इंडोनेशिया की आपदा एजेंसी के प्रमुख सुतोपो पू्र्वो नुगरोहो ने हादसे की तस्वीरें पोस्ट की हैं. एक प्रेस कॉन्फ़्रेंस में अधिकारियों ने कहा कि इसमें 188 वयस्क, एक नवजात और दो बच्चे सवार थे. इसके अलावा दो पायलट और चालक दल के पांच लोग हैं.
सुतोपो ने एक वीडियो भी शेयर किया है. सुतोपो ने कहा है कि यह वीडियो कारावांग का है. कारावांग जकार्ता के पूरब में है. यह फ़्लाइट बोइंग 737 मैक्स 8 है. 2016 से इस मॉडल का इस्तेमाल हो रहा है. फ़्लाइट ट्रैकिंग वेबसाइट फ्लाइटट्रेडर24 का कहना है कि यह विमान लायन एयर के पास इसी साल अगस्त में आया था.
