महाराष्ट्र सरकार ने प्रदर्शनकारी किसानों की अधिकांश मांगें मांग ली है। सरकार ने जिन मांगो को माना है उनमें वन जमींन कानून यानी फारेस्ट एक्ट पर अमल किया जाएगा और अगले 6 महीने में तमाम लंबित मामलों को निपटाया जायेगा। 
महाराष्ट्र सरकार ने प्रदर्शनकारी किसानों की अधिकांश मांगें मांग ली है। सरकार ने जिन मांगो को माना है उनमें वन जमींन कानून यानी फारेस्ट एक्ट पर अमल किया जाएगा और अगले 6 महीने में तमाम लंबित मामलों को निपटाया जायेगा। इसके अतिरिक्त नारपार, दमन गंगा, पिंझार नदियों का पानी अरब सागर में ना जाते हुए गोदावरी नदी में छोड़कर बांध के जरिये उनका फायदा स्थानीय लोंगों को दिया जाने का फैसला भी सरकार ने ले लिया है। 
तो वही 2008 में हुई कर्ज माफी का लाभ जिन किसानों को नही मिला उनको भी मौजूदा सरकार की कर्जमाफी का लाभ देने का लिखित आश्वासन दिया गया है। सरकार ने कहा है कि किसानो की बाकी मांगो को 6 महीने के भीतर मान लिया जायेगा। महाराष्ट्र सरकार के मांगे मानने के बाद किसानो ने अपना प्रदर्शन वापस ले लिया है और सरकार ने किसानो की नासिक वापसी के लिये विशेष ट्रेन का इंतजाम भी किया है।
