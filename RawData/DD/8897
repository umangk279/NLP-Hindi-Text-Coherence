लोकसभा और राज्यसभा की कार्यवाही विभिन्न मुद्दे पर हंगामे के कारण हुई बाधित, लोकसभा 12 बजे और राज्यसभा की कार्यवाही सोमवार तक के लिए स्थगित।   
राज्यसभा की कार्यवाही सोमवार सुबह 11 बजे तक स्थगित की गई। कावेरी नदी पर बांध और आंध्र प्रदेश को विशेष दर्जा देने की मांग सहित विभिन्न मुद्दों पर हंगामे के कारण कार्यवाही को शुरू होने के करीब दस मिनट बाद ही दिन भर के लिए स्थगित कर दिया गया।
लोकसभा में भी सदन की कार्यवाही बाधित हुई। राफेल सौदे, महिला आरक्षण, कावेरी मामले और आंध्र प्रदेश को विशेष राज्य के दर्जे की मांग को लेकर कांग्रेस, माकपा, AIADMK और टीडीपी के सदस्यों के हंगामे के कारण सदन की कार्यवाही को शुरू होने के करीब 20 मिनट बाद ही दोपहर 12 बजे तक स्थगित करना पड़ा। लेकिन 12 बजे के बाद सदन की कार्यवाही सुचारू रूप से जारी है।
 
