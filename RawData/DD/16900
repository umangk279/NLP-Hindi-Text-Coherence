शास्त्री जी को उनके कुशल और मज़बूत नेतृत्व के लिए याद किया जाता है। ये उनका मज़बूत नेतृत्व ही था कि 1965 के भारत पाक युद्ध में देश ने जिसमें उन्होंने देश को मज़बूत नेतृत्व प्रदान करते हुए पाकिस्तान को करारी शिकस्त दी 
 राष्ट्र आज देश के दूसरे प्रधानमंत्री स्वर्गीय लाल बहादुर शास्त्री को भी भावपूर्ण श्रद्धांजलि अर्पित कर रहा है। शास्त्री जी को उनके कुशल और मज़बूत नेतृत्व के लिए याद किया जाता है। ये उनका मज़बूत नेतृत्व ही था कि 1965 के भारत पाक युद्ध में देश ने जिसमें उन्होंने देश को मज़बूत नेतृत्व प्रदान करते हुए पाकिस्तान को करारी शिकस्त दी। ये शास्त्री जी ही थे जिन्होंने देश को जय जवान-जय किसान का नारा दिया। प्रधानमंत्री ने शास्त्री जी को याद करते हुए उनसे प्रेरणा लेने की अपील की।
जय जवान-जय किसान का नारा आज भी हर भारतीय की जबान पर है। यह नारा देश के दूसरे प्रधानमंत्री लाल बहादुर शास्त्री ने दिया था। शास्त्री जी का जन्म 2 अक्टूबर 1904 को उत्तर प्रदेश के मुगलसराय में हुआ था। आज़ादी की लड़ाई में शास्त्री जी ने महत्त्वपूर्ण योगदान दिया। देश के पहले प्रधानमंत्री पंडित जवाहरलाल नेहरू की मृत्यु के बाद शास्त्री जी 9 जून 1964 को भारत के प्रधानमंत्री बने और लगभग डेढ़ साल तक इस पद पर रहे। शास्त्री जी के शासनकाल में ही 1965 का भारत पाक युद्ध शुरू हो गया जिसमें उन्होंने देश को मज़बूत नेतृत्व प्रदान करते हुए पाकिस्तान को करारी शिकस्त दी।
उस समय अनाज की कमी और सीमा की सुरक्षा देश की सबसे बड़ी चिंता थी। ऐसे में किसानों और जवानों के महत्त्व को स्वीकार करते हुए शास्त्री जी ने जय जवान-जय किसान का नारा दिया जिससे भारत की जनता का मनोबल बढ़ा और सारा देश एकजुट हो गया। हालाँकि दुर्भाग्य से देश के इस सपूत का असामयिक निधन हो गया और उनका मज़बूत नेतृत्त्व ज़्यादा दिनों तक नहीं मिल पाया। युद्ध के बाद ताशकन्द में पाकिस्तान के राष्ट्रपति अयूब ख़ान के साथ युद्ध समाप्त करने के समझौते पर हस्ताक्षर करने के बाद 11 जनवरी, 1966 की रात में ही रहस्यमय परिस्थितियों में उनकी मृत्यु हो गयी। 2अक्टूबर को ही राष्ट्रपिता महात्मा गाँधी का भी जन्म हुआ था। शास्त्री जी के जीवन पर गाँधी जी का गहरा प्रभाव था। शास्त्री जी को उनकी सादगी, देशभक्ति और ईमानदारी के लिये आज भी पूरा भारत श्रद्धापूर्वक याद करता है। उन्हें मरणोपरान्त वर्ष 1966 में देश के सबसे बड़े नागरिक सम्मान- भारत रत्न से सम्मानित किया गया।
