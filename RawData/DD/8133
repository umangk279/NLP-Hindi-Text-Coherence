प्रधानमंत्री नरेंद्र मोदी  सोमवार से दो दिवसीय गुजरात दौरे पर होंगे। यहां पर वह कई विकास परियोजनाओं का उद्धाटन करेंगे। सबसे पहले वे जामनगर की यात्रा पर होंगे। प्रधानमंत्री वहां एक कैंसर अस्पताल सहित सौनी परियोजना के तहत जामनगर तक पानी पहुंचने के मौक़े पर भी मौजूद रहेंगे 
प्रधानमंत्री अपनी गुजरात यात्रा के पहले चरण में जामनगर जाएंगे। वे गुरु गोविंद सिंह अस्पताल के नवनिर्मित भवन का उद्घाटन करेंगे। इस अस्पताल में 700 बेड की व्यव्स्था होगी और लोगों को हर प्रकार की मेडिकल सुविधा मिल सकेगी। साथ ही अस्पताल में एक विश्व स्तरीय आईआईसीयू का निर्माण भी किया गया है। 
अपनी इस यात्रा पर प्रधानमंत्री समुद्र के खारे पानी को को पीने लायक बनाने के लिए एक अलवणीकरण योजना की आधारशिला भी रखेंगे। गुजरात सरकार ने जल सुरक्षा को और मजबूत करने के लिए सौराष्ट्र, कच्छ और मध्य गुजरात के तटीय क्षेत्रों में कई ऐसे विलविणीकरण संयंत्रों की योजना बनाई है।
सौनी परियोजना के तहत जामनगर के रंजीत सागर जलाशय में नर्मदा के पानी का पहुंचने का भी प्रधानमंत्री लोकार्पण करेंगे।
