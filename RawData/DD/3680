दिल्ली में विधानसभा चुनाव की तारीख का एलान, आठ फरवरी को होगा मतदान, 11 फरवरी को आएंगे नतीजे, दिल्ली में आदर्श आचार संहिता हुई लागू, 22 फरवरी से पहले होना है नई विधानसभा का गठन 
दिल्ली में चुनावी बिगुल बज चुका है। चुनाव आयोग ने दिल्ली में 70 विधानसभा सीटों के लिए चुनाव की तारीख का एलान कर दिया। यहां एक ही चरण में आठ  फरवरी को वोट डाले जाएंगे।
11 फरवरी को चुनाव के नतीजे घोषित होंगे। 14 जनवरी को चुनाव की अधिसूचना जारी होगी। इसके साथ ही तत्काल प्रभाव से आदर्श आचार संहिता लागू हो गई है।
गौरतलब है कि दिल्ली में 22 फरवरी तक नई विधानसभा का गठन होना है। इस बार चुनाव में कुल 13750 पोलिंग बूथ बनाए जाएंगे। 
  
