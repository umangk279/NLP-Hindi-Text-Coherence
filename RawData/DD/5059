अमेरिकी कांग्रेस के राष्ट्रपति के खिलाफ महाभियोग जांच को तेज करने के बीच डोनाल्ड ट्रंप ने इसे ‘तख्तापलट’ करार दिया। ट्रंप पर आरोप है कि उन्होंने यूक्रेन के राष्ट्रपति से 2020 राष्ट्रपति चुनाव में उनके अहम प्रतिद्वंद्वी को निशाना बनाना के लिए कहा था और इस मुद्दे पर कांग्रेस के डेमोक्रेट सदस्यों ने और सख्त रुख अपना लिया है।  
अमेरिका के राष्ट्रपति डोनाल्ड ट्रंप ने रोष जताते हुए यूक्रेन के नेता के साथ जुलाई में हुई  उनकी टेलिफोन वार्ता को लेकर महाभियोग जांच की भर्त्सना की है। इस बीच डेमोक्रेट सांसदो ने कहा कि वह इस बातचीत के बारे में व्हाईट हाउस रिकॉर्ड मंगायेगे। ट्रंप पर आरोप है कि उन्होंने यूक्रेन के राष्ट्रपति से 2020 राष्ट्रपति चुनाव में उनके अहम प्रतिद्वंद्वी को निशाना बनाना के लिए कहा था और इस मुद्दे पर कांग्रेस के डेमोक्रेट सदस्यों ने और सख्त रुख अपना लिया है। अमेरिकी राष्ट्रपति ने जोर देकर कहा कि उन्होंने यूक्रेन नेता वोलोदिमीर ज़ेलेंस्की के साथ फोन पर बात कर कुछ भी गलत नहीं किया है। बुधवार को उन्हें रूसी राष्ट्रपति व्लादिमीर पुतिन का भी समर्थन मिला, जिन्होंने कहा कि उन्हें इस बातचीत में कुछ भी गलत नहीं लगा। 
