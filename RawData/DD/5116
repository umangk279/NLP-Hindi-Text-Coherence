प्रधानमंत्री नरेंद्र मोदी आज आईआईटी मद्रास के 56वें दीक्षांत समारोह में होंगे शामिल। प्रधानमंत्री दूसरे भारत-सिंगापुर संयुक्त हैकाथॉन के प्रतिभागियों को भी करेंगे संबोधित।   
प्रधानमंत्री नरेंद्र मोदी आज आईआईटी मद्रास के 56वें दीक्षांत समारोह में शिरकत करेंगे। आईआईटी मद्रास के लिए ये साल इसलिए भी महत्वपूर्ण है, क्योंकि हाल ही में संस्थान को उत्कृष्ट संस्थान का दर्जा मिला है। मानव संसाधन विकास मंत्रालय की NIRF रैंकिंग में भी आईआईटी मद्रास लगातार चार साल से शीर्ष पर काबिज़ है। मद्रास की यात्रा के दौरान ही प्रधानमंत्री दूसरे भारत - सिंगापुर संयुक्त हैकाथॉन के प्रतिभागियों को भी संबोधित करेंगे और वहां स्थित रिसर्च पार्क में शुरू हुए विभिन्न स्टार्ट अप का जायज़ा भी लेंगे।
 
