विम्बलडन के पुरुष एकल फ़ाइनल में नोवाक जोकोविच ने रोजर फेडरर को एक रोमांचक मुक़ाबला में दी मात, जोकोविच का ये 5वां विम्बलडन और 16वां ग्रैंडस्लेम खिताब। 
सर्बिया के नोवाक जोकोविच ने विंबलडन पुरूष एकल वर्ग का ख़िताब अपने नाम कर लिया है। फाइनल मुक़ाबले में जोकोविच ने रोजर फेडरर को 7-6,1-6,7-6,4-6,13-12 से शिकस्त दी। जोकोविच ने पहला सेट टाईब्रेकर में 7-6 से अपने नाम किया।
हालांकी फेडरर ने केवल एक गेम गवांते हुए दूसरे सेट को 6-1 से जीत मुकाबले को बराबरी पर ला दिया। तीसरे सेट को जोकोविच ने और चौथे सेट को फेडरर ने अपने नाम किया। 5वें निर्णायक सेट में दोनों के बीच कांटे की टक्कर देखने को मिली। आखिरकार जोकोविच ने इस सेट को 13-12 से जीतकर खिताब अपने नाम कर लिया। जोकोविच का ये 5वां विंबल़न और 16वां ग्रैंड स्लैम खिताब है। 
