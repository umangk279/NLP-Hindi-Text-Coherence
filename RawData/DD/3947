देशद्रोह के मामले में परवेज़ मुशर्रफ़ को फांसी की सजा। पाकिस्तान के स्पेशल कोर्ट ने सुनाई सजा । 
पाकिस्तान के पूर्व सैन्य तानाशाह परवेज मुशर्रफ को राजद्रोह के मामले में मौत की सजा सुनाई गई है। पाकिस्तान की विशेष अदालत ने पूर्व सैन्य शासक को दोषी करार देते हुए मौत की सजा सुनाई। पूर्व राष्ट्रपति के खिलाफ मामले की सुनवाई पेशावर उच्च न्यायालय के मुख्य न्यायाधीश वकार अहमद सेठ के नेतृत्व वाली विशेष अदालत की तीन सदस्यीय पीठ ने की है।
3 नवंबर, 2007 को देश में इमरजेंसी लगाने के जुर्म में परवेज मुशर्रफ पर दिसंबर 2013 में देशद्रोह का मुकदमा दर्ज किया गया था। मुशर्रफ को 31 मार्च, 2014 को दोषी ठहराया गया था। इसके बाद आज सजा पर सुनवाई करते हुए उन्हें मौत की सजा सुनाई गई है।
