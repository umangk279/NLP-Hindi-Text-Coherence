इलेक्ट्रिक वाहनों पर जीएसटी की बैठक में बड़ा फैसला, जीएसटी की दर 12 फीसदी से घटाकर 5 फीसदी की गई, इलेक्ट्रिक वाहनों के चार्जर की दर 18 फीसदी से घटाकर होंगी 5 फीसदी, वित्त मंत्री निर्मला सीतारमण की अध्यक्षता में हुई जीएसटी की बैठक में हुए बड़े निर्णय 
इलेक्ट्रिक वाहनों पर जीएसटी की दर को 12 फीसद से घटाकर 5 फीसदी करने का बड़ा निर्णय लिया गया है। जबकि इलेक्ट्रिक वाहनों के चार्जर की दर 18 फीसदी से घटाकर 5 फीसदी कर दी गयी है। ये दरे 1 अगस्त से लागू होंगी। जीएसटी परिषद ने इलेक्ट्रिक बसों पर भी बड़ी राहत दी है। 
देश में ई-व्हीकल को बढ़ावा देने के लिए सरकार ने जीएसटी घटाने का प्रस्ताव रखा था। इलेक्ट्रिक वाहन निर्माता भी जीएसटी कम करने की मांग कर रहे थे। सरकार ने बजट में भी ऐलान किया था कि ई-वाहनों के लोन पर 1.5 लाख रुपए तक का ब्याज चुकाने पर आयकर में छूट का लाभ दिया जाएगा।
प्रदूषण नियंत्रण के लिए और इलेक्ट्रिक व्हीकल इंडस्ट्री में आगे रहने के लिए सरकार चाहती है कि 2023 तक देश में सभी थ्री व्हीलर और 2025 तक सभी टू-व्हीलर इलेक्ट्रिक हों।
