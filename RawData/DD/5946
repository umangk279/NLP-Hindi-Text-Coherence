नेशनल इलेक्ट्रोनिक फंड्स ट्रांसफर (एनईएफटी) के जरिए 24 घंटे फंड ट्रांसफर की सुविधा दिसंबर से शुरू हो जाएगी। डिजिटल ट्रांजेक्शन को बढ़ावा देने के लिए आरबीआई ने यह फैसला लिया है।  
NEFT की यह  सुविधा अभी सुबह 8 बजे से शाम 7 बजे तक मिल रही है । एनईएफटी के जरिए 2 लाख रु तक फंड ट्रांसफर किया जा सकता है।
आरबीआई ने डिजिटल लेनदेन को बढ़ावा देने के लिए जून की मौद्रिक समीक्षा में आरटीजीएस और एनईएफटी रूट से पैसे भेजने पर शुल्क पूरी तरह खत्म कर दिया था। साथ ही बैंकों से इसका फायदा ग्राहकों को पहुंचाने के लिए कहा था।
