केंद्रीय पर्यावरण, वन और जलवायु परिवर्तन मंत्री डॉ हर्षवर्धन ने कहा है कि केंद्रीय प्रदूषण नियंत्रण बोर्ड (सीपीसीबी) ने दिल्ली और एनसीआर में बेहतर वायु गुणवत्ता के बारे में कार्यान्वयन एजेंसियों के साथ विचार-विमर्श करने और उठाए गए कदमों की समीक्षा के लिए एक बैठक बुलाई. डॉ  हर्षवर्धन ने कहा कि इन एजेंसियों द्वारा लगातार उठाए गए कदमों के कारण वायु गुणवत्ता में महत्वपूर्ण सुधार हुआ है. 
 डॉ. हर्षवर्धन ने कहा कि शुक्रवार दोपहर एक बजे पीएम-10 का स्तर 257 और पीएम-2.5 का स्तर 159 माइक्रोग्राम/क्यूनबिक मीटर रहा. उन्होंने कहा कि निर्माण एजेंसियों द्वारा धूल-मिट्टी को कम करने के उपायों सहित अन्य सभी कार्यों पर ज़ोर दिया गया है. उन्होंने कहा कि ईपीसीए ने दिल्ली और एनसीआर में निर्माण गतिविधियों की इजाज़त दे दी है और वायु गुणवत्ता में सुधार को देखते हुए ट्रकों का प्रवेश शुरू हो गया है.
