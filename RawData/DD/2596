कोरोना वायरस के प्रसार को रोकने के लिए भारत सरकार ने नई एडवाइजरी जारी की है। केंद्र सरकार ने विदेश से आने वाली सभी उड़ानों पर 22 मार्च से पूरी तरह से रोक लगा दी है। इसके तहत नियत तिथि से लेकर एक सप्ताह तक किसी भी अंतरराष्ट्रीय उड़ान को भारत में उतरने की अनुमति नहीं दी जाएगी। इसके साथ ही स्वास्थ्य मंत्री डॉक्टर हर्षवर्धन की अध्यक्षता में हुई जीओएम की बैठक में केंद्र और राज्य के स्तर पर उठाए गए कदमों की समीक्षा की गयी। 
देश में कोरोना के मामले बढ़ने के बीच सरकार की ओर से इसे निपटने के लिए तमाम प्रयास लगातार जारी है । कई स्तरों पर बैठकों का दौर जारी है । गुरुवार को कोरोना से निपटने की तैयारियों का जायजा लेने के लिए ग्रुप ऑफ मिनिस्टर्स की बैठक हुई । स्वास्थ्य मंत्री डॉक्टर हर्षवर्धन की अध्यक्षता में हुई जीओएम की ये आठवीं बैठक थी और इसमें तमाम मंत्रियों के अलावा कैबिनेट सचिव ने भी हिस्सा लिया । बैठक में केंद्र और राज्य के स्तर पर उठाए गए कदमों की समीक्षा की गयी।भारत ने 22 मार्च से एक हफ्ते तक सभी अंतरराष्ट्रीय वाणिज्यिक यात्री उड़ानों के भारत आने पर प्रतिबंध लगाया केंद्र ने राज्य सरकारों से कहा है कि वो उचित दिशा निर्देश जारी करें ताकि 65 साल के ऊपर के सभी नागरिक घरों से न निकलें ।दस साल से कम उम्र के बच्चों को घरों के भीतर ही रहने की सलाह
गौरतलब है कि कोरोना से निपटने के लिए प्रधानमंत्री ने  3 फरवरी को GOM का गठन किया था  । इसके अलावा भी सरकार  में तमाम स्तरों पर लगातार तैयारियां हो रही हैं । 
इस सबके बीच देश में कोरोना के सामुदायिक प्रसार का कोई खतरा नहीं है । आईसीएमआर ने 820 रैंडम सेंपल लिए थे लेकिन सब निगेटिव पाए गए हैं ।
वहीं विदेशों में फंसे भारतीयों से भी लगातार सरकार संपर्क में है और उन्हें उन्हें वापस भी लाया जा रहा है । विदेश मंत्रालय ने हेल्पलाइन नंबर जारी किए हैं और कंट्रोल रुम भी बनाया गया है । ईरान से 590 से ज्यादा लोगों को वापस लाया गया है जबकि इटली से हफ्ते के अंत तक और लोगों को वापस लाने पर विचार हो रहा है । 
कुल मिलाकर सरकार और लोगों के प्रयास से ही कोरोना के कहर को रोका जा सकता है ।
