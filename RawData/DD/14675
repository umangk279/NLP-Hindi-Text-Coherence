मिस्र के राष्ट्रपति अब्देल फतह अल-सिसी आम चुनावों में 92 फीसदी मतों के साथ दूसरे कार्यकाल के लिए फिर से निर्वाचित हो गए हैं. 
उनके एकमात्र प्रतिद्वंदी अल घाद पार्टी के प्रमुख मुसा मुस्तफा मुसा को करीब तीन प्रतिशत मत मिलने का अनुमान है. मतदान की प्रकिया बुधवार को पूरी हुई थी. उसके बाद मतगणना शुरू हुई. गैर-सरकारी आंकडों के अनुसार सिसी को देश भर में 2,10,88,295 मत मिले.
आधिकारिक नतीजे दो अप्रैल को जारी किए जाएंगे. सिसी ने मतदान केंद्रों पर मतदाताओं की भीड़ की तस्वीरें बुधवार शाम फेसबुक पर पोस्ट की थीं. उन्होंने बड़ी संख्या में मतदान के लिए लोगों की सराहना भी की थी.
