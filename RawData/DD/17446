 बिहार, उत्तर प्रदेश और असम में बाढ़ की स्थिति अब भी गंभीर है। अकेले बिहार में बाढ़ से मरने वालों की संख्या 200 से ऊपर पहुँच चुकी है। केंद्र की तरफ से बचाव और राहत अभियान जारी है। 
 उत्तर प्रदेश के गोरखपुर और अन्य कई पूर्वी इलाकों में बाढ़ की स्थिति भयावह बनी हुई है। राज्य के 22 जिलों की करीब 15 लाख की आबादी बाढ़ से प्रभावित है। मुख्यमंत्री योगी आदित्यनाथ ने कल गोरखपुर के बाढ़ प्रभावित क्षेत्रों का स्टीमर से जाकर निरीक्षण किया।
