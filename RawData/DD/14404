भारतीय जनता पार्टी के राष्ट्रीय अध्यक्ष अमित शाह कर्नाटक में  विधानसभा चुनाव  के लिए बेंगलुरु में चुनाव प्रचार कर रहे हैं।  
उन्होंने 12वीं शताब्दी के समाज सुधारक बाशवेश्वर की प्रतिमा पर माल्यापर्ण कर प्रचार की शुरूआत की।
बेंगलुरू में भाजपा अध्यक्ष अमित शाह ने आज कांग्रेस पार्टी को आड़े हाथ लेते हुए कहा कि हिंदू आतंकवाद पर उसने जिस तरह देश को गुमराह किया है, उसके लिए वो माफी मांगे। अमित शाह ने कर्नाटक की जनता से अपील की है कि वो भी कांग्रेस पार्टी से इसका जवाब मांगे।
अमित शाह ने दावा किया है कि कर्नाटक में येदियुरप्पा के नेतृत्व में भाजपा पूर्ण बहुमत के साथ अगली सरकार बनाएगी।
