कोरोना वायरस को खतरे को देखते हुए प्रदेश सरकार ने 25 से 27 मार्च तक पूरे यूपी को लॉकडाउन करने की तैयारी की है। उन्होंने जनता से भयभीत न होने की अपील की है। साथ ही मुख्यमंत्री ने कहा कि आवश्यक चीजों की बिल्कुल भी कमी नहीं होने दी जाएगी।  
उत्तर प्रदेश के मुख्यमंत्री योगी आदित्यनाथ ने 25 मार्च से 27 मार्च तक पूरे राज्य को लॉकडाउन कर दिया है। इस दौरान प्रदेश की सारी सीमाएं सील रहेंगी। सरकार ने लोगों से लॉकडाउन को सफल बनाने की अपील की है। उन्होंने दूसरे राज्यों और शहरों से बसों के आवागमन को भी बंद किया है और कहा कि कर्फ्यू भी लगाना पड़ सकता है।
मुख्यमंत्री ने कहा कि आवश्यक चीजों की बिल्कुल भी कमी नहीं होने दी जाएगी। इससे पहले जनता कर्फ्यू के दिन सीएम योगी आदित्यनाथ ने यूपी के 16 जिलों में 25 मार्च तक लॉकडाउन किया था। अनावश्यक मास्क न लगाएं। दवा की दुकानें खुली रहेंगी। लॉकडाउन से जरूरी सुविधाएं बिल्कुल भी प्रभावित नहीं होंगी।
उन्होंने सामाजिक और व्यापारिक संगठनों से अपील की है कि वे इस लॉकडाउन का समर्थन करें क्योंकि यही सुरक्षा का एकमात्र विकल्प है। मुख्यमंत्री योगी आदित्यनाथ ने कहा कि लॉकडाउन का सख्ती से पालन कराया जाएगा. जो भी नियमों को तोड़ेगा उसके खिलाफ एफआईआर दर्ज की जाएगी।
