देश में लॉकडाउन के बीच लोगों के लिए एक बड़ी खुशखबरी है। दूरर्दशन पर रामानंद सागर की रामायण का एक बार फिर प्रसारण होने जा रहा है। केंद्रीय मंत्री प्रकाश जावडेकर ने ट्वीट कर लोगों को ये खुशखबरी दी है। 
कोरोनावायरस को लेकर देशभर में लॉकडाउन है। लोगों से घरों में रहने की अपील की जा रही है। इसबीच, केंद्रीय मंत्री प्रकाश जावडेकर ने ट्वीट कर ये जानकारी दी है कि जनता की मांग पर दूरदर्शन पर शनिवार से रामायण सीरियल का प्रसारण होगा। पहला एपिसोड शनिवार सुबह 9 बजे और दूसरा शनिवार रात 9 बजे दिखाया जाएगा।
दूरदर्शन पर पहली बार रामायण का प्रसारण 25 जनवरी 1987 में शुरू हुआ था और आखिरी एपिसोड 31 जुलाई 1988 को देखने को मिला था। उस दौर में जब 'रामायण' टीवी पर आना शुरू होता था तो गांव व मोहल्ले के लोग, जिनके घरों में टीवी होता था उनके यहां भीड़ जमा हो जाती थी। लोग सारे काम छोड़कर रामायण देखते थे ।
रामानंद सागर की रामायण हर मायनों में ऐतिहासिक थी। शो का हर किरदार अमर हो गया था।  लोगों ने इसको इतना प्यार मिला कि आज भी लोग रामायण के किरदार को भगवान मानते हैं और उनकी पूजा करते हैं 
 
