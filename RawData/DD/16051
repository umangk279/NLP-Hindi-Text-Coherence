इंडोनेशिया में ज्वालामुखी विस्फोट से निकली राख की वजह से पिछले तीन दिन से बंद बाली हवाईअड्डे को खोल दिया गया है। माउंट आगुआन के ज्वालामुखी विस्फोट के कारण सोमवार से ही सैकड़ों उड़ानें रद्द हुई हैं।    
 करीब डेढ़ लाख पर्यटक यहां से निकलने के लिए विमान सेवा बहाल होने का इंतजार कर रहे थे। इंडोनेशियाई अधिकारियों ने बताया कि ज्वालामुखी लगातार भड़क रहा है और उससे निकलने वाला लावा और भाप 2000 से 3400 मीटर उंचाई तक पहुंच रही है। आसपास के इलाके में भूकंपीय गतिविधि भी दर्ज की गई है।
इस बीच इंडोनेशिया के जावा द्वीप में चक्रवाती तूफान और भूस्खलन से 19 लोगों की मौत हो गयी है। अधिकारियों ने बताया कि जावा में आए चक्रवाती तूफान में ज्यादातर लोगों की मौत भूस्खलन के कारण हुई। तूफान के कारण नदियों में उफान, सडकें और गांव में पानी में डूबे देखे गए । आपदा शमन एजेंसी ने कहा है कि हजारों घर बाढ- की चपेट में आ गए हैं और जान-माल की भारी हानि हुई है। 
