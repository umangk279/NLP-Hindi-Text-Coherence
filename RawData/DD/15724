चार राज्यों की पांच विधानसभा सीटों पर हुए उपचुनावों के परिणाम आ गये। चार राज्यों में 5 सीटों पर हुए विधानसभा उपचुनाव में भाजपा को बढ़ी सफलता मिली है। 
चार राज्यों में 5 सीटों पर हुए विधानसभा उपचुनाव में भाजपा को बढ़ी सफलता मिली है। भाजपा ने इन 5 सीटों में से 3 पर जीत हासिल की है। भाजपा ने उत्तर प्रदेश के कानपुर देहात जिले की सिकंदरा विधानसभा सीट जीत ली। इसके साथ ही भाजपा ने अरुणाचल प्रदेश की पक्‍के केसांग और लिकाबाली विधानसभा सीटों पर जीत का परचम लहराया है। वहीं पश्चिम बंगाल में तृणमूल कांग्रेस को एक सीट पर जीती मिली हैं।
तमिलनाडु में बेहद हाई प्रोफाइल मानी जा रही आर.के. नगर विधानसभा सीट पर अन्नाद्रमुक पार्टी से बाहर किए गए नेता टी.टी.वी. दिनाकरण जीत गये हैं। दिनाकरण ने अपने निकटतम प्रतिद्वंदि को 40 हज़ार से अधिक वोटों के अंतर से हराया। ये सीट राज्य की पूर्व मुख्यमंत्री जयललिता के निधन के बाद खाली हुई थी। 
प्रधानमंत्री नरेंद्र मोदी ने उत्तर प्रदेश और अरुणाचल प्रदेश में हुए उपचुनाव में भाजपा को मिली जीत पर ट्वीट कर लोगों का आभार जताया। उत्तर प्रदेश में मिली जीत पर उन्होनें ट्वीट कर कहा, "सिकंदरा के लोगों को एक बार फिर भाजपा का समर्थन करने के लिए धन्यवाद। हम भारत के गांवों की सेवा करने और उन्हे प्रगति की नई ऊंचाई तक पहुंचने के लिए प्रतिबद्धत है। मैं, मुख्यमंत्री योगी जी और भाजपा की टीम को उनके शानदार प्रयासों के लिए बधाई देता हूं।"
अरुणाचल प्रदेश में दो विधानसभा सीटों के उपचुनाव में भाजपा की जीत पर भी प्रधानमंत्री ने ट्वीट किया। उन्होनें कहा, मैं अरुणाचल प्रदेश के लिकाबाली और पक्के केसांग के लोगों का भाजपा में अपना विश्वास व्यक्त करने के लिए धन्यवाद देता हूं। हमे इस स्नेह से बहुत ताकत मिली है और हम पूर्वोत्तर को बदलने के लिए प्रतिबद्ध हैं।
  
