साल के तीसरे ग्रैंडस्लैम विंबलडन में खिताब के प्रबल दावेदार स्पेन के राफेल नडाल हारकर हुए बाहर। रोमांचक मुकाबले में जाइल्स मुलर ने नडाल को दी मात, वहीं एंडी मर्रे और रोजर फेडरर ने अपने- अपने मुकाबले जीत कर क्वार्टर-फाइनल में बनाई जगह। साथ ही सानिया मिर्जा और कर्स्टन फ्लिपकेन्स की जोड़ी भी महिला युगल से हार कर बाहर। 
 साल के तीसरे ग्रैंड स्लैम विंबलडन में सोमवार को चौथी वरीयता प्राप्त और खिताब के प्रबल दावेदार स्पेन के राफेल नडाल की हार के रूप में एक बड़ा उलटफेर देखने को मिला है। नडाल को लक्ज़मबर्ग के जाइल्स मुलर ने हराने में सफलता पाई। मुलर ने चौथे दौर के इस संघर्षपूर्ण मुकाबले को 6-3 ,6-4 ,3-6 ,4-6 ,15-13 से अपने नाम किया।
पुरुष वर्ग में शीर्ष वरीयता प्राप्त ब्रिटेन के एंडी मर्रे ने आसान जीत के साथ क्वार्टर फाइनल में जगह बना ली है। मर्रे ने चौथे दौर के मुकाबले में फ्रांस के बेनोइट पेरे को  7-6, 6-4 ,6-4 से हराने में कामयाबी पाई।
