झारखंड में शनिवार को विधानसभा चुनाव के दूसरे चरण के तहत 7 जिले की सभी 20 सीटों पर 63 फीसदी से अधिक मतदाताओं ने अपने मताधिकार का प्रयोग किया. इस चरण में सात जिलों- पूर्वी और पश्चिमी सिंहभूम, सरायकला-खरसावां, रांची, खूंटी, गुमला और सिमडेगा के 20 विधानसभा क्षेत्रों में वोट डाले गए। 
झारखंड में विधानसभा चुनाव के दूसरे चरण में छुट-पुट घटनाओं को छोड़कर मतदान शांतिपूर्ण रहा। विधानसभा चुनाव के दूसरे चरण के तहत 7 जिले की सभी 20 सीटों पर 63 फीसद से अधिक मतदाताओं ने अपने मताधिकार का प्रयोग किया। इस चरण में सात जिलों - पूर्वी और पश्चिमी सिंहभूम, सरायकला-खरसावां, रांची, खूंटी, गुमला और सिमडेगा के बीस विधानसभा क्षेत्रों में वोट डाले गए।
पूर्वी सिंहभूम जिले के बहरागोडा में अधिकतम 63 प्रतिशत मतदान दर्ज किया गया। पारदर्शी और निष्पक्ष चुनाव के लिए निर्वाचन आयोग ने करीब 30 हज़ार मतदान कर्मियों को लगाया. 4 हेलीकॉप्टर के जरिए आसमान से भी निगरानी रखी गई. दूसरे चरण के चुनाव में कुल 260 प्रत्याशी मैदान में थे, जिसमें 231 पुरुष और 29 महिला हैं.
जिन प्रत्याशियों की किस्मत ईवीएम में बंद हुई है, उनमें से एक मुख्यमंत्री रघुबर दास भी हैं जिनके खिलाफ भाजपा के बागी सरयू राय ने ताल ठोकी है। रघुवर दास जमशेदपुर पूर्व सीट से चुनाव लड़ रहे हैं। 5 चरण में हो रहे झारखंड चुनाव की मतगणना एक साथ 23 दिसंबर को होगी।
