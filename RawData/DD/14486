प्रधानमंत्री नरेंद्र मोदी ने चेन्नई में अडयार कैंसर संस्थान के हीरक जयंती समारोह में हिस्सा लिया। उन्होंने इस मौके पर मरीजों की देखभाल सुविधा केंद्र का अनावरण किया। पीएम मोदी ने कार्यक्रम को संबोधित करते हुए कहा कि अयुष्मान भारत योजना से देश के गरीब लोगों को फायदा होगा।   
देश के दूसरे सबसे पुराने कैंसर इंस्टीट्यूट अड्यार कैंसर संस्थान को कई नई सुविधाओं की सौगात मिली है. गुरुवार को प्रधानमंत्री नरेंद्र मोदी ने चेन्नई में इन सुविधाओं का उद्घाटन किया।  केंद्र देश में राज्य स्तर के 20 संस्थानों के साथ ही कैंसर इलाज के लिए 50 टेर्टरी केयर सेंटर स्थापित करने पर काम कर रही है. केंद्र ने टेर्टरी केयर सेंटर को 45 करोड़ तो राज्य स्तरीय संस्थान को 120 करोड़ रुपये की मदद देगा. उन्होंने बताया कि अब तक कैंसर के इलाज के लिए 15 राज्य संस्थान और 20 टेर्टरी केयर सेंटर को मंजूरी दी जा चुकी है. इसके अलावा नए एम्स टू पीएम स्वास्थ्य सुरक्षा योजना के तहत आने वाले संस्थानों में ऑन्कोलॉजी विभाग की सुविधाएं बढ़ाने पर जोर है
इस दौरान पीएम मोदी ने एक बार फिर दुनिया के सबसे बड़े स्वास्थ्य कार्यक्रम आयुष्मान भारत योजना का जिक्र करते हुए कहा कि सरकार का पूरा जोर इस बात पर है कि स्वास्थ्य परेशानियों का बोझ किसी भी सूरत गरीब और आम लोगों पर ना पड़े. स्वयंसेवी संस्था WIA की तरफ से चेन्नई के अडयार में चलाया जा रहा कैंसर इंस्टीट्यूट भारत का दूसरा सबसे पुराना कैंसर अस्पताल है. पांच सौ से ज्यादा बिस्तरों वाले इस अस्पताल में दाखिल होने वाले 30 फीसदी मरीजों का मुफ्त में इलाज किया जाता है तो करीब अन्य 30 फीसदी मरीजों को काफी कम पैसा देना पड़ता है. कार्यक्रम के दौरान प्रधानमंत्री नरेंद्र मोदी ने ये भी कहा कि केंद्र इस अस्पताल में और ज्यादा सुविधाएं जुटाने में मदद करेगी तो उन्होंने राज्य सरकार से संस्थान को हारसंभव मदद देने की अपील की.
