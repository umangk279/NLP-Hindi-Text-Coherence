वित्त मंत्रालय ने आधार नंबर और पैन को जोड़ने की समय सीमा को 31 मार्च, 2018 तक बढ़ाने के लिए अधिसूचना जारी कर दी है. इस फ़ैसले से उन करदाताओं को राहत मिलेगी जो अब तक पैन से आधार को जोड़ने की प्रक्रिया पूरी नहीं कर पाए हैं. 
 हाल ही में लाए गए आयकर अधिनियम-1961 की धारा-139एए के तहत आयकरदाताओं को अपना आधार नंबर पैन से लिंक करना अनिवार्य है. कुछ आयकरदाताओं को अपना आधार नंबर पैन से लिंक करने में आ रही समस्याओं को ध्यान में रखते हुए लिंक कराने की अंतिम तिथि 31 अगस्त, 2017 तक बढ़ा दी गई थी. इसके बाद फिर से यह अंतिम तिथि 31 दिसंबर, 2017 तक बढ़ाई गई.
