प्रधानमंत्री नरेंद्र मोदी ने शनिवार को चार्टर्ड एकाउटेंट्स के शीर्ष निकाय आईसीएआई के स्थापना दिवस कार्यक्रम को संबोधित किया। कार्यक्रम के तहत पैनल चर्चा में जीएसटी पर चर्चा का भी आयोजन किया गया। 
आईसीएआई के करीब तीन लाख सदस्य हैं। इस महत्वपूर्ण कार्यक्रम में 15,000 से ज्यादा लोगों ने शिरकत की। पीएम ने कहा कि 3 लाख से ज्यादा कंपनियां ऐसी मिली हैं, जिनके सारे लेन-देन शक के घेरे में हैं। उन्होंने कहा कि भ्रष्टाचारियों को किसी भी हालात में बख़्शा नहीं जाएगा।
