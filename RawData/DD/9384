जम्मू-कश्मीर में पुलवामा के नजदीक सुरक्षाबलों के साथ मुठभेड़ में 2 आतंकी मारे गए हैं. वहीं सुंदरबनी सेक्टर में पाकिस्तान की सीमा पार से गोलीबारी में सेना का जवान शहीद गया. 
जम्मू-कश्मीर में पुलवामा के नजदीक स्थित तिक्केन गांव में आतंकियों और सुरक्षाबलों के बीच शनिवार को मुठभेड़ हुई. मुठभेड़ में सुरक्षाबलों ने 2 आतंकियों को ढेर कर दिया. मारे गए आतंकवादियों के पास से भारी मात्रा में हथियार और गोला-बारूद बरामद हुआ है.
मुठभेड़ पर कश्मीर के आईजी एसपी पनी ने बताया कि विशेष जानकारी के आधार पर सुरक्षाबलों ने सर्च ऑपरेशन शुरू किया था. उन्होंने कहा कि मारे गए आतंकियों का संबंध हिज़बुल मुजाहिद्दीन से है.
सुंदरबनी क्षेत्र में पाकिस्तान की तरफ से संघर्ष विराम का उल्लंघन किया गया, जिसमें सेना के एक जवान के शहीद होने की ख़बर है.
