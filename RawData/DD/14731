भारतीय जनता पार्टी अध्यक्ष अमित शाह असम के दौरे पर हैं. भाजपा अध्यक्ष ने गुवाहाटी में पार्टी की बूथ समितियों के अध्यक्षों को संबोधित किया. पूरे राज्य से 26 हजार बूथ समिति अध्यक्षों ने इस कार्यक्रम में भाग लिया. 
असम के मुख्यमंत्री सर्बानन्द सोनोवाल, केन्द्रीय मंत्री रविशंकर प्रसाद, प्रदेश भाजपा अध्यक्ष रंजीत कुमार दास और दूसरे कई नेता इस बैठक में शामिल हुए. कार्यक्रम को अपने संबोधन में अमित शाह ने कहा कि केंद्र सरकार ने पूर्वोत्तर के विकास के लिए जो वायदे किए थे उसे पूरा किया है.
अमित शाह ने 2019 के आम चुनाव में पूर्वोत्तर राज्यों की 25 में से 21 से अधिक लोकसभा सीटें जीतने का लक्ष्य रखा.
