कोरोनावायरस की वजह से मरने वालों की संख्या हुई 803. साल 2003-2004 में सार्स वायरस के चलते हुई 774 मौतों का आंकड़ा किया पार।    
चीन में कोरोना वायरस का संक्रमण थमने का नाम नहीं ले रहा है। इस वायरस के चलते मरने वालों की संख्या 803 हो गई है। हुबेई प्रांत से 81 नए मामले सामने आए है। कोरोना वायरस से मरने वालों की संख्या अब सार्स वायरस से होने वाली मौतों की वैश्विक संख्या से अधिक हो गई है। सार्स से 2002-2003 में 774 लोगों की मौत हो गई थी। हुबेई के स्वास्थ्य आयोग ने मध्य प्रांत में 2,147 नए मामलों की पुष्टि की है। इसी के साथ चीन में अब कोरोना वायरस से पुष्ट मामलों की संख्या करीब 36,690 हो गई।इस बीच चीन के वुहान शहर में कोरोना वायरस से एक अमेरिकी महिला और एक जापानी पुरुष की मौत हो गई है। संक्रमण के कारण चीन में किसी विदेशी नागरिक की मौत का यह पहला मामला है। 
इस बीच फ्रांस ने कहा है कि देश में पांच ब्रिटिश नागरिकों में कोरोना वायरस की पुष्टि हुई है जिनमें एक बच्चा भी शामिल है। देश की स्वास्थ्य मंत्री ने बताया कि फ्रांस में कोरोना वायरस के कुल 11 मामलों का पता चला है और अब निगाहें सिंगापुर से ब्रिटेन पहुंचे लोगों पर टिकी हैं जो फ्रांसीसी आल्प्स की पहाड़ियों में मोंट ब्लांक के पास ठहरे हैं। स्वास्थ्य मंत्री ने कहा कि पांच ब्रिटिश नागरिकों की पुष्टि के अलावा छह अन्य ब्रिटिश नागरिकों को भी निगरानी के लिए अस्पताल में भर्ती कराया गया है। ये सभी जनवरी में उसी रिजार्ट में ठहरे थे।
