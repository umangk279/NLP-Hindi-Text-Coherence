मिजोरम में शुक्रवार दोपहर 2 बजकर 35 मिनट पर भूकंप के झटके महसूस किए गए. भूकंप की तीव्रता रिक्टर पैमाने पर 4.6 मापी गई. भूकंप से अभी तक किसी तरह के जान-माल के नुकसान की कोई खबर नहीं मिली है. 
मिजोरम में बीते दो सप्ताह से आए दिन भूकंप के झटके महसूस किए जा रहे हैं. नेशनल सेंटर फॉर सीस्मोलॉजी के अनुसार, मिजोरम में शुक्रवार दोपहर 2 बजकर 35 मिनट पर भूकंप आया. इसकी तीव्रता रिक्टर पैमाने पर 4.6 आंकी गई. बताया गया कि भूकंप का केंद्र मिजोरम के चंफई के पास था.
इस पहाड़ी राज्य में पिछले सप्ताह भी कई बार भूकंप के झटके महसूस किए गए थे. 22 जून की रात और दोपहर में भी भूकंप आया था.
