अंतरराष्ट्रीय आपराधिक न्यायालय ने अमेरिकी द्वारा उसके कर्मचारियों के ख़िलाफ़ लगाए गए आर्थिक और यात्रा प्रतिबंधों को धमकी और कानून के काम में हस्तक्षेप का एक अस्वीकार्य प्रयास बताया है। आईसीसी ने कहा है कि वह इस मामले में अपने कर्मचारियों और अधिकारियों के साथ खड़ा था।  
गौरतलब है कि अमेरिकी राष्ट्रपति डोनाल्ड ट्रम्प ने एक कार्यकारी आदेश पारित कर अदालत के अधिकारियों पर प्रतिबंध लगा दिए थे। ये अधिकारी इस इस बात की जांच कर रहे हैं कि क्या अमेरिकी सैन्य बलों ने अफगानिस्तान में युद्ध अपराध किए हैं।
इस आदेश के बाद अब अमेरिकी प्रशासन को आईसीसी के कर्मचारियों की संपत्तियों को अवरुद्ध करने और उन्हें देश में प्रवेश करने से रोकने की अनुमति मिल गई है। इस मामले में अमेरिकी विदेश मंत्री माइक पोम्पिओ ने अंतरराष्ट्रीय आपराधिक न्यायालय को एक कंगारू कोर्ट बताया है। पोम्पिओ ने कहा कि ज़रूरत पड़ने पर आईसीसी अधिकारियों के परिजनों को भी अमेरिका में प्रवेश करने प्रतिबंधित किया जा सकता है।
वहीं, यूरोपीय संघ के राजनयिक प्रमुख ने घटनाक्रम पर गंभीर चिंता व्यक्त की है। हांलाकि उन्होंने आईसीसी को यूरोपीय संघ के समर्थन की बात दोहराई है। इस बीच, इजरायल के प्रधानमंत्री बेंजामिन नेतन्याहू ने अंतरराष्ट्रीय आपराधिक न्यायालय को भ्रष्ट और पक्षपातपूर्ण बताते हुए ट्रम्प के कदम का समर्थन किया है।
