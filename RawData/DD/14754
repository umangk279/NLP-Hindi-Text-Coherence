अफगानिस्तान की राजधानी काबुल में नये वर्ष के जश्न के बीच हुए आत्मघाती हमले में 29 लोग मारे गये हैं जबकि 52 अन्य घायल हो गये हैं।  
यह धमाका काबुल यूनिवर्सिटी और अली अबद अस्पताल के पास हुआ है। यह हादसा उस वक्त हुआ जब राजधानी में लोग पारसी नये वर्ष की छुट्टी मना रहे थे।
गृह मंत्रालय के मुताबिक आत्मघाती हमलावर पैदल आया था और उसने खुद को काबुल यूनिवर्सिटी के पास पहुंचकर उड़ा लिया। आधिकारिक सूत्रों के मुताबिक मरने वालों की संख्या और बढ़ सकती है। आतंकी संगठन आईएस ने इस हमले की जिम्मेदारी ले ली है।
