पिछले महीने दक्षिणी अटलांटिक महासागर में ग़ायब हुई पनडुब्बी के न मिलने के बाद अर्जेंटीना के नौसेना प्रमुख को बर्ख़ास्त कर दिया गया है। रक्षा मंत्री ने शुक्रवार को एडम मासेलो स्रुर को उनके पद से हटा दिया।  
एआरए सैन ख़्वान नाम की पनडुब्बी इलेक्ट्रिकल समस्या के चलते पेटागोनिया के तट से दूर 44 क्रू सदस्यों के साथ ग़ायब हो गई थी। इसके बाद इसे ढूंढने के लिए अंतरराष्ट्रीय स्तर पर खोज अभियान भी चलाया गया था, जो असफल रहा था.पनडुब्बी की तलाश के लिए चलाए गए अभियान के संचालन के ढंग की आलोचना के बाद अर्जेंटीना के राष्ट्रपति मौरिसियो माक्री ने जांच के लिए एक विशेष स्वतंत्र आयोग का गठन किया है. आयोग में तीन पनडुब्बी चालक होंगे, जिनमें से एक लापता हुए क्रू मेंबर के पिता हैं।
