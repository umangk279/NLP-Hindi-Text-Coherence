केन्द्रीय जांच ब्यूरो ने कहा पूर्व वित्त मंत्री पी चिदंबरम के पुत्र कार्ति चिदंबरम ने अपनी विदेश यात्रा के दौरान साक्ष्यों के साथ की थी छेड़छाड़। 
 सीबीआई ने कार्ति चिदंबरम पर विदेश यात्रा के दौरान सबूतों के साथ छेड़छाड़ करने का आरोप लगाया। जांच एजेन्सी ने कहा सबूतों से छेड़छाड़ रोकने के लिए कार्ति के खिलाफ लुक आउट नोटिस जारी करने की जरूरत पड़ी । सीबीआई ने साथ ही कहा कार्ति चिदंबरम पर लुक आउट नोटिस बरकरार रहना जरूरी। 9 अक्टूबर को मामले की अगली सुनवाई होगी।
केन्द्रीय जांच ब्यूरो ने उच्चतम न्यायालय में कहा कि पूर्व वित्त मंत्री पी चिदंबरम के पुत्र कार्ति चिदंबरम ने इस साल मई, जून और जुलाई में अपनी विदेश यात्रा के दौरान उनके खिलाफ कथित भ्रष्टाचार के मामले से संबंधित साक्ष्य के साथ  छेडछाड  की थी। जांच एजेन्सी ने कहा कि कार्ति के खिलाफ लुक आउट सर्कुलर जारी करने की आवश्यकता पडी क्योंकि उनमें साक्ष्य के साथ छेडछाड करने की  क्षमता  थी और उन्होंने अपनी विदेश यात्रा के दौरान ऐसा किया था।
 जांच ब्यूरो ने पी चिदंबरम के कार्यकाल के दौरान 2007 में आईएनएक्स मीडिया को विदेश से 305 करोड़ रूपए की धनराशि प्राप्त करने के लिये विदेशी निवेश संवर्द्धन बोर्ड की मंजूरी में कथित अनियमितताओं के सिलसिले में इस साल 15 मई को कार्ति के खिलाफ प्राथमिकी दर्ज की थी। 
