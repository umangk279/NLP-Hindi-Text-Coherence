अनलॉक 1.0 के लिए राज्य सरकारों की तैयारियां तेज़. कई राज्यों व केंद्र शासित प्रदेशों में सोमवार से धार्मिक स्थल, शॉपिंग मॉल, रेस्त्रां, होटल व दफ़्तर एक फिर लोगों के लिए खुलेंगे। गोवा सहित भोपाल में फिलहाल नहीं खुलेंगे धार्मिक स्थल. 
देश भर में आनलॉक वन के तहत धार्मिक स्थलों को खोलने की तैयारियां शुरू हो गई हैं। इसके लिए राज्यों को ज़रूरी दिशा निर्देश भी दिए गए हैं । राज्यों को हिदायत दी गई है कि सभी धार्मिक स्थलों को खोलने से पहले वहां सामाजिक दूरी के लिए ज़रूरी सभी गाइडलाइन्स का पालन कराया जाए। हालांकि कई राज्यों ने अभी कुछ दिन और धार्मिक स्थलों को बंद रखने का फ़ैसला किया है। आठ जून से देश भर में रेस्तरां, होटेल, शॉपिंग माल्स और धार्मिक स्थल भी खुल जाएंगे। कई राज्यों में पूजा और प्रार्थना स्थलों जैसे मंदिरों , मस्जिदों , गुरूद्वारों औक चर्च करीब दो महीने तक बंद रहने के बाद खुलने जा रहे हैं। लेकिन सरकार ने साफ़ किया है कि कोविड संक्रमण से बचने के लिए सभी धार्मिक स्थलों के खुलने पर वहीं सोशल डिस्टेसिंग का पूरा ध्यान रखा जाना चाहिए और ज़रूरी दिशा निर्देशों का पालन करना चाहिए।
धार्मिक स्थलों पर ज़रूरी दिशानिर्देशों में पूजा या आराधना स्थल में घुसने से पहले चप्पल जूते बाहर उतारना अनिवार्य होगा। साथ ही किसी भी तरह का प्रसाद या पवित्र जल न बांटने की भी हिदायत दी गई है। लंगर या सामुदायिक किचन के संचालन में सामाजिक दूरी के सभी नियमों का पालन करना होगा।कैंपस के अंदर सैनिटाइज़ेशन पर ख़ास ध्यान देना होगा। पूजा स्थाल पर आने वाले श्रद्धालुओं और प्रबंधन दोनों को इन गाइडलाइन्स का पालन करना होगा। कुछ राज्यों ने अभी कुछ दिन और पूजा स्थलों जैसे मंदिर चर्च और मस्जिदों को बंद रखने का फ़ैसला किया है। इनमें गोवा शामिल है। गोवा में धार्मिक स्थल अभी कुछ और दिन तक बंद रहेंगे।
राजस्थान सरकार ने धार्मिक स्थलों को खोलने का फ़ैसला जिला कलेक्टरों की एक समिति पर छोड़ दिया है। केरल में कुछ ज़रूरी एहतियातों केसाथ धार्मिक स्थल खुलेंगे। निलाक्कल , पम्पा और सन्निधाम मंदिर प्रांगणों में थर्मल स्कैनर लगाए जाएंगे। केरल में जहां एक और धार्मिक स्थल 9 जून से खुल रहे हैं वहीं मस्जिदों को फिलहाल बंद रखने का ही फ़ैसला लिया गया है। पालयम जुमा मस्ज़िद समेत कई मस्ज़िदों को  फ़िलहाल बंद ही रखा जाएगा। वहीं मध्य प्रदेश में भोपाल प्रशासन की ओर से जानकारी दी गई कि धार्मिक स्थल फ़िलहाल बंद ही रहेंगे और उन्हे खोलने के बारे में कोई भी निर्णय अगले हफ्ते स्थिति की समीक्षा के बाद ही किया जाएगा।
बहरहाल जो धार्मिक स्थल खुलने जा रहे हैं वहां सरकार के दिशानिर्देशों का पूरी तरह पालन किया जा रहा है।मंदिरों में सफ़ाई अभियान ज़ोरों पर है वहीं मस्जिदों में भीसाफ़ सफ़ाई और सेनिटाइज़ेशन का काम चल रहा है। मस्जिदों में सैनिटाइज़र्स. टिशू पेपर , स्क्रीनिंग मशीन और अन्य ज़रूरी उपकरणओं का प्रबंध किया गया है । सोशल डिस्टेसिंग के बारे में जागरुकता के संदेश देते पोस्टर्स भी मस्जिदों के गेट पर लगाए गए हैं। वहीं चर्च में भी सभी तरह के दिशा निर्देशों का पालन करते हिए खोलने की तैयारियां चल रही हैं और अनुयायियों के बैठने वाली बेंचों को साफ़ किया जा रहा है
अनलॉक वन के तहत धार्मिक स्थलों का खुलना आम आदमी के लिए राहत की बात है। पर ज़रूरी है कि सभी लोग सोशल डिस्टेसिंग के सभी दिशा निर्देशों का ठीक ढंग से पालन करें ताकि किसी की भी सेहत को कोई नुकसान न हो. देश भर की राज्य
कुछ राज्यों की स्थिति पर नजर डालें तो
उत्तर प्रदेश
दिल्ली
राजस्थान
महाराष्ट्र
गोवा
केरल
असम
