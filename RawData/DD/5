वर्ष 2020 में किसानों और कृषि  क्षेत्र से अच्छी खबर है कृषि मंत्रालय के आंकडो के अुनसार कोरोना काल में आवश्यक कृषि उत्पादों का निर्यात पिछले वर्ष की तुलना में बढ़ा है, इस चालू वर्ष की पहली छमाही में अभी तक 43.4 प्रतिशत की वृद्धि दर्ज की गयी है. 
केंद्र सरकार द्वारा पिछले कई वर्षों से कृषि और किसानों के लिये उठाये जा रहे महत्वपूर्ण निर्णयों और योजनाओं का असर अब जमीन पर दिखने लगा है वर्ष 2014 के बाद से ही देश में खाद्यान का रिकार्ड उत्पादन हो रहा है लेकिन इस वर्ष कृषि मंत्रालय के आंकड़ों के अुनसार कोरोना काल में देश से कृषि उत्पादों के निर्यात में जोरदार उछाल आया है। कृषि जिंसों के निर्यात ने कोरोना वायरस महामारी के जारी प्रकोप को धता बताते हुए चालू वित्त वर्ष की पहली छमाही में 43.4 प्रतिशत की वृद्धि दर्ज की। कृषि निर्यात को बढ़ावा देने के सरकार के लगातार और ठोस प्रयास परिणाम दिखा रहे हैं, क्योंकि कोविड-19 संकट के बावजूद अप्रैल-सितंबर 2020 की अवधि में आवश्यक कृषि वस्तुओं का निर्यात  53,626.6 करोड़ रुपये पर पहुंच गया है जो पिछले वित्त वर्ष की समान अवधि में 37,397.3 करोड़ रुपये रहा था।
सिर्फ सितंबर महीने में निर्यात 2019 के मुकाबले 81.7 प्रतिशत बढकर 9296 करोड रुपये हो गया है जो वर्ष 2019 में 5,114 करोड रुपये था, किसानों की उपज का निर्यात बढ़ने से अब किसानों की आय में भी बढोत्तरी हो रही है. अप्रैल से सितंबर के दौरान मूंगफली के निर्यात में 35 प्रतिशत की वृद्धि हुई। इसी तरह परिष्कृत चीनी में 104 प्रतिशत, गेहूं में 206 प्रतिशत, बासमती चावल में 13 प्रतिशत और गैर-बासमती चावल में 105 प्रतिशत की वृद्धि दर्ज की गयी। इसके तहत कृषि उत्पादों के निर्यात को प्रोत्साहन प्रदान करने के लिये कई प्रावधान किये गये हैं।
