झारखंड में विधानसभा चुनावों की घोषणा हो चुकी है. राज्य की 81 सीटों के लिए मतदान पांच चरणों में होगा, वहीं मतगणना 23 दिसंबर को होगी. 
चुनाव आयोग ने कहा कि क्रिसमस को देखते हुए 25 दिसंबर के पहले मतगणना पूरी कर ली जाएगी और इसी कारण सभी चरणों की मतगणना साथ ही होगी.
मुख्य चुनाव आयुक्त सुनील अरोड़ा ने बताया कि पहले चरण में 30 नवंबर को 13 सीटों पर चुनाव होगा, दूसरे चरण में 7 दिसंबर को 20 सीटों पर मतदान होगा, तीसरे चरण में 12 दिसंबर को 17 सीटों पर मतदान होगा, चौथे चरण के लिए 16 दिसंबर को 15 सीटों पर मतदान होगा, वहीं पांचवें और अंतिम चरण के लिए 20 दिसंबर को 16 सीटों पर मतदान होगा.
चुनाव आयोग ने साथ ही बताया कि झारखंड मे कुल 90 जिलों में से 67 नक्सल प्रभावित इलाके हैं, जिसमें से 13 जिले सबसे ज्यादा प्रभावित इलाकों में आते हैं.
नई दिल्ली में प्रेस वार्ता को संबोधित करते हुए मुख्य चुनाव आयुक्त ने कहा कि अभी से आचार संहिता लागू होती है.
