प्रचार के आखिरी दिन प्रधानमंत्री नरेंद्र मोदी ने एससी/एसटी/ओबीसी मोर्चा के कार्यकर्ताओं को नमो ऐप्प के जरिए संबोधित करते हुए कहा  बाबा साहेब के सशक्त और समृद्ध राष्ट्र के सपने को पूरा करने की सरकार कोशिश कर रही है। 
प्रधानमंत्री नरेंद्र मोदी ने आज कर्नाटक में चुनाव प्रचार के आखिरी दिन भाजपा के एससी/एसटी/ओबीसी और स्लम मोर्चा के कार्यकर्ताओं को नरेंद्र मोदी ऐप्प के जरिए संबोधित किया। प्रधानमंत्री ने कहा कि समाज के सभी वर्गो के समान विकास के लिए भाजपा काम कर रही है। उन्होंने कहा कि हम बाबा साहेब के सशक्त और समृद्ध राष्ट्र के सपने को पूरा करने की प्रयास कर रहे हैं।
मोर्चा के कार्यकर्ताओं को संबोधित करते हुए प्रधानमंत्री ने कहा भाजपा अनुसूचित जाति और अनुसूचित जनजाति के विकास के लिए प्रतिबद्ध है।प्रधानमंत्री ने कहा कि कांग्रेस ओबीसी आयोग को संवैधानिक दर्जा देने के काम में रोड़े अटाकर इस मुद्दे पर राजनीति कर रही है।
