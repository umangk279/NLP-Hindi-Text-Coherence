प्रधानमंत्री नरेन्द्र मोदी ने बुधवार को 2016 बैच के 170 से ज्यादा युवा आईएएस अधिकारियों से मुलाकात की, जिन्हें हाल में भारत सरकार में सहायक सचिवों के रूप में नियुक्त किया गया है. 
प्रधानमंत्री ने उन्हें फील्ड प्रशिक्षण के उनके अनुभवों को साझा करने के लिए प्रोत्साहित किया. पीएम ने उनके साथ जन भागीदारी, सूचना प्रवाह, संसाधनों का बेहतर उपयोग और शासन में लोगों के विश्वास सहित अच्छे शासन के कुछ तत्वों पर चर्चा की.
ग्राम स्वराज अभियान, आकांक्षी जिलों और आयुष्मान भारत जैसी सरकार की कुछ हाल की पहलों पर भी चर्चा की गई. जिन्हें इस वर्ष के कार्यक्रम में शामिल किया जा रहा है. प्रधानमंत्री कार्यालय में राज्य मंत्री डॉ जितेन्द्र सिंह भी इस अहम बैठक के दौरान मौजूद रहे.
