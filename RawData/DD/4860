सीरिया के तेल अबायद में कई दिनों के बाद शांति का माहौल दिखा। अमेरिका के उप राष्ट्रपति माइक पेंस और विदेश मंत्री माइक पोम्पियो आज तुर्की के दौरे पर हैं। राष्ट्रपति एर्दोआन से मुलाकात कर उन्हें हमले रोकने के लिए मनाने की कोशिश करेंगे। वहीं अमरीकी राष्ट्रपति डोनाल्ड ट्रंप ने कहा, ग़र अमेरिका-तुर्की बैठक सफल नहीं हुई, तो अमेरिका उस पर बेहद कड़े प्रतिबंध लगाएगा। 
सीरिया के तेल अबायद में कई दिनों के बाद कल शांति का माहौल दिखा। हांलाकि तुर्की के राष्ट्रपति रिसेप तैयप्प एर्दोआन ने कहा है कि जब तक 'सेफ ज़ोन' बनाने का उनका मिशन पूरा नहीं हो जाता, तब तक उत्तरी सीरिया में उनके हमले जारी रहेंगे। आर्दोआन ने इस मामले में विदेशी नेताओं के मध्यस्थता की पेशकश को भी ठुकरा दिया है। तुर्की अपनी सीमा से लगने वाले सीरियाई हिस्से से कुर्द लड़ाकों को हटा कर वहां 32 किलोमीटर तक का एक "सेफ़ ज़ोन" बनाना चाहता है, जहां बीस लाख सीरियाई शरणार्थियों को फिर से बसाना चाहता है।
इस बीच अमरीका के उप राष्ट्रपति माइक पेंस और विदेश मंत्री माइक पोम्पियो के नेतृत्व में वरिष्ठ अधिकारियों का एक प्रतिनिधिमंडल आज तुर्की में राष्ट्रपति एर्दोआन से मुलाकात करेगा और उन्हें हमले रोकने के लिए मनाने की कोशिश करेगा। इस बैठक को लेकर अमरीका के राष्ट्रपति डोनल्ड ट्रंप ने कहा है कि कुर्द सेनाओं के ख़िलाफ़ तुर्की के हमले, अमरीका की समस्या नहीं है। ट्रंप ने कहा कि अमेरिका इस अंतहीन युद्ध का हिस्सा नहीं बनेगा। साथ ही ट्रम्प ने ये भी अगर अमेरिका और तुर्की के बीच की ये बातचीत सफल नहीं होती, तो तुर्की के खिलाफ अमेरिका बेहद कड़े प्रतिबंध लगाएगा। 
