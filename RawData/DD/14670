स्टीव स्मिथ और डेविड वॉर्नर पर एक साल का बैन लगने की दशा में ऑस्ट्रेलियाई टीम के कोच डेरेन लेहमैन अपने पद से इस्तीफा दे दिया है. बॉल टैम्परिंग की घटना के पांच दिन बात लेहमैन ने इस्तीफा दे दिया 
वहीं इस घटना का खामियाजा क्रिकेट ऑस्ट्रेलिया को भी भुगतना पड़ रहा है. गुरुवार सुबह बोर्ड के टॉप स्पॉन्सर्स में से एक मैगलन ने क्रिकेट ऑस्ट्रेलिया से नाता तोड़ लिया. 2017 में दोनों के बीच घरेलू टेस्ट मैचों के राइट्स को लेकर तीन साल के लिए करीब एक अरब रुपये की डील हुई थी.
इससे पहले बोर्ड ने स्टीव स्मिथ और डेविड वॉर्नर पर एक-एक साल का बैन लगा दिया था. स्मिथ दो साल तक कप्तानी भी नहीं कर पाएंगे, जबकि वॉर्नर को कप्तान बनाने पर अब कभी भी विचार नहीं किया जाएगा.
