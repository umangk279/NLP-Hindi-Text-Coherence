उत्तरी आयरलैंड और ब्रिटेन में हजारों लोगों ने प्रधानमंत्री बोरिस जॉनसन के यरोपियन यूनियन से अलग होने की अंतिम समय सीमा से पहले संसद को एक महीने के लिए निलंबित करने के फैसले के खिलाफ किया प्रदर्शन। 
ब्रिटेन के यूरोपीय संघ से अलग होने यानी ब्रेक्जिट से कई सप्‍ताह पहले संसद स्‍थगित करने के प्रधानमंत्री बोरिस जॉनसन के विवादास्‍पद कदम के खिलाफ देश के सभी शहरों में विरोध रैलियां निकाली गई। मैनचेस्‍टर, लीड्स, यॉर्क और बेलफास्‍ट सहित अनेक नगरों की सड़कों पर हज़ारों लोगों ने विरोध प्रदर्शन किया।
कंजरवेटिव पार्टी के नेता के चुनाव के बाद एक महीने पहले ही जॉनसन सत्‍तासीन हुए हैं। उन्‍होंने वायदा किया था कि ब्रसल्‍स के साथ सहमती होने ना होने की स्थिति में भी वे 31 अक्‍टूबर को यूरोपियी यूनीयन से ब्रिटेन को अलग करा देंगे।
इस बीच, उन्‍होंने कल संसद सदस्‍यों को चेतावनी दी थी कि अगर उन्‍होंने इस कार्रवाई में बाधा डालने या विलम्‍ब कराने का प्रयास किया तो यूरोप ब्रिटेन के साथ इससे बेहतर सौदा कभी नहीं कर सकेगा। 
