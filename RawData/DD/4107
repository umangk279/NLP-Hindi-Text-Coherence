लोकसभा में आज एक बार फिर महिला सुरक्षा के मुद्दे पर हंगामा हुआ, जिसके चलते 2 बार सदन की कार्यवाही स्थगित करनी पड़ी। हलांकि इसके अलावा आज संसद के दोनो सदनों में काम हुए। लोकसभा में  पर्यावरण मंत्री  प्रकाश जावड़ेकर ने बताया कि भारत दुनिया के उन चुनिंदा देशों में शामिल है जंहा जंगल के अंदर और बाहर वनीकरण बढ़ा है। 
शुक्रवार को संसद के दोनो सदनों में प्रश्नकाल में कई अहम सवालों के जबाब दिये गये। लोकसभा में  पर्यावरण मंत्री  प्रकाश जावड़ेकर ने बताया कि  भारत दुनिया के उन चुनिंदा देशों में शामिल है जंहा जंगल के अंदर और बाहर वनीकरण बढ़ा है। 
लोकसभा में शून्यकाल के दौरान महिला सुरक्षा के स्थिति पर केंद्रीय मंत्री स्मृति ईरानी के बयान के समय कांग्रेस के कुछ सांसदों के व्यवहार को लेकर बीजेपी सदस्यों ने सख्त नाराजगी जताते हुए माफी की मांग की। कुछ अन्य दल भी इस मामले में बीजेपी की राय से सहमत दिखे। हंगामे के चलते सदन को दो बार स्थगित भी करना पड़ा। 
उधर राज्यसभा में कृषि मंत्री ने बताया कि पीएम किसान सम्मान निधि योजना पश्चिम बंगाल को छोड़कर पूरे देश में लागू है। उन्होंने कहा कि कर्ज माफी कोई अंतिम उपाय नही है, किसानों की आय को 2022 तक दोगुना करना उनकी सरकार का लक्ष्य है।
दोपहर बाद राज्यसभा में सांसदों के निजी विधेयकों पर चर्चा हुई। गौरतलब है कि अब संसद के मौजूदा सत्र के आखिरी हफ्ते की शुरूआत सोमवार से होने जा रही है। सरकार ने नागरिकता संशोधन बिल ,डाटा सिक्यीरिटी से जुड़े बिल सहित कई अहम विधेयकों को विधायी एंजेडे में रखा है।
