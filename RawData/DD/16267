भारत का अंतरराष्ट्रीय फिल्म महोत्सव जो गोवा में आयोजित किया जाता है, उसका भारत और विश्व में भारतीय सिनेमा का कीर्तीगान स्थापित करने का इतिहास काफी लंबा रहा है। 
 माननीय सूचना और प्रसारण मंत्री श्रीमती स्‍मृति जु़बिन ईरानी के नेतृत्‍व और उनकी दूरदृष्टि का धन्‍यवाद कि इस वर्ष भारत का अंतरराष्ट्रीय फिल्‍म महोत्‍सव 20 नवम्‍बर से 28 नवम्‍बर तक मनाया जा रहा है जो कि सिनेमा के नए आयाम की शुरूआत है। भारत के अंतरराष्ट्रीय फिल्‍म महोत्‍सव ने गोवा के तटों से निकलकर भारत के प्रत्‍येक घर-घर में दस्‍तक दी है जिससे यह जन फिल्‍म महोत्‍सव बन सका है। इस वर्ष पहली बार प्रसार भारती, भारत के अंतरराष्ट्रीय फिल्‍म महोत्‍सव को विशेष प्रोग्रामिंग के जरिये प्रत्‍येक घर तक पहुंचा रहा है।
दूरदर्शन अपने नेशनल चैनल पर पूरे भारत के दर्शकों के लिए इस अवधि‍ के दौरान प्रतिदिन ब्‍लॉंकबस्‍टर फिल्म प्रसारित कर सर्वोत्‍तम भारतीय सिनेमा का कीर्तिगान करेगा। दूरदर्शन 13 और 28 नवम्‍बर के बीच 25 घंटो के कार्यक्रमों का सीधा प्रसारण करेगा। जिसका उद्घाटन समारोह गोवा के प्रख्‍यात श्‍यामा प्रसाद मुखर्जी स्‍टेडियम में होगा।
भारत के अंतरराष्ट्रीय फिल्‍म महोत्‍सव पर अपने विशेष कार्यक्रमों से दूरदर्शन से समगति बनाए हुए आकाशवाणी रेडियो भी इस महोत्सव को भारत में और भी अधिक श्रोताओं तक पहुंचा रहा है।
भारत का अंतरराष्ट्रीय  फिल्‍म महोत्‍सव भारत के नागरिकों का अपना महोत्‍सव बन सके इसलिए इस अनुभव को प्रत्‍येक घर तक पहुँचाना जन प्रसारक ‘प्रसार भारती’ का एक ठोस कदम है। इसमें भारत के अंतरराष्ट्रीय फिल्‍म महोत्‍सव में सहभागिता और प्रस्‍तुति को श्रोता के रूप में पूरे देश में एक व्‍यापक कैनवस मिलेगा जो कुछेक विशेष वर्ग की समालोचना से कहीं अधिक होगा। भारत के अंतरराष्ट्रीय फिल्‍म महोत्‍सव में सृजनात्‍मक उद्यमिता पर जोर देने का मकसद सृजनात्‍मक अर्थव्‍यवस्‍था के विकास में पहला कदम उठाना है और अबाध विश्‍व के लिए भारत को एक सृजनात्‍मक केंद्र बनाना है। 
भारत विश्‍व में बढ़ती अर्थव्‍यवस्‍था के साथ अपने लोकतांत्रिक मूल्‍यों और संस्‍थानों की संस्‍कृति और परंपरा की संपन्‍न विरासत को सदियों से सृजनात्‍मक ढ़ंग से आगे ले जाएगा जिससे भविष्‍य में अर्थव्‍यवस्‍था में भी योगदान होगा ।
भारत का लोक सेवा प्रसारक होने के नाते प्रसार भारती भारतीय सृजनात्‍मक अर्थव्‍यवस्‍था के विकास के लिए उत्‍प्रेरक होने के लिए प्रयासरत रहेगा। अगले दो सप्‍ताह में भारत के अंतरराष्ट्रीय फिल्‍म महोत्‍सव पर विशेष रूप से केंद्रित रहना इस दिशा में एक महत्‍वपूर्ण शुरूआत है।
भारत के अंतरराष्ट्रीय फिल्‍म महोत्‍सव पर आकाशवाणी और दूरदर्शन – विवरणः
भारत का अंतरराष्ट्रीय फिल्‍म महोत्‍सव फ्लैशबैक – 13-19 नवम्‍बर, सांय 7:00 –सांय 7:30
यह विशेष फ्लैशबैक कार्यक्रम पिछले वर्षो में भारत के अंतरराष्ट्रीय  फिल्‍म महोत्‍सव की विशेष रूप से नज़र ड़ालेगा। कि यह कैसे भारत का अंतरराष्ट्रीय  फिल्‍म महोत्‍सव विभि‍न्‍न भारतीय फिल्‍म निर्मताओं के दिलों में एक विशेष स्‍थान रखता है और कैसे इसने उनके सिनेमा निर्माण को प्रभावित किया है ।  
भारत का अंतरराष्ट्रीय  फिल्‍म महोत्‍सव हाउसफुल–13 से 19 नवम्‍बर, सांय 7:30- सांय 8:00
भारत का अंतरराष्ट्रीय  फिल्‍म महोत्‍सव हाउसफुल श्रोताओं को झलक प्रदान करता है कि आईएफए‍फआई 2017 में क्‍या देख सकते हैं? महोत्‍सव के 8 दिनों में 200 फिल्‍मों के साथ यह न केवल फिल्‍म निर्माताओं के लिए एक सौगात होगी अपितु उन लोगों के लिए भी जो विश्‍व की अच्‍छी फिल्‍में देखने के इच्‍छुक हैं। कनाडा, कोरिया, फ्रांस, ईरान अरर्जेंटिना, चीन, पोलेंड इत्‍यदि, देशों सहित अन्‍य देशों से भी फिल्‍में दिखाई जाएंगी और निसंदेह विशेष रूप से भारतीय परिदृश्‍य से पूरे भारत से फिल्‍में दर्शायी जाएगी, मुख्‍यत: विश्‍व की सर्वश्रेष्‍ठ फिल्‍में हमारे द्वार पर होगी ।  
आई ए‍फ ए‍फ आई ब्‍लॉकबस्‍टर सिनेमा – 13 से 27 नवम्‍बर, सांय 8:00 – सांय 8:30 
आधे घन्‍टे के विशेष कार्यक्रम में प्रख्‍यात टेलीविज़न अभि‍नेत्री और एंकर रोशनी चोपड़ा  दर्शकों को आई एफ एफ आई में पिछले वर्षो में दिखाई गई फिल्‍मों के यादों के झरोखे में ले जाएंगी। कुछेक फिल्‍में जो दिखायेंगे उनमें शामिल हैं जाने भी दो यारों, भव्‍य और असाधारण बाजी राव मस्‍तानी, भारत की एक पसंदीदा पारिवारिक फिल्‍म ‘कभी खुशी कभी गम’ और अब तक की सबसे भव्‍य फिल्‍म ‘मुगल-ए- आज़म’।
आईएफएफआई धमाका–गोवा से आप तक – 21-27 नवम्‍बर, सांय 7:00 – सांय 8:00 
गोवा में क्‍या हो रहा है?  क्‍या तैयारियां हो रही हैं?  कैसा माहौल है? कौन क्‍या देख रहा है? शाम को लोग क्‍या रहे हैं? आईएफएफआई 2017 की संपूर्ण गतिविधियां यहां दर्शायी  जाएंगी। कौन से कलाकार आ रहे हैं, वह क्‍या देख रहे हैं, उनकी पसंदीदा फिल्‍में कौन सी थीं और उनका लिबास आदि आईएफएफआई धमाका- गोवा से आप तक में प्रसारित किया जाएगा।
आकाशवाणी भी आईएफएफआई-2017 का व्‍यापक कवरेज करेगा। 19 नंवम्‍बर को उदघाटन और 28 नंवम्‍बर को समापन समारोह का सीधा प्रसारण किया जाएगा। 21 से 28 नंवम्‍बर तक प्रतिदिन रात के 10:30 बजे दिन भर की रोचक रेडियो रिर्पोट प्रसारित की जाएगी।
इसके अतिरिक्‍त एफएम रेनबो नेटवर्क पर प्रति घंटे प्रात: 11:15 बजे से सांय 20:15 बजे तक अद्यतन सूचना प्रसारित की जाएगी। संपूर्ण भारत में विभि‍न्‍न भाषाओं में क्षेत्रिय नेटवर्क पर फिल्मों की हाईलाईट के अलावा अन्‍य कार्यक्रमों की योजना भी है। 
