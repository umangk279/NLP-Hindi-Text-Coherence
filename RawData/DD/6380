राजधानी दिल्ली में किसान-वैज्ञानिक संवाद कार्यक्रम हुआ। यह कार्यक्रम किसानो की समृद्दि और प्रौद्योगिकी में नवाचार को लेकर राजस्थान के किसानो ने वैज्ञानिकों के साथ संवाद किया। केन्द्रीय कृषि राज्य मंत्री कैलाश चौधरी ने कार्यक्रम की अध्यक्षता की। 
कृषि और किसान कल्याण देश की ग्रामीण अर्थव्यवस्था की रीढ़ है। प्रधानमंत्री नरेन्द्र मोदी देश के किसानों को विकास की मुख्यधारा से जोडने के लिए  लगातार काम कर रहे हैं। इसके लिए राजधानी दिल्ली में केन्द्रीय कृषि एवं किसान कल्याण मंत्रालय द्वारा राजस्थान के किसानों के साथ आईसीएआर के वैज्ञानिकों का संवाद कार्यक्रम आय़ोजित किया गया। कार्यक्रम में किसानों ने कम लागत में अधिक उत्पादन लेने के लिए नवीन कृषि तकनीक की जानकारी हासिल की ।
प्रधानमंत्री नरेन्द्र मोदी कृषि क्षेत्र के संर्वांगीण विकास के लिए तकनीकी नवाचारों पर जोर दे रहे है। इसी क्रम में राजधानी दिल्ली में राजस्थान के किसानों और पशुपालकों के साथ कृषि वैज्ञानिकों का संवाद कार्यक्रम आयोजित किया गया। कार्यक्रम की अध्यक्षता करते हुए केन्द्रीय कृषि और किसान कल्याण राज्यमंत्री कैलाश चौधरी ने कहा कि किसानों की आमदनी को दो गुना करने में इस तरह के कार्यक्रम मील का पत्थर साबित होंगे।
सम्मेलन की सार्थकता पर बोलते हए भारतीय कृषि अनुसंधान परिषद के महानिदेशक डॉ त्रिलोचन महापात्रा ने इस तरह के कार्यक्रमों को नवाचार आधारित कृषि को की दिशा में अहम कदम बताया। सम्मेलन में भाग लेने आये किसानों ने इस तरह के कार्यक्रमों को कृषि के नवीन ज्ञान से किसानों को रूबरू कराने के लिहाज से काफी उपयोगी बताया।
उन्होंने कहा, हमें उम्मीद है कि इस तरह के किसान और वैज्ञानिक संवाद कार्यक्रम से किसान कृषि में आ रही व्यावहारिक सम्सस्याओं से वैज्ञानिकों को अवगत कराएंगे तो वैज्ञानिकों द्वारा उनके वालिप समाधान से न केवल किसानों की खेती में लागत कम आएगी बल्कि वो आर्थिक रूप से सश्क्त और मजबूत भी बनेंगे।
ओपी यादव की खास रिपोर्ट-
