गृहमंत्री राजनाथ सिंह कहा कि आने वाले वर्षों में देश एक बड़ी आर्थिक ताकत के रूप में उभरेगा. अखिल भारतीय व्यापारी परिसंघ की तीन दिन की बैठक के उद्घाटन के अवसर पर बोल रहे थे. 
देश में खुदरा कारोबार के हालात और सरकार की आर्थिक नीतियों पर चर्चा करने के लिए राष्ट्रीय स्तर पर एक महाधिवेशन का आयोजन राजधानी दिल्ली में शुरू हुआ. तीन दिवसीय इस अधिवेशन का कारोबारियों का संगठन अखिल भारतीय व्यापारी परिसंघ ने आयोजन किया है, जिसका उद्घाटन केंद्रीय गृहमंत्री राजनाथ सिंह ने सोमवार को किया. देश भर के व्यापारी नेता महाधिवेशन में देश के रिटेल व्यापार, ई-कॉमर्स, कर प्रणाली और डायरेक्ट सेलिंग जैसे विषयों पर चर्चा करेंगे. अधिवेशन को संबोधित करते हुए केंद्रीय गृहमंत्री राजनाथ सिंह ने कहा कि केंद्र सरकार के प्रक्रियागत और सुधारात्मक नीतियों के नतीजे दिखने लगे हैं और पिछले चार साल में देश की अर्थव्यवस्था में व्यापक सुधार दिख रहा है. गृहमंत्री ने ये भी कहा कि आने वाले वर्षों में देश एक बड़ी आर्थिक ताकत के रूप में उभरेगा.
जीएसटी का सरलीकरण, ई-कॉमर्स के लिए नीति, रिटेल व्यापार में एफडीआई की प्रासंगिकता, डिजिटल भुगतान की आवश्यकता एवं वर्तमान रिटेल व्यापार का डिजिटलीकरण, व्यापारियों को आसानी से कर्ज उपलब्ध होना, समेत अन्य मुद्दे शामिल हैं.
कार्यक्रम में शामिल हुए केंद्रीय वित्त मंत्री पीयूष गोयल ने व्यापारी नेताओं से कहा कि राज्यों के वित्त मंत्रियों के जरिए व्यापारियों की सभी मांगों को पूरा करने की सरकार ने कोशिश की है और सभी ने जीएसटी को दिल से अपनाया है.
तीन दिनों तक चलने वाले यह अधिवेशन विभिन्न सत्रों में होगा, जिसमें रिटेल व्यापार से संबंधित विषयों पर विस्तार से चर्चा होगी. साथ ही इस अधिवेशन में लिए गए फैसलों के आधार पर व्यापारी केंद्र सरकार को अपनी सिफारिश सौंपेंगे और उनके क्रियान्वयन के लिए आग्रह भी करेंगे.
