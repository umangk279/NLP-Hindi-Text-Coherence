चुनाव आयोग ने आज लोकसभा चुनाव के चौथे चरण में 29 अप्रैल को होने वाले मतदान के लिए अधिसूचना जारी कर दी। इस चरण में नौ राज्यों की 71 सीटों के लिए मतदान होना है। इस बीच देशभर में चुनावी रैलियों का सिलसिला जारी है।  
भाजपा के अध्यक्ष अमित शाह ने आज कांग्रेस के घोषणा पत्र में जमानत के नियमों को आसान बनाने पर व्यंग कसते हुए कहा कि कांग्रेस ने ऐसा कार्ति चिदंबरम और अपने दूसरे सहयोगियों को बचाने के लिए किया है। अमित शाह आज तमिलनाडु में थे जहां उन्होंने शिवगंगा और तूतीकोरिन में पब्लिक रैलियां की। जबकि राजनाथ सिंह ने तेलंगाना में चुनाव प्रचार किया। 
पहले चरण का लोकसभा चुनाव नजदीक आने के साथ ही बीजेपी ने चुनाव प्रचार तेज कर दिया है। पार्टी अध्यक्ष अमित शाह मंगलवार को तमिलनाडु में थे जहां उन्होंने शिवगंगा और तूतीकोरन में जनसभाओं को संबोधित किया। अमित शाह ने भ्रष्टाचार जैसे तमाम मसलों पर कांग्रेस डीएमके गठबंधन पर हमला बोला। उन्होंने कांग्रेस के घोषणापत्र में जमानत के नियमों को आसान बनाने का उल्लेख करते हुए अमित शाह ने कहा कि ऐसे कार्ति चिदंबरम और बाकी सहयोगियों को बचाने के लिए किया जा रहा है। 
उन्होंने कहा कि केंद्र में सत्ता में लौटने पर एनडीए तमिलनाडु के विकास के लिए ज्यादा प्रयास करेगा। 
पार्टी के वरिष्ठ नेता राजनाथ सिंह ने तेलंगाना में चुनावी रैलियों को संबोधित किया। उन्होंने महबूबाबाद और निजामाबाद में रैली करके विपक्ष पर जोरदार हमला बोला।
उधर दिल्ली में वरिष्ठ नेता अरुण जेटली ने प्रेस कांफ्रेस की और उमर अब्दुल्ला के बयान पर हमला बोला और कांग्रेस से भी इस मामले में सफाई मांगी।
बीजेपी ने आरोप लगाया है कि 2 जी घोटाले में फायदा लेने वाली कंपनी यूनिटेक और उसके मालिक से कांग्रेस अध्यक्ष राहुल गांधी ने लेनदेन किया जो सवालों के घेरे में आ रहा है।
तमाम केंद्रीय मंत्री भी अपने अपने इलाकों में प्रचार कर रहे हैं। मेनका गांधी ने सुल्तानपुर में रैली की। उधर पार्टी ने दिवंगत केंद्रीय मंत्री अनंत कुमार की पत्नी तेजस्विनी को कर्नाटक राज्य भाजपा का उपाध्यक्ष बनाया है। कुल मिलाकर बीजेपी में सियासी गतिविधियां पूरे जोरो पर हैं।
चुनाव आयोग ने आज लोकसभा चुनाव के चौथे चरण में 29 अप्रैल को होने वाले मतदान के लिए अधिसूचना जारी कर दी। इस चरण में नौ राज्यों की 71 सीटों के लिए मतदान होना है। इस बीच देशभर में चुनावी रैलियों का सिलसिला जारी है। बासपा प्रमुख मायावती ने आज ओडिशा में चुनावी रैली की। तो चन्द्रबाबू नायडू ने चन्द्रगिरी में चुनाव प्रचार किया।
लोकसभा चुनाव और चार राज्यों में विधानसभा चुनाव के लिये प्रचार चरम पर है। चुनाव आयोग ने लोकसभा चुनाव के चौथे चरण में 29 अप्रैल को होने वाले मतदान के लिए मंगलवार को अधिसूचना जारी कर दी। इस चरण में नौ राज्यों की 71 सीटों के लिए मतदान होना है। चौथे चरण में बिहार, महाराष्ट्र, उत्तर प्रदेश और बिहार सहित अन्य राज्यों की तमाम सीटों पर मतदान होगा। उधर सभी राजनैतिक दलों ने अपनी पूरी ताकत झोंक दी है। बहुजन समाज पार्टी प्रमुख मायावती ने मंगलवार को ओडिशा में रैली की और बीजेपी-कांग्रेस पर जमकर शब्दों के बाण छोड़े।  
तेलुगूदेशम पार्टी प्रमुख चन्द्रबाबू नायडू ने आन्ध्रप्रदेश के चंद्र गिरी में चुनावी रैली को सम्बोधित किया। वहीं तमिलनाडू के मुख्यमंत्री पलानीस्वामी ने थुत्थूकुणी में चुनावी सभा को सम्बोधित किया।   
चुनाव प्रचार के साथ ही नामाकन का काम भी जोरों पर हैं। केरल के वायनाड से एनडीए उम्मीदवार तुषार वेलापल्ली ने मंगलवार को अपना नामांकन पत्र दाखिल किया। इस बहुचर्चित सीट पर उनका मुकाबला कांग्रेस अध्यक्ष राहुल गांधी से होगा। वहीं राहुल गांधी वायनाड में 4 अप्रैल को नामांकन दाखिल करेंगे । पिछले दिनों पार्टी ने अमेठी के अलावा केरल के वायनाड से भी राहुल गांधी के चुनाव लड़ने का ऐलान किया था ।
मुम्बई उत्तर से भाजपा उम्मीदवार गोपाल शेट्टी ने मंगलवार को अपना नामांकन दाखिल किया। उनका मुकाबला इस सीट से कांग्रेस की उम्मीदवार बॉलीवुड अभिनेत्री उर्मिला मातोन्डकर से होगा। 
बिहार के सुपौल में कांग्रेस प्रत्याशी रंजीत रंजन ने अपना पर्चा भरा। भारी संख्या में कांग्रेस कार्यकर्ताओं की मौजुदगी में रंजीत रंजन ने नामांकन दाखिल किया।
रामपुर से समाजवादी पार्टी के प्रत्याशी आज़म खान ने लोकसभा चुनाव के लिए अपना नामांकन पत्र मंगलवार को दाखिल किया। 
एक तरफ नामांकन का काम चल रहा है तो दूसरी तरफ उम्मीदवारों की सूची भी जारी हो रही है। ओडिशा में सत्तारूढ़ बीजू जनता दल (बीजद) ने लोकसभा चुनाव के लिए एक और विधानसभा चुनाव के लिए नौ उम्मीदवारों के नाम का ऐलान किया। पार्टी ने मौजूदा सांसद भृतहरि महताब को फिर से कटक लोकसभा सीट से उम्मीदवार बनाया है।
इस बीच उच्चतम न्यायालय ने मंगलवार को कांग्रेस नेता हार्दिक पटेल की गुजरात उच्च न्यायालय के उस फैसले को चुनौती देने वाली याचिका पर तत्काल सुनवाई से इनकार कर दिया जिसमें 2015 के विसपुर दंगा मामले में उनकी दोषसिद्धि पर रोक लगाने से इनकार कर दिया गया था। कोर्ट ने कहा कि गुजरात हाई कोर्ट का फैसला पिछले साल अगस्त में आया था तो अभी इस पर तत्काल सुनवाई की जरूरत क्या है?
