मालदीव के उच्चतम न्यायालय ने देश में लागू आपातकाल के ख़िलाफ दायर मुकदमे को ख़ारिज कर दिया है।  
न्यायालय ने कहा कि इस महीने की 5 तारीख को राष्ट्रपति द्वारा जारी किये गये आपातकाल लागू करने के आदेश में कुछ भी असंवैधानिक नहीं है। इसके साथ ही सुप्रीम कोर्ट ने 12 सांसदों की सदस्‍यता बहाल करने के पहले के अपने आदेश पर रोक लगा दी है। देश में आपातकाल पर चर्चा के लिए आज संसद का विशेष सत्र बुलाया गया है।
इस बीच मालदीव के पूर्व राष्ट्रपति मोहम्मद नशीद ने दिल्ली में रक्षा मंत्री निर्मला सीतारमण से मुलाकात की। दोनों नेताओँ ने मालदीव के मौजूदा राजनीतिक हालात पर चर्चा की।
