भारत ने दक्षिण अफ्रीका के खिलाफ तीन मैचों की सीरीज का दूसरा टेस्ट एक पारी और 137 रनों से जीत लिया है। भारत ने इस मैच में चौथे दिन जीत हासिल की। पहली पारी में 275 रन पर आल आउट होने के बाद फालोआन खेलने उतरी दक्षिण अफ्रीका की दूसरी पारी 189 पर सिमट गई। भारत ने पहली पारी 5 वकेट पर 601 रन बनाकर घोषित की थी। पुणे टेस्ट जीतते ही भारत ने इतिहास रचते अपने घर में यह 11वीं टेस्ट सीरीज जीती. 
3 टेस्ट मैचो की सीरीज का पहला टेस्ट जीत चुकी भारतीय दक्षिण अफ्रीका के खिलाफ पुणे में खेले गए दूसरे टेस्ट के चौथे दिन जब मैदान पर उतरी तो उसकी नजर मैच जीतकर सीरीज अपने नाम करने पर लगी हुई थी। चौथे दिन इससे पहले चौथे दिन भारत ने दक्षिण अफ्रीका पर अपनी पकड़ को मज़बूत करते हुए अफ्रीकी टीम को फॉलोआन दिया। जवाब में द.अफ्रीका का पहला विकेट एडेन मार्कराम के रूप में गिरा जिन्हे शून्य पर ईशांत शर्मा ने आउट किया। वहीं अफ्रीकी टीम का दूसरा विकेट थ्यूनिस डी ब्रूयन के तौर पर सामने आया जिन्हे उमेश यादव ने 8 पर आउट किया।
आर.अश्विन ने भारत को तीसरी सफलता दिलाई जिन्होने फॉफ डू प्लेसिस को 5 के स्कोर पर रिद्दिमान साहा के हाथों कैच करवाया।अश्विन की फिरकी का कमाल जारी रहा और उन्होने डीन एल्गर को 48 पर पवैलियन चलता किया। इसके बाद एक-एक करके अफ्रीका के विकेट गिरते गए। 8वें विकेट के लिए केशव महराज और फिलैंडर ने 56 रन जोड़ कर हार को टालने की कोशिश की। हालांकि उमेश यादव ने फिलैंडर को 37 रन पर आउट करके इस साझेदारी को तोड़ा। अंतिम बल्लेबाज के रूप में जडेजा ने केशन महराज को 22 रन पर एलबीडब्लू आउट करके भारत को जीत दिला दी। उमेश यादव और जडेजा ने 3-3 विकेट लिए। 
इस जीत के साथ भारत ने 3 मैचो की सीरीज अपने नाम करते हुए 2-0 की अजेय बढ़त बना ली है। भारत ने पहली पारी 5 वकेट पर 601 रन बनाकर घोषित की थी। ये भारत की घरेलू सरजमी पर लगातार 11 वी सीरीज जीत है जो कि एक विश्व रिकॉर्ड है। भारत ने इस मामले में ऑस्ट्रेलिया को पीछे छोड़ते हुए इस वर्ल्ड रिकॉर्ड को अपने नाम कर लिया है। भारत की तरफ से मैच में शानदार दोहरा शतक लगाने वाले भारतीय कप्तान विराट कोहली को मैन ऑफ द मैच चुना गया। 
