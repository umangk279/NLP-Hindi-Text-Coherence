प्रधानमंत्री ने कहा भारत और चीन के मजबूत संबंध न केवल दोनों देशों, बल्कि पूरे क्षेत्र और विश्‍व के लिए महत्‍वपूर्ण। भारत और चीन सीमावर्ती क्षेत्रों में शांति और अमन बनाए रखने पर हुए सहमत, माना सीमा पर शांति दोनों देशों के बुनियादी हित में   
प्रधानमंत्री नरेन्द्र मोदी ने कहा है कि मजबूत भारत-चीन संबंध न केवल दोनों देशों के पारस्परिक हित बल्कि पूरे क्षेत्र और विश्व के लिए महत्वपूर्ण हैं। उन्होंने यह बात नई दिल्ली में चीन के स्टेट काउंसलर यांग जिएची से मुलाकात के दौरान कही। बैठक के दौरान जिएची और राष्ट्रीय सुरक्षा सलाहकार अजीत डोभाल ने दोनों देशों के बीच विशेष प्रतिनिधि स्तर की वार्ता के 20वें दौर की बातचीत का ब्यौरा दिया। प्रधानमंत्री मोदी ने इस वर्ष सितम्बर में नौवें ब्रिक्स शिखर सम्मेलन के समय शियामिन दौरे और वहां राष्ट्रपति शी जिनपिंग से मुलाकात का उल्लेख किया। जिएची ने राष्ट्रपति शी जिनपिंग और प्रधानमंत्री ली कछियांग की ओर से प्रधानमंत्री मोदी को शुभकामनाएं दीं।
