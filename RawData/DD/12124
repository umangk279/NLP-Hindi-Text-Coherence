2007 हैदराबाद दोहरे विस्फोट मामले में अदालत ने अनीक शफीक सईद और इस्माइल चौधरी को दोषी करार दिया, दो अन्य आरोपी बरी  
11 साल बाद हैदराबाद में दोहरे बम धमाकों के मामले में अदालत का फैसला आया है। ट्रायल कोर्ट ने इस मामले में दो आरोपियों को दोषी करार दिया है। इनके नाम हैं अनीक शफीक सईद और इस्माइल चौधरी। जबकि अदालत ने दो आरोपियों को बरी कर दिया है। 2007 में हैदराबाद में हुए धमाकों में 44 लोगों की जान चली गई थी।
25 अगस्त 2007 को हैदराबाद के लुंबिनी पार्क और गोकुल चाट में शाम करीब साढ़े सात बजे धमाका हुआ था। बम धमाके के मामले में चार आरोपियों के खिलाफ मुकदमे को इसी साल जून महीने में नामपल्ली अदालत परिसर से चेरलापल्ली केंद्रीय कारागार परिसर में स्थित एक अदालत हॉल में स्थानांतरित कर दिया गया था।
