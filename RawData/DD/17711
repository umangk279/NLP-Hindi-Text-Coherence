बच्चों का भविष्य बनाता यह अनोखा स्विमिंग पूल 
 मनरेगा यानी ग्रामीण अंचलों में रोज़गार का अहम ज़रिया लेकिन बदले दौर में इसकी उपयोगिता बुनयादी सुविधा को मज़बूती देने में हुई है। मनरेगा से रोज़गार मिलता है यह तो हम सभी जानते हैं,मगर इस स्कीम से स्विमिंग पूल बना कर लाभ लिया जा सकता है इसका जिक्र हम उधमपुर की इस कहानी में करेंगे। 
आप ने दुनिया भर में अलग अलग तरह के स्विमिंग पूल देखे होंगे,जिसे देख कर आपका मन भी तुरंत पानी में कूदने को करता है। लेकिन आज हम आपको एक ऐसे स्विमिंग पूल के बारे में बताने जा रहे हैं जिसने कश्मीर के उधमपुर में बच्चों के मनोरंजन के साथ उनके शारीरिक विकास के लिए मनरेगा के तहत एक पूल का ही निर्माण कर दिया।
उधमपुर ज़िले के एक छोटे से गांव में सरकार की मनरेगा स्कीम और गांव वालों के जज्बे ने पहाड़ों के बीच बसे एक छोटे से गांव में पूल बनाया है।
ग्रमीणों का कहना है कि हमारे बच्चों के खेलने के लिए यहां कोइ सुविधा नहीं है, और आगे बढ़ने के अवसर भी नहीं है, ऐसे में हम लोगों ने सरकार की ही स्कीम का फायदा उठाकर इस स्विमिंग पूल को बनाया है ताकि हमारे बच्चों के लिए तैराकी एक बेहतर विकल्प बन सके।
तैरना जहां एक कला है उसके साथ ही यह संपूर्ण व्‍यायाम भी है, जो सेहत के लिए बहुत ही फायदेमंद है। जहां तैरने से कई प्रकार की बीमारियों का खतरा कम होता है वहीं दूसरी ओर शरीर भी मजबूत बनता है।
