अफगानिस्तान में सबसे लंबे वक्त तक चले युद्ध से अमेरिका अपने सैनिकों को धीरे-धीरे वापस बुलाने के लिए शनिवार को तालिबान के साथ एक समझौते पर हस्ताक्षर करने वाला है. इस समझौते से अफगानिस्तान में नए युग की शुरुआत होने की उम्मीद है. 
तालिबान ने भी शनिवार को शांति समझौते पर हस्ताक्षर होने की योजना की पुष्टि की है. समझौते के तथ्यों के बारे में सार्वजनिक खुलासा नहीं किया गया है, लेकिन यह उम्मीद है कि पेंटागन अफगानिस्तान से अपने सैनिकों को वापस बुलाना शुरू करेगा. अफगानिस्तान में अमेरिका के करीब 13 हजार सैनिक हैं. 
