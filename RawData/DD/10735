भारतीय ने आठवें सुल्तान जोहोर कप जूनियर पुरुष हॉकी टूर्नामेंट में अपने दूसरे मैच में न्यूज़ीलैंड को 7-1 से मात दी. 
रविवार को खेले गए मुकाबले में भारत के लिए प्रभजोत ने छठे मिनट में पहला गोल किया. इसके अलावा शिवानंद ने 15वें और 43वें, हरमनजीत ने 21वें, फराज़ ने 23वें, अभिषेक ने 50वें और मनदीप ने 60वें मिनट में गोल किए.
न्यूज़ीलैंड के लिए मैच का एक मात्र गोल सैम ने 53वें मिनट में किया. इससे पहले शनिवार को अपने पहले मैच में भारत ने मलेशिया को 2-1 से हराया था.
