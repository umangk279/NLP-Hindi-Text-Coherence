प्रधानमंत्री नरेंद्र मोदी और मालदीप के राष्ट्रपति इब्राहिम मोहम्मद सोलीह ने संयुक्त रूप से आज कई क्षेत्रों की प्रमुख विकास परियोजनाओं का उद्घाटन किया। वीडियो कांफ्रेंसिंग के माध्यम से दोनों नेताओ ने आपसी सहयोग को और ज्यादा बढ़ाने की बात कही। तो वही मालदीव के साथ सुरक्षा संबंधों को प्रगाढ़ करते हुए भारत ने मालदीव को तोहफे में एक इंटरसेप्टर पोत दिया है। 
मालदीव के साथ सुरक्षा संबंधों को प्रगाढ़ करते हुए भारत ने मालदीव को तोहफे में एक इंटरसेप्टर पोत दिया है, प्रधानमंत्री मोदी और मालदीव के राष्ट्रपति इब्राहीम मोहम्मद सालेह ने वीडियो क़ा़फ्रेंसिंग के जरिये संयुक्त रूप से मालदीव में विकास के कई कार्यों का उद्घाटन किया। इस मौके पर प्रधानमंत्री मोदी ने कहा कि भारत की पड़ोसी प्रथम और मालदीव सरकार की भारत प्रथम नीति के कारण सभी क्षेत्रो म में दोनों देशों की बीच संबंध प्रगाढ हो रहे हैं।
भारत ने तीन कम्यूनिटि विकास प्रोजेक्ट के साथ-साथ मालदीव में रूपे कार्ड और राजधानी माले में LED प्रोजेक्ट की भी शुरुआत की। रुपे कार्ड से सभी भारतीय बैंकों और आर्थिक संस्तानों में डिजिटल पेमेन्ट की सुविधा मिलेगी। प्रधानमंत्री ने कहा कि इससे भारतीयों को मालदीव की यात्रा करने में आसानी होगी, तीन मछली प्रसंस्करण प्लांट की भी शुरुआत की गई, प्रधानमंत्री मोदी ने कहा कि आने वाले समय में भारतीय मदद से बनने वाले इन प्रोजेक्ट से मालदीव की जनता को और फायदा होगा।
इस मौके पर प्रधानमंत्री ने दोनों देसों की जनता के बीच संपर्क पर जोर दिया, प्रधानमंत्री ने सुरक्षित, समृद्ध और लोकतांत्रिक मालदीव के लिए भारत की प्रतिबद्धता फिर जताई।
वहीं मालदीव के राष्ट्रपति सोलेह ने भारत के प्रति कृतज्ञता जाहिर करते हुए कहा कि इंटरसेप्टर पोत उनके देश की सुरक्षा के लिए महत्वपूर्ण है। उन्होंने कहा कि मालदीव भारत के साथ अपने संबंधों को सर्वोच्च प्राथमिकता देता है।
प्रधानमंत्री मोदी ने घोषणा कि भारत सरकार हुलहुलमाले में कैंसर अस्पताल और एक क्रिकेट स्टेडियम बनाने पर भी काम कर रहा है। आपको बता दें कि पिछले साल नवंबर में सोलेह के राष्ट्रपति बनने के बाद दोनों देशों के संबंध लगातार मजबूत हो रहे हैं और आगे बढ़ रहे हैं।
