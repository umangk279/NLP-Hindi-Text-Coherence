अमरीकी विदेश मंत्री माइक पोम्पियो ने कहा है कि अमरीका, सऊदी अरब के तेल संयंत्रों पर हमले के बाद ईरान से निपटने के लिए एक गठबंधन बना रहा है। लेकिन वह इस मामले का शांतिपूर्ण समाधान चाहता है। 
आबू धाबी के क्राउन प्रिंस शेख मोहम्मद बिन जायेद और इससे पहले सऊदी अरब के क्राउन प्रिंस मोहम्मद बिन सलमान से मुलाकात के बाद मीडिया से बातचीत में पोम्पियो ने कहा कि यह साफ है कि इन हमलों के पीछे ईरान का हाथ है। उन्होंने पुष्टि करते हुए कहा कि इन हमलों को देखते हुए ईरान पर और अधिक आर्थिक प्रतिबन्ध लगाए जाएंगे।
हांलांकि ईरान ने इन हमलो में शामिल होने से इंकार करते हुए अमरीका को मध्यपूर्व में किसी भी संघर्ष को न शुरु करने की चेतावनी दी है। 
