स्पेशल ओलिंपिक वर्ल्ड गेम्स एक ऐसी लड़की ने गोल्ड जीत लिया है जिसकी माँ दूसरों के घरों में जाकर झाड़ू-पोछा करने का काम करती है। ये कारनामा गोवा की सबिता यादव ने किया है।    
कहा जाता है कि प्रतिभा किसी मजबूरी की मोहताज नहीं होती है इस कहावत को अमली जामा पहनाने का काम किया है गोवा कि टेबल टेनिस खिलाड़ी सबिता यादव ने...........।  दूसरे के घर में काम करके जीवन यापन करने वाली एक महिला की बेटी ने देश का नाम रोशन किया है। जिसका नाम सबिता यादव है। गोवा की सबिता यादव ने स्पेशल ओलिंपिक वर्ल्ड गेम्स में गोल्ड जीता है।
सबिता ने यह गोल्ड टेबल टेनिस के एकल में जीता वहीं डबल्स में उन्होंनें देश को सिल्वर जिताया। सबिता का बचपन बेहद कठिन हालातों में बीता है। जब वे छोटी थी तब उनके पिता का देहांत हो चुका था जबकि मां दूसरों के घरों में झाड़ू-पोछा करने का काम करती हैं। सबिता बौद्धिक रूप से दिव्यांग है साथ-साथ ठीक से बोलने में भी परेशानी होती है। लेकिन अपने परिवार के लिए वो कुछ करना चाहती थी। उनके इस जुनून से न सिर्फ उन्होने अपनी मां बल्कि पूरे देश का नाम रोशन किया है।
 
