प्रधानमंत्री नरेंद्र मोदी ने आज अपने संसदीय क्षेत्र वाराणसी में कार्यकर्ताओं को संबोधित किया। जब पीएम मोदी पर्चा दाखिल करने कलेक्ट्रेट पहुंचे तो उनके साथ बिहार के मुख्यमंत्री नीतीश कुमार, पंजाब के पूर्व मुख्यमंत्री प्रकाश सिंह बादल सहित एनडीए के कई दिग्गज नेता मौजूद रहे ।  
प्रधानमंत्री नरेंद्र मोदी ने आज वाराणसी लोकसभा सीट से अपना नामांकन दाखिल कर दिया। प्रधानमंत्री नरेंद्र मोदी ने इससे पहले 2014 में भी वाराणसी से लोकसभा से चुनाव लड़ा था और भारी अंतर से जीत दर्ज की थी। नामांकन के बाद पीएम मोदी ने काशी की जनता का आभार व्यक्त किया। डीएम ऑफिस में अपने प्रस्तावकों के साथ जाकर पीएम मोदी ने नामांकन दाखिल किया। इससे पहले प्रधानमंत्री नरेंद्र मोदी ने नामांकन दाखिल करने से पहले काल भैरव मंदिर के दर्शन किए और पूजा अर्चना की। 
नामांकन दाखिल करने के लिए प्रधानमंत्री नरेंद्र मोदी जब डीएम दफ्तर पहुंचे तो वहां पर एनडीए के तमाम सहयोगी मौजूद हैं जिसमें भाजपा अध्यक्ष अमित शाह के अलावा अकाली दल प्रमुख प्रकाश सिंह बादल, जेडीयू प्रमुख और बिहार के मुख्यमंत्री नीतीश कुमार, शिवसेना प्रमुख उद्धव ठाकरे, लोजपा प्रमुख रामविलास पासवान, अपना दल प्रमुख अनुप्रिया पटेल, तमिलनाडु के उप मुख्यमंत्री पन्नीरसेल्वम, नेडा के नेता नेफ्यू रियो, केंद्रीय गृह मंत्री राजनाथ सिंह, नितिन गडकरी, सुषमा स्वराज जैसे कई नेता मौजूद थे।
  
