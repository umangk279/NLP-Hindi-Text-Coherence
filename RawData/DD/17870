वित्त मंत्री अरुण जेटली ने प्रधानमंत्री वय वंदना योजना का शुभारंभ कर सरकार के 2017 के बजट में किए गए वादे को किया पूरा। योजना के तहत 60 वर्ष से अधिक उम्र वाले लाभार्थियों को आठ प्रतिशत का ब्याज मिलेगा  
 सबका साथ सबका विकास के नारे पर आगे बढ़ते हुए मोदी सरकार ने वरिष्ठ नागरिकों को एक विशेष सौगात दी है। केन्द्र सरकार ने शुक्रवार को प्रधानमंत्री वय वंदना योजना की शुरुआत की, जिसमें किसी भी अन्य योजना के मुकाबले अधिक ब्याज मिलेगा। इस मौके पर वित्त मंत्री अरुण जेटली ने योजना को वरिष्ठ नागरिकों के लिए कल्याणकारी बताते हुए इसे उनकी सामाजिक सुरक्षा के लिए बेहद जरूरी बताया।
