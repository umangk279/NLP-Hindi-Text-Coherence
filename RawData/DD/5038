 उम्र चाहे कोई भी हो, किसी ना किसी रूप में व्यायाम को अपनी दिनचर्या का हिस्सा बनाना ज़रुरी है। अब देश के बुज़ुर्ग भी सेहत को लेकर सतर्क हो रहे हैं और फिट इंडिया अभियान का हिस्सा बन रहे हैँ। योग और पैदलचाल बुज़ुर्गों में विशेष लोकप्रिय है।   
भारत को अगर फिट रखना है तो देश के हर नागरिक को फिट इंडिया अभियान से ज़ोड़ने की ज़रुरत है। उम्र चाहे कोई भी हो, किसी ना किसी रूप में व्यायाम को अपनी दिनचर्या का हिस्सा बनाना ज़रुरी है। अब देश के बुज़ुर्ग भी सेहत को लेकर सतर्क हो रहे हैं और फिट इंडिया अभियान का हिस्सा बन रहे हैँ। फिट इंडिया कार्यक्रम बच्चों युवाओं और बुजुर्गों सब में बेहद लोकप्रिय हो रहा है।
बढ़ती हुई उम्र के साथ तमाम तरह की बीमारियां शरीर को घेरने लगती हैं ऐसे में बुजुर्गों के लिए रोजाना किसी न किसी तरह से व्यायाम को अपने जीवन में शामिल करना और फिट रहना काफी ज़रूरी हो जाता है। अच्छी बात यह है कि आजकल ज्यादातर बुजुर्गों में फिटनेस को लेकर जागरूकता आ रही है। आस पड़ोस में रहने वाले ज्यादातर बुजुर्ग एक समूह के रूप में नियमित व्यायाम को अपनी दिनचर्या का हिस्सा बना रहे हैं।
रोज़ मिलकर व्यायाम करने से सेहत में सुधार तो होता ही है वहीं एकल परिवारों के चलन में एक दूसरे का ध्यान भी रखा जा रहा है। इस तरह से मानसिक स्वास्थ्य भी सुधर रहा है। इंसान एक सामाजिक प्राणी है और उसके लिए मिलजुल रहना, सुख दुख साझा करना एक ज़रुरत है। इस तरह के सामूहिक व्यायाम के प्रयास शारीरिक ही नहीं बल्कि मानसिक स्वास्थ्य भी सुधारकर हमारी ज़िंदगी को गुलज़ार बना सकते हैँ।  
 
 
 
