हैदराबाद में मेट्रो के उदघाटन से पहले पीएम मोदी ने हवाई अड्डे पर  बीजेपी के कार्यकर्ताओं को संबोधित किया। प्रधानमंत्री ने भाजपा को विश्व में सबसे बड़ी पार्टी बताया और कहा कि इसका श्रेय पार्टी के कार्यकर्ताओं को जाता है। पीएम ने कहा कि चाहे राज्य में किसी भी पार्टी की सरकार रहे, केंद्र सहकारी संघवाद के लिए प्रतिबद्ध है और राजनीतिक आधार पर किसी भी राज्य के साथ भेदभाव नहीं किया जाएगा।  
 हैदराबाद के बेगमपेट एयरपोर्ट पर प्रधानमंत्री नरेंद्र मोदी के लिए बीजेपी कार्यकर्ताओं का उत्साह देखते ही बनता है। बीजेपी की तेलंगाना इकाई ने प्रधानमंत्री नरेंद्र मोदी के स्वागत के लिए एयरपोर्ट पर भव्य आयोजन किया, जिसका शुक्रिया अदा करते हुए  प्रधानमंत्री ने कहा की आज बीजेपी दुनिया का सबसे पड़ी पार्टी है और इसका श्रेय बीजेपी के सभी कार्यकर्ताओं को जाता है।
