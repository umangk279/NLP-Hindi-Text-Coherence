पूर्व विकेटकीपर-बल्लेबाज मार्क बाउचर को दक्षिण अफ्रीका क्रिकेट टीम का मुख्य कोच नियुक्त किया गया है. क्रिकेट दक्षिण अफ्रीका ने एक बयान जारी कर इस बात की जानकारी दी. 
CSA के कार्यकारी क्रिकेट निदेशक और पूर्व कप्तान ग्रीम स्मिथ ने बाउचर की नियुक्ति का एलान किया. बाउचर ने दक्षिण अफ्रीका के लिए 147 टेस्ट और 295 वनडे मैच खेले हैं.
बाउचर की देखरेख में दक्षिण अफ्रीकी टीम इंग्लैंड के साथ चार टेस्ट, तीन वनडे और तीन टी-20 मैचों की सीरीज खेलेगी. इस सीरीज की शुरुआत सेंचुरियन के सुपरस्पोर्ट पार्क मैदान पर बॉक्सिंग डे टेस्ट के साथ होगी. वहीं अक्टूबर में टीम के अंतरिम क्रिकेट निदेशक चुने गए इनोच एक्वे टीम के सहायक कोच होंगे.
