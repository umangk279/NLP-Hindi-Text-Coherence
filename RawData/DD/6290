भारत और नेपाल के बीच ऐतिहासिक मोतिहारी-अमलेखगंज पेट्रोलियम उत्पादों को पहुंचाने की पाइपलाइन तैयार हो गई है. इंडिय़न ऑयल कॉरपोरेशन ने पाइप लाइन के हस्तांतरण का काम पूरा कर लिया है. 
पाइपलाइन तकनीकी रूप से चालू है और परिचालन के लिए तैयार है. इस पाइपलाइन से नेपाल में तेल भंडारण की समस्‍या से निपटने में आसानी होगी और टैंकरों के जरिए तेल पहुंचाने की आवश्‍यकता नहीं होगी. ये पाइपलाइन 69 किलोमीटर लंबी है और बिहार के मोतिहारी से नेपाल के आमलेखगंज तक बनाई गई है. उम्मीद जताई जा रही है कि इस पाइपलाइन का उद्घाटन प्रधानमंत्री नरेंद्र मोदी नेपाल के प्रधानमंत्री केपी शर्मा ओली के साथ मिलकर करेंगे.
