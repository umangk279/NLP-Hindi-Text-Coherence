राजस्थान के उदयपुर में महाराणा प्रताप जयंती समारोह को संबोधित करते हुए केंद्रीय मंत्री राज्यवर्धन राठौर ने कहा पिछले चार साल में देश की छवि में सुधार  हुआ है।  
केंद्रीय मंत्री कर्नल राज्यवर्धन सिंह राठौर आज उदयपुर में महाराणा प्रताप जयंती समारोह में शामिल हुए। इस अवसर पर अपने संबोधन में उन्होंने कहा कि दुनिया की नज़रों में पिछले चार वर्षों में देश की साख बढ़ी है।
कर्नल राज्यवर्धन राठौर ने देश की तरक्की में बेटियों की भागीदारी को भी अहम बताया। उन्होंने कहा कि आज भारत की बेटियां हर क्षेत्र में देश का नाम रौशन कर रही हैं।
कर्नल राठौर ने कहा कि भ्रष्टाचार आज भी देश के सामने एक बड़ी चुनौती है।
