केंद्रीय मंत्री अरुण जेटली ने विपक्ष की ओर से लाए गए अविश्वास प्रस्ताव पर अपनी प्रतिक्रिया दी है. एक ब्लॉग के जरिए जेटली ने पूर्ण बहुमत प्राप्त सरकार के ख़िलाफ़ अविश्वास प्रस्ताव लाए जाने को ग़लत बताया. 
अरुण जेटली ने राहुल गांधी पर निशाना साधते हुए कहा है कि उन्हें तथ्यों की जानकारी नहीं होती और उसके बिना ही वे आरोप लगा देते हैं जो गलत है. दोनों सदनों को लोकतंत्र का मंदिर बताते हुए जेटली ने कहा है कि विपक्ष और सरकार दोनों को सदन की मर्यादा रखनी चाहिए. लेकिन राहुल गांधी को तो कांग्रेस पार्टी के अंदरूनी मामलों की भी जानकारी नहीं है. उन्होंने राहुल गांधी की बातों को बचकाना करार दिया है. उन्होंने कहा कि देश के प्रधानमंत्री से सदन में इस तरह का व्यवहार किसी भी राजनैतिक पार्टी के मुखिया को शोभा नहीं देता.
