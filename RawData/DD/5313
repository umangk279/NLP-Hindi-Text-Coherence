भारत की शीर्ष पहलवान विनेश फोगाट मंगलवार को यहां जापान की मौजूदा चैंपियन मायु मुकैदा से हारकर विश्व कुश्ती चैंपियनशिप में खिताब की दौड़ से बाहर हो गयी लेकिन वह अब रेपेचेज के जरिये कांस्य पदक के लिये अपना भाग्य आजमाएंगी। 
एशियाई खेलों की स्वर्ण पदक विजेता और स्टार भारतीय पहलवान विनेश फोगाट का वर्ल्ड चैंपियन बनने का सपना टूट गया। ओलंपिंक मेडलिस्ट को एकतरफा मुकाबले में पटखनी देकर विश्व कुश्ती चैंपियनशिप में अपने अभियान की विजयी आगाज करने वाली विनेश फोगाट को दूसरे दौर में हार का सामना करना पड़ा। प्री क्वार्टर फाइनल में उन्हें विश्व में नंबर दो और मौजूदा विश्व चैंपियन जापान की मायु मुकैदा ने धूल चटा दी। मायु मुकैदा ने 0-7 से हारते ही विनेश स्वर्ण पदक से बहुत दूर रह गईं। लेकिन वह अब रेपेचेज के जरिये कांस्य पदक के लिये अपना भाग्य आजमाएंगी।
