इंग्लैंड को मैच के अंतिम दिन जीत के लिए 385 रन और बनाने हैं जबकि उसके सभी 10 विकेट शेष हैं, पहली पारी में 144 रन की बेहतरीन पारी खेलने वाले स्मिथ ने दूसरी पारी में 142 रन बनाए।  
एशेज़ सीरीज़ के पहले टेस्ट में ऑस्ट्रेलिया ने जीत के साथ शुरुआत की है। ऑस्ट्रेलिया ने इंग्लैंड को 251 रन से मात दी। दूसरी पारी में इंग्लैंड की टीम 146 रन पर ढेर हो गई। दोनों पारियों में शतक लगाने वाले स्टीवन स्मिथ मैन ऑफ द मैच रहे। एशेज़ का दूसरा टेस्ट 14 अगस्त से लॉर्डस में खेला जाएगा। 
स्मिथ ने फिर से लाजवाब पारी खेली। यह दक्षिण अफ्रीका में गेंद से छेड़छाड़ मामले में एक साल का प्रतिबंध झेलने के बाद उनका पहला टेस्ट है जिसे उन्होंने यादगार बनाने में कोई कसर नहीं छोड़ी। स्मिथ एशेज टेस्ट मैच की दोनों पारियों में शतक जड़ने वाले पांचवें ऑस्ट्रेलियाई बल्लेबाज बन गए हैं।
 
