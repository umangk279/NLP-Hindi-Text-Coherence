प्रधानमंत्री नरेंद्र मोदी पश्चिम बंगाल में अपने लोकसभा चुनाव के प्रचार अभियान की शुरूआत आज से करेंगे। पीएम मोदी उत्तर बंगाल के सिलीगुड़ी और कोलकाता ब्रिगेड परेड ग्राउंड में रैलियों को संबोधित करेंगे। 
प्रधानमंत्री नरेंद्र मोदी आज पश्चिम बंगाल में पार्टी के चुनाव अभियान की शुरुआत करेंगे। पीएम मोदी उत्तर बंगाल के सिलिगुड़ी में जनसभा को भी संबोधित करेंगे। वे कोलकाता के ब्रिगेड परेड ग्राउंड में भी चुनाव रैली में भाषण देंगे। प्रधानमंत्री नरेंद्र मोदी आज अरुणाचल प्रदेश के पासीघाट में चुनाव रैली को सम्बोधित करेंगे।
एक सप्ताह के अंदर पीएम मोदी का यह दूसरा अरुणाचल प्रदेश दौरा है। शनिवार को उन्होंने पश्चिमी सियांग ज़िले के आलो से पूर्वोत्तर में अपने चुनाव अभियान की शुरुआत की थी। पूर्वी सियांग ज़िले का पासीघाट अरुणाचल प्रदेश पूर्वी संसदीय निर्वाचन क्षेत्र के तहत है, जिसके लिए पांच उम्मीदवार चुनाव मैदान में हैं। भारतीय जनता पार्टी ने प्रदेश पार्टी अध्यक्ष तापिर गाओ को इस सीट से उम्मीदवार बनाया है। 
  
