प्रधानमंत्री नरेंद्र मोदी आज वीडियो कांफ्रेंस के माध्‍यम से IIT गुवाहाटी के दीक्षांत समारोह को करेंगे संबोधित। 1800 से अधिक छात्रों को मिलेगी डिग्री। 
प्रधानमंत्री नरेन्द्र मोदी आज आईआईटी गुवाहाटी के दीक्षांत समारोह को संबोधित करेंगे। केंद्रीय शिक्षा मंत्री रमेश पोखरियाल निशंक और असम के मुख्यमंत्री सबार्नंद सोनोवाल कार्यक्रम के दौरान उपस्थित रहेंगे।
दीक्षांत समारोह में बी. टेक के 687 और एम टेक के 637 छात्रों सहित 1803 छात्र डिग्री प्राप्त करेंगे। दीक्षांत समारोह के लिए, स्नातक की उपलब्धियों का वर्चुअल मोड के माध्यम से ऑनलाइन जश्न मनाने के लिए, संस्थान ने वास्तविकता-आधारित एक वर्चुअल पुरस्कार वितरण तैयार किया है, जहां कोई भी छात्र अपने घर की सुख सुविधाओं के साथ निदेशक से पदक ग्रहण करने का अनुभव कर सकता है। संस्थान ने छात्रों के लिए परिसर में कुछ चुने हुए स्थानों पर चित्र लेने के लिए अलग-अलग पृष्ठभूमि के विकल्प के साथ एक फोटो-बूथ भी बनाया है।
आईआईटी गुवाहाटी के संकाय और छात्रों ने संस्थान के वर्चुअल दौरे के लिए एक टेलीप्रेजेंस मॉड्यूल विकसित किया है।
 
