जम्मू-कश्मीर में कृषि को बढ़ावा देने के लिए दो सरकारी एजैंसियां काम कर रही है। एक तो कृषि विभाग और दूसरा कृषि विश्वविद्यालय। किसानों को कैसे और किस तरह फायदा पहुंचाया जाए, इसके लेकर कई कवायद शुरू की गई हैं, इसी का एक हिस्सा है किसानों के लिए प्रोसेसिंग यूनिट,जिस से किसान भरपूर लाभ उठा रहे हैं।   
 यह नजरा है जम्मू कश्मीर के उधमपुर ज़िले का जहां किसानों के लिए प्रोसेसिंग यूनिट क़ायम किया गयगा है ताकि किसानों को उनके उपज की सही क़िमत के साथ साथ उनके फलों और सब्जियों की हिफाज़त भी हो सके। प्रोसेसिंग यूनिट बागवानी विभाग उधमपुर द्वारा स्थापित किया गया है,जिस से दूर दराज़ के इलाक़े के किसान भी लाभ उठा सकते हैं।
किसान  प्रोसेसिंग यूनिट में अपने फलों और सब्जियों को लाकर टमाटर पेउरी, टमाटर केचप और मिक्सड फ्रूट जाम, ऐप्पल जाम आदि बना सकते हैं,जिसका इस्तेमाल किसान घर में कर सकते हैं या बाजारों में बेच भी सकते हैं।
जम्मू-कश्मीर की जनसंख्या में 78 प्रतिशत लोग कृषि, बागवानी, डेयरीफार्म, पशुपालन और इससे संबंधित व्यवसाय पर निर्भर हैं। केंद्र सरकार ने किसानों के लिए नैशनल मिशन ऑन एग्रीकल्चर एक्सटेंशन एंड टेक्नोलॉजी (एन.एम.ए.ई.टी), नेशनल फूड सिक्योरिटी मिशन (एन.एफ.एस.एम), मिशन फार इंगीग्रेटिड डिवल्पमैंट ऑफ हार्टिकल्चर (एम.आई.डी.एच), नेशनल मिशन फार सस्टेंनेबल एग्रीकल्चर (एन.एम.एस.ए), नेशनल मिशन ऑन आयल सीड एंड आयल पॉम (एन.एम.ओ.ओ.पी), नेशनल मिशन फॉर प्रोटीन सप्लीमेंट्स (एन.एम.पी.एस) और सैफरान मिशन तैयार की है ।
अब इलाके के लोगों को अच्छे प्रोडक्ट्स के लिए मार्केट और मॉल में भटकना नहीं पड़ेगा। घरेलू इस्तेमाल के लिए लोग सीधे किसानों से संपर्क साध सकते हैं। इससे महंगाई पर भी अंकुश लगेगी और साथ ही किसानों को भी फाइदा मिलेगा। 
