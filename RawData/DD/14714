गेंद से छेड़छाड़ के मामले में कप्तान स्टीव स्मिथ के एक टेस्ट से निलंबन और कप्तानी से हटाए जाने के बाद आस्ट्रेलिया को एक औऱ झटका। केपटाउन में तीसरे टेस्ट में द. अफ्रीका के हाथों मिली 320 रन से शर्मनाक हार। 4 मैचों की सीरीज़ में द. अफ्रीका अब 2-1 से आगे।   
मोर्ने मोर्केल की शानदार गेंदबाजी की बदौलत दक्षिण अफ्रीका ने कल केपटाउन में खेले गए तीसरे टेस्ट मुकाबले में ऑस्ट्रेलिया को 322 रनों से करारी शिकस्त दी। इसके साथ ही चार टेस्ट मैचों की सीरीज में द. अफ्रीका 2-1 से आगे है। पहले बल्लेबाजी करने उतरी दक्षिण अफ्रीका ने पहली पारी में डीन एल्गर के 141 रन की नाबाद पारी की बदौलत 311 रन बनाए। जिसके जवाब में कंगारू की पूरी टीम 255 रन पर ही सिमट गई। इस आधार पर द. अफ्रीका टीम को 56 रन की बढ़त मिली। दोनों पारी मे कुल मिलाकर मोर्केल ने 9 विकेट लिए। इसके लिए उन्हें प्लेयर ऑफ द मैच चुना गया।
