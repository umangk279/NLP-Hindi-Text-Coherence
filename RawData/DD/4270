शेयर बाजारों में सोमवार को जोरदार तेजी रही और बंबई शेयर बाजार का सेंसेक्स सोमवार को 530 अंक उछलकर 40 हजार ,889 अंक की नई ऊंचाई पर बंद हुआ। 
अमेरिका-चीन के बीच व्यापार समझौते की उम्मीद बढ़ने और वैश्विक बाजारों में तेजी के साथ ही सरकार के विनिवेश संबंधी निर्णयों से बाजार में उत्साह दिखा। 
इसके अलावा आगामी मौद्रिक नीति समीक्षा में नीतिगत दर में कटौती के आसार बढ़ने से भी निवेशक धारणा को बल मिला।  नेशनल स्टाक एक्सचेंज का निफ्टी 159.35 अंक  की बढ़त के साथ 12,073.75 अंक पर बंद हुआ।  
 
