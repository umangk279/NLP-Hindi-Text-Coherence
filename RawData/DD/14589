  कैलिफोर्निया के यूट्यूब मुख्यालय में हुई गोलीबारी में एक की मौत, 3 घायल, गोलीबारी में शामिल संदिग्ध महिला ढेर.अधिकारियों ने आतंकी हमला न होने की पुष्टि की 
अमेरिका के कैलिफोर्निया के सैन ब्रूनो में स्थित यूट्यूब के मुख्यालय में एक महिला हमलावर ने खुद को गोली मारने से पहले तीन लोगों को घायल कर दिया। पुलिस ने यूट्यूब मुख्यालय में हुई गोलीबारी के संबंध में संदिग्ध महिला पर और कोई सूचना जारी नहीं की। साथ ही पुलिस ने महिला के द्वारा गोलीबारी करने के उद्देश्य पर भी कोई टिप्पणी नहीं की।
गोलीबारी की खबर सुनने के बाद पुलिस अधिकारियों ने जब मुख्यालय में प्रवेश किया तो उन्होनें कम से कम चार लोगों को घायल पाया। सैन फ्रैंसिस्को पुलिस प्रमुख एड बार्बेरिनी ने बाद में बताया कि उन्हें एक संदिग्ध महिला मरी हुई मिली है। पुलिस का अनुमान है कि ये महिला ही संदिग्ध हमलावर थी। इस हमले में भागने के दौरान एक व्यक्ति घायल हो गया, उसे भी अस्पताल में भर्ती कराया गया।
