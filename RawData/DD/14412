दुनियाभर में 18 अप्रैल को विश्व धरोहर दिवस (वर्ल्ड हेरिटेज डे) मनाया जाता है. इस दिन को दुनियाभर की पुरानी स्मारकों और ऐतिहासिक दृष्टी से महत्वपूर्ण स्थलों के लिए ख़ास माना जाता है.  
विश्व धरोहर या विरासत सांस्कृतिक महत्व और प्राकृतिक महत्व के वह स्थल होते है जो बहुत ही महत्वपूर्ण होते हैं. कई ऐसे स्थल जो ऐतिहासिक और पर्यावरण के रूप में महत्वपूर्ण माने जाते हैं. इन स्थलों का अंतर्राष्ट्रीय महत्व भी होता हैं और साथ ही इन्हे बचाने के लिए लगातार प्रयास किए जाते हैं.
संयुक्त राष्ट्रसंघ की संस्था यूनेस्को का इस संबंध में कहना है कि अगर हम अपने धरोहरों को आगे की पीढ़ियों के लिए बचाकर रखना चाहते हैं तो हमें इनके बारे में जानना चाहिए. यूनेस्को ने भारत में 36 स्थानों, शहर, इमारतों, गुफाओं आदि को विश्व धरोहर का दर्जा दे रखा है. 
ये धरोहर हमारी संस्कृति को दर्शाती हैं और हमारे इतिहास के बारे में जानकारी देती हैं. हमारे इतिहास या हमारी विरासत को बचाने के लिए कदम उठाने जरुरी हैं. दुनियाभर में कुल 1052 विश्व धरोहर स्थल हैं जो बहुत ही महत्वपूर्ण हैं. इनमे से 814 सांस्कृति, 203 प्राकृतिक और 35 मिश्रित स्थल हैं. अब बात करे भारत की तो भारत में कुल 27 सांस्कृतिक, 7 प्राकृतिक और 1 मिश्रित धरोहर हैं कुल मिलाकर भारत में 36 विश्व धरोहर स्थल हैं जिनकी सुरक्षा करना हमारी जिम्मेदारी हैं. 
ताजमहल, आगरा का किला, अजंता और एलोरा की गुफाएं, काजीरंगा अभयारण्य, केवलादेव उद्यान, महाबलीपुरम और सूर्य मंदिर कोणार्क, मानस अभयारण्य, हम्पी, गोवा के चर्च और फतेहपुर सीकरी, चोल मंदिर, खजुराहो मंदिर, पट्टादकल और एलिफेंटा की गुफाएं, सुंदरबन, सांची के बुद्ध स्मारक, हुमायूं का मकबरा और नंदा देवी का पुष्प उद्यान, छत्रपति शिवाजी टर्मिनस, चंपानेर पावागढ़, दिल्ली का लाल किला और जयपुर का जंतर मंतर, नालंदा विश्वविद्यालय, कार्बूजिए की वास्तुकला, कंचनजंघा पुष्प उद्यान और अहमदाबाद शहर, भीमबैठका, कुतुब मीनार, हिमालयन रेल और महाबोधि मंदिर, गुजरात की रानी की वाव, पश्चिमी घाट, ग्रेट हिमालयन नेशनल पार्क और राजस्थान का किला.
विश्व धरोहर के रूप में मान्यता प्राप्त स्थलों के महत्व को समझने के लिए, उनकी सुरक्षा के लिए, उनके संरक्षण के लिए, उसके प्रति जागरूकता फैलाने के लिए इस विश्व धरोहर दिवस (वर्ल्ड हेरिटेज डे) को मनाया जाता हैं.
  
