उत्तर कोरिया और अमेरिका के बीच जुबानी जंग लगातार जारी। उत्तर कोरिया ने फिर कहा अगर अमेरिकी राष्ट्रपति डोनाल्ड ट्रंप 'उकसावे' वाले बयान जारी रखेंगे तो वह गुआम पर मिसाइलों की बौछार कर देगा। 
 उत्तरी कोरिया अमरीका के खिलाफ लगातार आक्रमक रवैया अपनाए हुए है। उत्तरी कोरिया ने कल अमेरिका के राष्ट्रपति डोनाल्ड ट्रम्प को युद्ध का सौदागर करार दिया। उत्तरी कोरिया की यह टिप्पणी अमरीका और दक्षिण कोरिया की संयुक्त सैन्य अभियान के शुरू होने से पहले आई है। 
अमेरिकी नौसेना ने इस संयुक्त अभियान को एक विशेष जवाबी समुद्री अभियान करार दिया है। इस संयुक्त अभियान में लड़ाकू विमानवाहक यूएसएस रोनाल्ड रिगन, दो मिसाइल विध्वंसक और दक्षिण कोरिया और अमेरिका की वायुसेना औऱ नौसेना की इकाईयां शामिल रहेंगी। अब उत्तर कोरिया ने एक बार फिर कहा है कि अगर अमेरिकी राष्ट्रपति डॉनल्ड ट्रंप 'उकसावे' वाले बयान जारी रखेंगे तो वह गुआम पर मिसाइलों की बौछार कर देगा।
