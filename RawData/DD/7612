मालदीव में संसदीय चुनाव आज से शुरु हो चुका है जिसके प्रारंभिक परिणाम रविवार को आएंगे। चुनाव के लिए कुल तीन सौ छियासी उम्मीदवार मैदान में उतरे हैं।     
मालदीव में संसदीय चुनावों के लिए आज मतदान हो रहा है और प्रारंभिक परिणाम रविवार को आने की संभावना है। चुनाव प्रचार इस समय चरम पर है और पार्टी उम्मीदवार अपने-अपने निर्वाचन क्षेत्रों में अंतिम बैठकें आयोजित करने में लगे हुए हैं। सत्तासी सीटों के लिए पूर्व राष्ट्रपति मोहम्मद नशीद और संसद के अध्यक्ष कासिम इब्राहिम सहित कुल तीन सौ छियासी उम्मीदवार मैदान में हैं।
मुख्य मुकाबला पूर्व राष्ट्रपति मोहम्मद नशीद के नेतृत्व वाली मालदीव डेमोक्रेटिक पार्टी-एम.डी.पी. और पूर्व राष्ट्रपति अब्दुल्ला यामीन के नेतृत्व वाले विपक्षी गठबंधन के बीच है। एम.डी.पी. 85 सीटों पर चुनाव लड़ रही है जबकि प्रमुख विपक्षी प्रोग्रेसिव पार्टी ऑफ मालदीव और उसके गठबंधन सहयोगी पीपल्स नेशनल कांग्रेस 45 सीटों पर चुनाव लड़ रहे हैं। 
 
