प्रधानमंत्री नरेन्द्र मोदी ने आज हैदराबाद में मियापुर और नागोल के बीच 30 किलोमीटर लंबे मेट्रो के पहले फेज का उद्घाटन किया। इस लाइन में 24 स्टेशन हैं और देश में ये पहली बार है जब इतनी लंबी मेट्रो लाइन का उद्घाटन हुआ। इसे सार्वजनिक निजी भागीदारी यानि पीपीपी मॉडल से बनी सबसे लंबी मेट्रो रेल परियोजना बताया जा रहा है।   
 हैदराबाद की 72 किलोमीटर लंबी मेट्रो परियोजना के पहले चरण का उद्घाटन मंगलवार को प्रधानमंत्री नरेंद्र मोदी ने किया। इसे सार्वजनिक निजी भागीदारी (पीपीपी) मॉडल से बनी सबसे लंबी मेट्रो रेल परियोजना बताया जा रहा है। प्रधानमंत्री नरेंद्र मोदी 28 नवंबर को हैदराबाद मेट्रो रेल परियोजना का उद्घाटन किया। 29 नवंबर को इसे लोगों के लिए शुरू किया जाएगा । यह किसी मेट्रो की सबसे लंबी लाइन होगी ये नागोल से मियापुर तक 30 किलोमीटर की लाइन होगी।
दो किलोमीटर तक के लिए न्यूनतम किराया 10 रुपये होगा और अधिकतम किराया 60 रुपये 26 किलोमीटर से ज्यादा दूरी के लिए होगा। दो किलोमीटर से ज्यादा और चार किलोमीटर दूरी तक के लिए किराया 15 रुपये निर्धारित किया गया है। चार से छह किलोमीटर तक के लिए 25 रुपये तय किया गया है। मेट्रो ट्रेन सेवाएं शुरू में सुबह छह बजे से रात के 10 बजे तक चलेंगी और इसका वक्त बाद में बदलकर सुबह 5:30 बजे से रात 11 बजे तक कर दिया जाएगा। हैदराबाद में भी लोगों को 200 रुपए का मेट्रो स्मार्ट कार्ड दिया जाएगा। जिसमें से 100 रुपए मेट्रो स्मार्टकार्ड की सिक्योरिटी होगी। सभी ट्रेनो में शुरुआत में 3 डिब्बे (कोच) होंगे।
 यात्रियों की संख्या के मद्देनजर डिब्बों की संख्या को बढ़ाकर छह किया जाएगा। उन्होंने कहा कि तेलंगाना राज्य सड़क परिवहन निगम मेट्रो के लिए फीडर सेवाएं भी शुरू करेगी।  हैदराबाद मेट्रो सार्वजनिक निजी साझोदारी पीपीपी मॉडल के तहत दुनिया में ऐसी सबसे लंबी परियोजना है। हालांकि परियोजना को इस साल जुलाई तक पूरा होना था लेकिन इसका समय बढ़ाकर नवंबर 2018 कर दिया गया। 
