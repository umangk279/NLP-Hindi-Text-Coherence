महाराष्ट्र के अहमदनगर सत्र न्यायालय ने कोपार्डी गैंगरेप केस में तीनों आरोपियों को दोषी करार दिया है. अदालत ने तीनों आरोपियों को दुष्कर्म और हत्या का दोषी पाया है. 21 नवंबर को  अदालत सज़ा का एलान करेगी. 
 फ़ैसला आने के बाद पीड़िता की मां ने कहा कि वह फ़ैसले से संतुष्ट हैं. साथ ही पीड़िता के परिवार वालों ने इच्छा ज़ाहिर की है कि दोषियों को मौत की सज़ा दी जानी चाहिए. तीनों आरोपियों जितेंद्र बाबूलाल शिंदे, संतोष गोरख भावल और नितिन गोपीनाथ भैलुमे को गैंगरेप, आपराधिक षडयंत्र रचने और हत्या के अलावा पोस्को की विभिन्न धाराओं के तहत दोषी करार दिया गया है.
