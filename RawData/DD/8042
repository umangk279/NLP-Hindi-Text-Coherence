आतंकवाद के वित्तपोषण के एक मामले में हुर्रियत नेता सैयद अली शाह गिलानी के बेटे नसीम गिलानी से भी पूछताछ होगी। 
राष्ट्रीय जांच एजेंसी ने हुर्रियत कान्फ्रेंस के नेता मीरवाइज उमर फारूक और अलगाववादी नेता सैयद अली शाह गिलानी के बेटे नसीम गिलानी को आतंकवाद के वित्तपोषण के एक मामले में पूछताछ के लिए दिल्ली तलब किया है। मीरवाइज और नसीम गिलानी से सोमवार को नयी दिल्ली में एनआईए मुख्यालय में पेश होने को कहा गया है।
एनआईए ने जम्मू कश्मीर में आतंकवादी और अलगाववादी समूहों को आर्थिक मदद मुहैया कराने के मामले में मीरवाइज समेत अलगाववादी नेताओं के परिसरों पर 26 फरवरी को तलाशी ली थी। एनआईए की जांच में आतंकी गतिविधियों के वित्तपोषण, सुरक्षा बलों पर पथराव करने, स्कूलों को जलाने और सरकारी संस्थानों को नुकसान पहुंचाने में शामिल लोगों की पहचान करने का प्रयास किया गया है।
 
 
  
