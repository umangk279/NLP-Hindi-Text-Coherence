जर्मनी के हैम्बर्ग में आयोजित जी-20 सम्मेलन का सफलतापूर्वक समापन हो गया है। सम्मेलन के दूसरे और अंतिम दिन समापन सत्र में विश्व के नेताओं ने डिजिटलीकरण, महिला सशक्तिकरण और रोजगार जैसे कई अहम मुद्दों पर चर्चा की। 
समापन सत्र में प्रधानमंत्री नरेंद्र मोदी ने लैंगिक सशक्तिकरण और रोज़गार सृजन पर ज़ोर दिया। पीएम ने कहा कि महिला सशक्तिकरण के बिना विकास मुमकिन नहीं है। इससे पहले दिन में तीसरे सत्र में मुख्य जोर अफ्रीका के साथ भागीदारी पर रहा। इस सत्र में आव्रजन और स्वास्थ्य संबंधी मुद्दों पर भी चर्चा हुई।
