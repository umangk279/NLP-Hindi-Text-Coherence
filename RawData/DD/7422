भारतीय पहलवाल बजरंग पुनिया ने पुरूषों की 65 किलोग्राम फ्री स्‍टाइल कुश्‍ती में फिर से विश्‍व में पहला स्‍थान किया हासिल 
बजरंग पुनिया यूनाईटेड वर्ल्ड रेसलिंग की बुधवार को जारी ताजा रैंकिंग में एक बार फिर से अपने 65किलो ग्राम भारवर्ग में दुनिया के नंबर एक पहलवान बन गए हैं। पच्चीस वर्षीय हरियाणवी पहलवान पुनिया ने पिछले साल एशियाई और राष्ट्रमंडल खेलों में स्वर्ण पदक जीतने के अलावा विश्व चैंपियनशिप में रजत पदक जीता। इससे उन्हें 58 अंक मिले।
रूस के अखमेद चकाईव के 21 अंक रहे। चीन में 23 अप्रैल से शुरू हो रही एशियाई कुश्ती चैंपियनशिप की तैयारियों में जुटे बजरंग इससे पहले पिछले साल नवंबर में दुनिया के नंबर एक पहलवान बने थे। उन्होंने पिछले महीने बुल्गारिया में डान कोलोव निकोला पेट्रोव टूर्नामेंट में स्वर्ण पदक जीता था। 
