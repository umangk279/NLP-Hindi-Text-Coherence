ओडिशा में जगतपुर के पास एक बस महानदी में गिरी, लगभग 12 लोगों की मौत, 49 हुए घायल, प्रधानमंत्री नरेंद्र मोदी ने घटना पर दुख किया व्यक्त, मुख्यमंत्री नवीन पटनायक ने मृतकों के परिजनों के लिए 2 लाख रुपए मुआवजे का किया ऐलान। 
 ओडिशा में एक बस दुर्घटना में 12 लोगों की मौत हो गई है और 49 लोग घायल हो गए हैं। दुर्घटना उस समय हुई जब कटक से तालचर जा रही बस जगतपुर के पास पुल से तीस फुट नीचे महानदी की सूखी तलहटी में गिर गई। कटक पुलिस, अग्निशमन कर्मी और ओडिशा आपदा त्वरित कर्रवाई बल तुरंत घटनास्थल पर पहुंचा। बस के अंदर फंसे यात्रियों को निकाल कर उन्हें एस.सी.बी. मेडिकल कॉलेज अस्पताल ले जाया गया।
मुख्यमंत्री नवीन पटनायक ने इस घटना पर गहरा दुख व्यक्त करते हुए मरने वालों के निकट परिजन को दो-दो लाख रुपए की अनुग्रह राशि देने की घोषणा की है। तो वहीं प्रधानमंत्री नरेंद्र मोदी ने ओडिशा के कटक में बस दुर्घटना में प्रियजनों को खोने वाले लोगों के प्रति सांत्वना व्यक्त की है। साथ ही घायलों के शीघ्र स्वस्थ होने की कामना की।
