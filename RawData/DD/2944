आईटीबीपी के क्वारंटाइन केंद्र छावला में चीन से लाये गए 406 लोगों में से 404 का ख्याल रखा जा रहा है। सभी मेहमानों का विशेष ख्याल रखा जा रहा है I आधारभूत आवश्यकताओं के अनुसार ख्याल रखा जा रहा है और भोजन, शयन, और अन्य मौलिक ज़रूरतों हेतु प्रबंध किये गए हैं I 
भारत तिब्बत सीमा पुलिस (आईटीबीपी) के क्वारंटाइन केंद्र छावला में चीन से लाये गए 406 लोगों में से 404 का ख्याल रखा जा रहा है, कोरोना वायरस की जांच के लिए सभी यात्रियों का फाइनल सैंपल लिया जा रहा है I बल के डॉक्टर्स द्वारा केंद्र में आने के 13वें और 14वें दिन 200 लोगों का सैंपल लिया जा रहा है I आज 200 लोगों का सैंपल लिया गया I बाकी लोगों का सैंपल कल एकत्रित किया जायेगा I
सभी एकत्रित नमूनों को निर्धारित प्रयोगशालाओं में भेजा जायेगा और तीसरे दिन यानि केंद्र में आने के 16वें और 17वें दिन इनकी रिपोर्ट आईसीएमआर के माध्यम से आने का अनुमान है, रिपोर्ट प्राप्त होने के बाद विशेषज्ञों द्वारा विमर्श के बाद इन्हें कैंप में आने के 18वें दिन इन सभी को उपयुक्त निर्देशों के साथ मेडिकल प्रोटोकॉल को फॉलो करते हुए जाने दिया जायेगा I
सभी मेहमानों का विशेष ख्याल रखा जा रहा है I कल दो लोगों को कफ और बुखार के कारण सफदरजंग अस्पताल, नई दिल्ली में भर्ती करवाया गया है I चिकित्सा पद्धति के तरीके के अनुसार सबका सामयिक चिकित्सीय परीक्षण किया जा रहा है, और टेस्ट के लिए पिछले हफ्ते सभी 406 लोगों के नमूने लिए गए थे जो नॉवेल कोरोना वायरस से नेगेटिव पाए गए थे I 
सभी मेहमानों का आधारभूत आवश्यकताओं के अनुसार ख्याल रखा जा रहा है और भोजन, शयन, और अन्य मौलिक ज़रूरतों हेतु प्रबंध किये गए हैं I लोग कैंप के अन्दर इनडोर गेम खेल रहे हैं I साथ ही, टेलीविज़न और अखबारों के माध्यम से खबरों की जानकारी भी प्राप्त कर रहे हैं I पर्याप्त मात्रा में दवाईयां उपलब्ध हैं और परिस्थिति उत्पन्न होने पर 4 पृथक बेड की भी व्यवस्था की गई है I 4 आपात जीवन रक्षक एम्बुलेंस को भी इस केंद्र पर चौबीसों घंटे तैनात रखा गया है I
 
 
