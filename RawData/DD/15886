प्रचार के आखिरी दिन प्रधानमंत्री ने विरोधियों पर बोला जोरदार हमला बोलते हुए कहा विरोधियों के फैलाए झूठ और व्यक्तिगत हमलों पर जनता करारा जवाब देगी। गुजरात में चुनाव अपनी आख़िरी दौर की तरफ बढ़ चुका है। ऐसे में दूसरे चरण के लिए आख़िरी दिन के प्रचार में प्रधानमंत्री का अलग अंदाज़ पूरे दिन चर्चा में बना रहा। एक तरफ प्रधानमंत्री ने अम्बा मंदिर में पूजा कर आर्शीवाद लिया तो वहीं सी-प्लेन के ज़रिए अहमदाबाद से धरोई डैम तक की यात्रा तक देश में जलमार्गों के विकास और संभावनाओं को नया आयाम भी दिया।      
 गुजरात का चुनाव प्रचार ख़त्म ज़रूर हुआ है लेकिन प्रधानमंत्री ने अपने अनोखे ही अंदाज के साथ लगातार रैलियों का सिलसिला ख़त्म किया। उन्होने साबरमती नदी में उतरे जहाज़ से धरोई बांध तक की यात्रा की। साबरमती के इस अद्भूत नज़ारे के साथ अपनी यात्रा पर निकला जहाज़ राज्य के पर्यटन को भी पंख लगा गया। 
साबरमती से जहाज़ धरोई बांध पर उतरा, इसके बाद प्रधानमंत्री ने सड़क मार्ग से अम्बा जी तक के सफ़र पर निकले। सड़क मार्ग से प्रधानमंत्री का काफिला जैसे-जैसे आगे बढ़ा पूरे रास्ते में लोगों का हूजूम पीएम से मिलने के लिए बेक़रार दिखा। लोगों का अभिवादन स्वीकार करते हुए प्रधानमंत्री का काफिला अम्बा जी मंदिर पहुंचा। 
मां अम्बा का मन्दिर देश में 51 शक्ति पीठों में से एक है। शक्ति की उपासना अराधना के लिए मां अम्बा का विशेष महत्व है। देश में स्थापित शक्ति पीठों का संबंध पौराणिक कथाओं के मुताबिक़ मां पार्वती से है। प्रधानमंत्री ने शक्तिपीठ अम्बा का विधि विधान के साथ पूजा अर्चना की। साथ ही उन्होने दर्शन कर  आर्शीवाद लिया। 
दरअसल देश में जलमार्गों के विकास के लिए प्रधानमंत्री की ये यात्रा एक नया आयाम लेकर आऐगी। ख़ासकर गुजरात में एक तरफ अहमदाबाद-मुबंई बुलेट ट्रेन 2022 तक राज्य के आधारभूत ढांचे को मज़बूत करेगी तो वहीं सड़कों का विकास से भी राज्य के आर्थिक प्रगति को बल मिलेगा। 
दरअसल प्रधानमंत्री का देश में जलमार्गो के विकास पर ख़ासा ज़ोर रहा है। देश में जलमार्ग के ज़रिए माल ढुलाई से लेकर यातायात के वैकल्पिक साधन के रूप में विकसित के लिए कई परियोजना चल रही हैं। सी-प्लेन के विकास से हवाई पट्टी के गैरमौजूदगी में दूर-दराज़ के इलाक़ों तक बड़े बांध जलाशयों या नदियों के ज़रिए तेज़ी के साथ पहुंचा जा सकता है। देश में इसके विकास के साथ बाढ़ में फंसे लोगों को तेज़ी के साथ चिकत्सकीय सुविधाऐं मुहैया कराई जा सकती हैं।  
ख़ैर राज्य के आख़री चुनाव प्रचार में गुजरात में प्रधानमंत्री को देखने सुनने के लिए लोगों में उत्साह बना रहा तो वहीं अहमदाबाद का अंदाज के देखने समझे के लिए युवाओं से लेकर बुर्जगों और बच्चों तक में उत्सुकता बनी रही। फिलहाल प्रचार ख़त्म और निर्णायक दौर के मतदान 14 तारीख को होगा।
