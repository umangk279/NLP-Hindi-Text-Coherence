बर्लिन अंतरराष्ट्रीय फ़िल्म महोत्सव में हिस्सा लेने गए भारतीय प्रतिनिधिमंडल ने 'इंडिया नेटवर्किंग' का आयोजन किया. 
‘इंडिया नेटवर्किंग’ में भारत के साथ सहयोग करने के इच्छुक फ़िल्म उत्सव के प्रमुख दिग्गजों, अंतरराष्ट्रीय फ़िल्म संघों, फ़िल्म एजेंसियों और प्रसिद्ध फ़िल्म निर्माताओं ने हिस्सा लिया. इस दौरान फिल्मों के सह-निर्माण और इस वर्ष होने वाले IFFI के स्वर्ण जयंती समारोह के लिए साझेदारी करने के विषयों पर चर्चा की गई. आयोजन के दौरान यह भी बताया किया कि सिनेमेटोग्राफ़ अधिनियम में संशोधन के जरिए फिल्म पायरेसी को रोकने के प्रयास भी किए गए हैं.
अंतरराष्ट्रीय फ़िल्म उत्सवों और कमीशनों ने भारत और IFFI-2019 के साथ संभावित सहयोग की इच्छा व्यक्त की. इससे इस बात को बल मिलता है कि भारत में फ़िल्म निर्माण के लिए आकर्षक अवसर मौजूद हैं और यहां मीडिया और मनोरंजन उद्योग के लिए बहुत आकर्षण है.
