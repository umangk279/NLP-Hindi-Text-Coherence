करतारपुर कॉरिडोर को लेकर लगातार अपना रुख बदलने वाले पाकिस्तान ने एक बार फिर से पलटी खाई है. पाकिस्तान ने अब कहा है कि वह 9 नवंबर को करतारपुर गुरुद्वारे के दर्शन के लिए आने वाले पहले जत्थे से भी 20 डॉलर की फीस वसूलेगा. 
इससे पहले पाकिस्तान ने 20 डॉलर फीस वसूलने की बात कही थी, लेकिन कॉरिडोर के उद्घाटन के दिन यानी 9 नवंबर को छूट का एलान किया था. इससे पहले 7 नवंबर को उसने पासपोर्ट जरूरी न होने की बात से भी पलटी खाई थी. पाकिस्तान की ओर से सेना ने कहा कि हम सुरक्षा कारणों से पासपोर्ट में छूट नहीं दे सकते हैं.
