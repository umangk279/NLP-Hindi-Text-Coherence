दुबई सुपर सीरीज फाइनल बैडमिंटन टूर्नामेंट में पी वी सिंधु ने आखिरी ग्रुप मैच भी जीता लिया, सेमीफाइनल में कर चुकी हैं प्रवेश किदांबी श्रीकांत हार के साथ हुए बाहर 
दुबई में खेली जा रही दुबई सुपर सीरीज फाइनल्स बैडमिंटन प्रतियोगिता के महिला एकल वर्ग में पी वी सिंधु ने अपना आखिरी ग्रुप मैच भी जीत लिया है।आज सिंधु ने लगातार तीसरे ग्रुप मैच में जापान की अकाने यामागुची को 21-9,21-13 से हराया।सिंधु पहले ही सेमीफ़ाइनल में  जगह पक्की कर ली है । दूसरे मैच में सिंधु ने जापान की सायाका सातो को 21-13,21-12 से  शिकस्त दी। पहले मैच में सिंधु ने चीन की हे बिंगजियाओ को हराया था। 
वहीं पुरुष एकल वर्ग में भारत के किदाम्बी श्रीकांत को दूसरे ग्रुप मैच में भी हार का सामना करना पड़ा और वे सेमीफ़ाइनल की दौड़ से बाहर हो गए। दूसरे ग्रुप मैच में श्रीकांत को चीनी ताईपे के चू तिएन चेन ने 21-18 , 21-18 से हरा दिया। इससे पहले कल श्रीकांत को विक्टर एक्सेलसन के खिलाफ हार का सामना करना पड़ा था। 
