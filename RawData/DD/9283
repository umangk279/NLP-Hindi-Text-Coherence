यूनान में 1973 के छात्रों की सरकार विरोधी प्रदर्शन की वर्षगांठ पर पुलिस की युवा प्रदर्शनकारियों के साथ झड़पें हुई।  
झड़प के बाद देश के कुछ शहरों से लगभग 20 प्रदर्शनकारियों को गिरफ्तार किया गया। राजधानी एथेंस में दस हजार से ज्यादा प्रदर्शनकारियों ने पुलिस सुरक्षा के बीच शांतिपूर्वक जुलूस निकाला। एक्सारकिया जिले में जुलूस के खत्म होने के पुलिस और प्रदर्शनकारियों की बीच झड़पे हुई जिसमें प्रदर्शनकारियों ने पत्थर और पेट्रोल बम फेंके। कुछ अन्य प्रदर्शनकारियों ने कुर्सियों की मदद से बैरिकेड खड़ाकर छतों पर से पेट्रोल बम फेंके। पुलिस ने भीड़ को तितर-बितर करने के लिए पानी की बौछारों का इस्तेमाल किया। इससे पहले कई लोगों ने एथेंस पोलिटेक्निक में 1973 के विद्रोह में मारे गए लोगों को श्रद्धांजलि दी।
