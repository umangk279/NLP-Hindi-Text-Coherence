भारतीय टीम आज शाम वेस्टइंडीज के खिलाफ टी20 सीरीज का दूसरा मुकाबला तिरुवनंतपुरम में खेलेगी। तीन मैचों की सीरीज में टीम इंडिया ने पहला मुकाबला जीत कर 1-0 की बढ़त हासिल की हुई है।  
भारत और वेस्टइंडीज़ के बीच तीन मैचों की टी-20 सीरीज़ का दूसरा टी-20 आज तिरुवनंतपुरम में खेला जाएगा। पहला टी-20 जीतने के बाद अब भारतीय टीम की नज़रें दूसरे टी-20 को जीतकर सीरीज़ अपने नाम करने पर रहेंगी। वहीं वेस्टइंडीज़ की टीम ये मैच जीतकर हर हाल में सीरीज़ में बने रहने की कोशिश करेगा। पहले टी-20 में दोनों टीमों का प्रदर्शन देखने के बाद यह कहना गलत नहीं होगा कि इस मैच में भी कांटे की टक्कर हो सकती है।
