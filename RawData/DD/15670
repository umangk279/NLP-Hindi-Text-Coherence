सेंट्रल बोर्ड ऑफ़ फ़िल्म सर्टिफिकेशन (सीबीएफसी) की जांच समिति की बैठक के बाद पद्मावती को यूए सर्टिफिकेट के साथ हरी झंडी देने का फ़ैसला किया है. सेंसर बोर्ड ने फ़िल्म में कुछ परिवर्तन का भी फ़ैसला किया है. 
सेंसर बोर्ड ने फ़िल्म के नाम पर भी आपत्‍त‍ि जताई है और इसका नाम पद्मावती से पद्मावत करने की सलाह दी है. इससे पहले सेंसर बोर्ड ने फ़िल्म 'पद्मावती' देखने के लिए जयपुर के दो अनुभवी इतिहासकारों को आमंत्रित किया था और उनसे फ़िल्म पर राय मांगी थी. इन इतिहासकारों में प्रोफेसर बीएल गुप्ता और प्रोफेसर आरएस खांगरोट शामिल हैं. कमिटी की बैठक 28 दिसंबर को हुई थी. यह फिल्म 1 दिसंबर को रिलीज होनी थी.
