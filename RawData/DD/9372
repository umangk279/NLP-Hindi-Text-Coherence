अमेरिका के कैलिफोर्निया में जंगलों में लगी आग हुई बेकाबू, भीषण आग में अब तक 9 लोगों की मौत। लपटों में कई इमारतें हुई स्वाहा, हज़ारों लोग हुए अपना घर छोड़ने को मजबूर। राष्ट्रपति डोनाल्ड ट्रंप ने आग से हुए नुकसान को बताया विनाशकारी। 
अमेरिका के उत्तरी कैलिफोर्निया के जंगलों में लगी आग ने विनाशकारी रूप ले लिया है। तमाम कोशिशों के बावजूद ये आग बेकाबू होती जा रही है। नतीजतन आग से काफी जानमाल के नुकसान की खबरें आ रही हैं। दक्षिण कैलिफोर्निया के जंगलों में लगी आग की दो भयावह घटनाओं में 11 लोग मारे गए हैं और पूरे मालिबू शहर सहित, हजारों लोगों को घर छोड़ने को मजबूर होना पड़ा है।  ये आगजनी गुरुवार से शुरू हुई थी और धीरे-धीरे बढ़ती गई। हवा की तेज गति ने आग की लपटों को और बढ़ा दिया। अमरीकी राष्ट्रपति डोनाल़्ड ट्रंप ने इस भीषण नुकसान के वनों के कुप्रबंधन को ज़िम्मेदार ठहराया है और इस आग को विनाशकारी बताया है
