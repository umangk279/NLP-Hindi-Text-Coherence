झारखंड स्टेट क्रिकेट असोसिएशन ने घोषणा की है कि भारत और दक्षिण अफ्रीका के बीच होने वाले तीसरे टेस्ट मैच के लिए 5 हजार फ्री टिकट सेना और सीआरपीएफ के जवानों को दिए जाएंगे.  
 सीरीज का तीसरा मैच रांची के जेएससीए इंटरनेशनल स्टेडियम में शनिवार से शुरू होगा. भारत सीरीज में पहले ही 2-0 की अजेय बढ़त बना चुका है. जेएससीए के अनुसार करीब 5 हजार टिकट सीआरपीएफ जवानों, आर्मी के लोगों और एनसीसी कैडेट्स के लिए अलग रखे गए हैं. जेएससीए ने कहा गया है कि  देश की सेवा करने वाले लोगों को जेएससीए तरफ से यह छोटा सा ट्रिब्यूट है. 
