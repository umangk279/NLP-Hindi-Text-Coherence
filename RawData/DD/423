 पूर्वी लद्दाख के पैंगोंग सो झील इलाके में चीन की ''उकसाने वाली कार्रवाई'' के बाद दोनों पक्षों के सेना कमांडरों ने तनाव घटाने के लिये एक और दौर की वार्ता की है।  
दोनों देश की सेना ने चुशुल में ब्रिगेड कमांडर स्तर की वार्ता की है, जिसमें मुख्य रूप से पैंगोंग झील इलाके में तनाव घटाने पर ध्यान केंद्रित किया गया।  चीन के अनुरोध पर ये वार्ता हुई । सोमवार और मंगलवार को भी इसी तरह की वार्ता हुई । सोमवार को  भारत ने कहा कि चीनी सेना ने 29 और 30 अगस्त की दरम्यानी रात पैंगोंग झील के दक्षिण तट पर यथा स्थिति में एकतरफा तरीके से बदलाव करने के लिये ''उकसाने वाली सैन्य गतिविधियां'' की।
