राष्‍ट्रपति रामना‍थ कोविंद ने आज नई दिल्‍ली में अंतरराट्रीय बौद्ध सम्‍मेलन का उद्घाटन किया। इस सम्‍मेलन में अमेरिका, ब्रिटेन, जर्मनी, फ्रांस और रूस समेत 29 देशों के शिष्‍टमंडल ले रहे हैं हिस्सा। सम्मेलन का उद्धेश्य बौद्ध धरोहर को बढ़ावा देना है। 
राष्ट्रपति राम नाथ कोविंद ने कहा है कि बौद्ध धर्म ने देशों को एक दूसरे के साथ जोड़ने का काम किया है। आज नई दिल्‍ली में अंतरराष्‍ट्रीय बौद्ध सम्‍मेलन 2018 का उद्घाटन करते हुए राष्ट्रपति ने कहा कि इस धर्म की शिक्षाओं से मानवता के मूल्यों को समझने में मदद मिलती है। सम्मेलन के उद्घाटन सत्र में एक वेबसाइट की शुरुआत की गई औऱ देश में बौद्ध स्थलों के बारे में एक फिल्म दिखाई गई। सम्मेलन को संबोधित करते हुए राष्ट्रपति ने कहा कि बौद्ध धर्म के मूल्य आज भी हमारा मार्गदर्शन कर रहे हैं।
राष्ट्रपति ने कहा कि पर्यटन के क्षेत्र में बौद्ध धार्मिक स्थलों का खास महत्व है। उन्होंने कहा कि पर्यटन के लिहाज़ से देश औऱ दुनिया भर के बौद्ध पर्यटकों के लिए बुद्धिस्ट सर्किट काफी उपयोगी साबित होगा।
 
