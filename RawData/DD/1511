चीन में कोविड-19 का वैक्सीन तैयार कर रही चाइना नेशनल बायोटेक ग्रुप (सीएनबीजी) के अनुसार कोविड-19 का वैक्सीन क्लिनिकल ट्रायल के बाद, इस साल के अंत या अगले साल की शुरूआत में आ सकता है। 
चाइना नेशनल फार्मास्युटिकल ग्रुप (सिनोफार्म) की सहायक कंपनी के रूप में सीएनबीजी, कोविड-19 के दो वैक्सीन पर क्लिनिकल ट्रायल के फेज-2 के तहत 2000 से ज्यादा लोगों पर इस वैक्सीन का परीक्षण कर रही है। उधर चीन की हुबई प्रांत में कोरोना वायरस से संक्रमित लोगो की संख्या अब खत्म हो चुकी है। हुबई प्रांत को स्वास्थ्य आयोग ने कहा कि तीन रोगियों के अस्पताल से छुट्टी के बाद प्रांत में कोविड-19 मामले की संख्या शून्य हो गई है। यह पहला मौका है जब सूबे में महामारी के प्रकोप के बाद से कोरोना मरीजों की संख्या शून्य पर पहुची है। 
