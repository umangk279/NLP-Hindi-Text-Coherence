कोरोना वायरस से निपटने के लिये बनाये गये ग्रुप ऑफ मिनिस्टर ने कल समीक्षा बैठक की और हर जरूरी तैयारी का जायजा लिया। वायरस के खतरे को लेकर प्रधानमंत्री नरेंद्र मोदी खुद हालात की निगरानी कर रहे हैं। हुबेई प्रांत इस घातक वायरस से एक ही दिन में रिकॉर्ड 242 लोगों की मौत हो गई, साथ ही करीब 15,000 नए मामले पुष्टि होने से इसके तेजी से फैलने को लेकर चिंता बढ़ गई है। 
चीन में कोरोना वायरस का खतरा कम होने का नाम नहीं ले रहा है। इस घातक वायरस से मरने वालों की संख्या 1400 का आकंड़ा पार गई है। संक्रमित लोगों का आंकड़ा 59000 पहुंच गया है। इस बीच सोमवार को चीन पहुंची विश्व स्वास्थ्य संगठन की टीम ने इस घातक बीमारी के प्रकोप से निपटने को लेकर चीनी स्वास्थ्य अधिकारियों के साथ मिलकर काम शुरू कर दिया है। इधर भारत में भी सरकार हर स्थिति पर पैनी नजर रखे हुए है। कोरोना वायरस से निपटने के लिये बनाये गये ग्रुप ऑफ मिनिस्टर ने कल समीक्षा बैठक की और हर जरूरी तैयारी का जायजा लिया।  
हुबेई प्रांत इस घातक वायरस से एक ही दिन में रिकॉर्ड 242 लोगों की मौत हो गई, साथ ही करीब 15,000 नए मामले पुष्टि होने से इसके तेजी से फैलने को लेकर चिंता बढ़ गई है। चीन में कोरोना वायरस से अबतक 1487 लोगों की मौत हो चुकी है। इधर भारत में भी कोरोना वायरस पर सरकार पैनी नजर बनाए हुए है। वायरस के खतरे को लेकर प्रधानमंत्री नरेंद्र मोदी खुद हालात की निगरानी कर रहे हैं।
गुरूवार को कोरोना वायरस को लेकर दिल्ली में मंत्री समूह की दूसरी बैठक हुई। बैठक में समीक्षा के दौरान स्वास्थ्य मंत्री डॉ हर्षवर्धन, विदेश मंत्री एस जयशंकर, शहरी विकास मंत्री हरदीप सिंह पूरी, गृह राज्य मंत्री नित्यानंद राय, जहाज रानी राज्य मंत्री मनसुख मांडविया ने गहन विचार विमर्श किया तथा कोरोना वायरस से बचाव की जरूरी तैयारियों का जायजा लिया। स्वास्थ्य़ मंत्री डा. हर्षवर्धन ने यह भी बताया कि केरल के तीन मामलों में से 2 की रिपोर्ट नेगेटिव पाई गई है, और एक को अस्पताल से छुट्टी मिल चुकी है।
वुहान से लाए गए 645 भारतियों को जिन्हें आईटीबीपी शिविर में रखा गया है उनकी रिपोर्ट भी नेगेटिव पाई गई है। सभी लोगों की प्रतिदिन जांच हो रही है। वहीं जापान के क्रूज पर कोरोनोवायरस से संक्रमित मामलों की संख्या 169 पहुंच गई है इसमें भारतीय नागरिक भी शामिल हैं। स्वास्थ्य़ मंत्री ने बताया कि शुरू में 7 हवाई अड्डों पर जांच हो रही थी लेकिन अब इसका दायरा बढ़ा दिया गया है।
स्पाइसजेट की बैंकॉक से दिल्ली आने वाली एक उड़ान में आने वाले एक यात्री को नोवेल कोरोना वायरस के संक्रमण के संदेह में गुरूवार को अलग रखा गया है। एयरलाइन्स ने कहा कि दिल्ली हवाई अड्डे पर विमान उतरने के बाद विमानपत्तन स्वास्थ्य संगठन ने यात्री को अलग रखा। कोरोना वायरस का असर दूरसंचार क्षेत्र के सबसे बड़े कार्यक्रम 'मोबाइल वर्ल्ड कांग्रेस (एमडब्ल्यूसी)' पर भी पड़ा। दूरसंचार कंपनियों के वैश्विक संगठन जीएसएम एसोसिएशन ने कोरोना वायरस से जुड़ी स्वास्थ्य संबंधी चिंताओं के कारण स्पेन के बार्सिलोना में होने वाले मोबाइल वर्ल्ड कांग्रेस के 2020 संस्करण को रद्द कर दिया है।
  
