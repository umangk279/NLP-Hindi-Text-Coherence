रक्षामंत्री राजनाथ सिंह ने आज गृहमंत्री अमित शाह और स्वास्थ मंत्री डॉक्‍टर हर्षवर्धन के साथ दिल्ली के सरदार वल्लभभाई पटेल कोविड अस्पताल का दौरा किया। दो सौ पचास आईसीयू बिस्तरों के साथ एक हजार बिस्तर वाला यह अस्पताल आज से शुरू हो गया।  
इस अस्पताल का निर्माण रक्षा अनुसंधान और विकास संगठन ने गृह मंत्रालय, स्वास्थ्य मंत्रालय, सशस्त्र बल, टाटा सन्स तथा अन्य निजी भागीदारों के साथ मिलकर बारह दिन में किया। इस अवसर पर दिल्ली के मुख्यमंत्री अरविंद केजरीवाल और केंद्रीय गृह राज्यमंत्री जी किशन रेड्डी भी मौजूद थे।
