रात 11.15 बजे से 2.34 मिनट तक रहेगा उपच्छाया चंद्रग्रहण. चंद्रग्रहण को भारत समेत एशिया, यूरोप और ऑस्ट्रेलिया में देखा जा सकेगा. 
आज साल का दूसरा चंद्रग्रहण लगने जा रहा है। ये चंद्रग्रहण उपच्छाया चंद्रग्रहण होगा। इससे पहले दस जनवरी को पहला चंद्रग्रहण लगा था। ग्रहण आज रात 11 बजकर 15 मिनट से लगना प्रारंभ होगा और देर रात्रि 2 बजकर 32 मिनट तक रहेगा। 12 बजकर 54 मिनट में ग्रहण का प्रभाव सबसे ज्यादा रहेगा।
चंद्रग्रहण में सूर्य और चंद्रमा के बीच पृथ्वी आ जाती है। उपच्छाया चंद्र ग्रहण में जब पृथ्वी की छाया वाले क्षेत्र में चंद्रमा आ जाता है और चंद्रमा पर पड़ने वाली सूर्य की रोशनी बहुत ही कम पड़ती प्रतीत होती है। उपच्छाया में पूर्ण चंद्रग्रहण नहीं पड़ता इसमें चंद्रमा सिर्फ धुंधला सा दिखाई पड़ता है।
साल के इस दूसरे चंद्र ग्रहण को भारत समेत एशिया, यूरोप, ऑस्ट्रेलिया और अफ्रीका के लोग भी देख सकेंगे।
