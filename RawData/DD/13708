प्रधानमंत्री नरेंद्र मोदी ने कहा डिजिटल इंडिया की वजह से आम आदमी के जीवन में बड़ा बदलाव आया है, नमो एप के जरिए डिजि‍टल इंडिया के लाभार्थियों के साथ संवाद करते हुए कहा कि बिचौलियों को हटा कर ग्रामीण क्षेत्रों के लोगों को सशक्त करने में डिजिटल इंडिया की अहम भूमिका है।     
पिछले चार साल में डिजिटल इंडिया ने शासन, प्रशासन से लेकर आम आदमी के जीवन में बड़ा बदलाव किया है। इसके ज़रिए कुछ ऐसे बदलाव भी हो रहे हैं, जो भविष्य की यानी नए भारत की रुपरेखा को एक आकार देते हैं। नमो एप के जरिए शुक्रवार को डिजि‍टल इंडिया के लाभार्थियों के साथ संवाद में प्रधानमंत्री नरेन्द्र मोदी ने कहा कि आज गांव में पढ़ने वाला विद्यार्थी भी इंटरनेट का इस्तेमाल कर डिजिटल लाइब्रेरी के जरिए लाखों किताबें पढ़ने में सक्षम है।
इस दौरान प्रधानमंत्री ने महाराष्ट्र के गोंदिया ज़िले के डिजिटल इंडिया के लाभार्थियों से भी संवाद किया।
वर्षों के अनुभव ये बताते हैं कि योजनाएं चाहे कितनी भी अच्छी क्यों न हो, जब तक आम लोगों के जीवन में सुधार न हो, उसकी प्रासंगिकता पर सवाल उठते रहते हैं। डिजिटल क्रांति ने देश में इस धारणा को बदला है और इसने कल्याणकारी योजनाओं को सही तरीके से लागू करने को सुनिश्चित किया है। साथ ही संसाधनों के न्यायपूर्ण वितरण को तय किया है।
 देश को तकनीक के रास्ते तरक्की पर ले जाने के पीएम मोदी के प्रयास का असर दिखने भी लगा है जिससे आम लोगों को फायदा तो मिल ही रहा है साथ ही कल्याणकारी योजनाओं को सही तरीके से लागू करने में भी मदद मिल रही है। पीएम मोदी ने नमो एप के जरिये देश के जिन केन्द्रो पर शुक्रवार को लाभार्थियों से बात की उनमें से एक केन्द्र पर केन्द्रीय मंत्री रविशंकर प्रसाद भी मौजूद रहे। उन्होने कहा कि डिजिटल इंडियां की वजह से आम लोगों को उनका हक मिल पा रहा है।
तकनीक के साथ जुड़ कर देश भर में करोड़ो लोगों की जिन्दगी में बदलाव आया है जिसकी खुशी उनके चेहरो पर देखी जा सकती है। लोगों का मानना है कि डिजिटल इंडियां के बाद लोगों को कैश रखने की किल्लत खत्म हो गई है तो तमाम कामो के लिये लाईन लगाने की समस्या से भी निजात मिली है।
पीएम मोदी का देश की जनता के साथ सीधे संवाद का असर भी दिखने लगा है जिन लोगों को सरकार की योजनाओं का फायदा मिला है वो लोग अब अन्य लोगों को जागरुक करने की बात कह रहे है।
डिजिटल इंडिया के तहत देशभर में खोले गये कॉमन सर्विस सेंटर की वजह से लोगों की रोजमर्रा की जिंदगी तो सुधर ही रही है तो लोगों के भविष्य भी सुधर रही है।
तकनीक के माध्मय से पीएम मोदी का देश की जनता से सीधा सवांद और जमीनी हकीकत जानने का नायाब तरीका योजनाओं को और बेहतर तरीके से लागू करने में मददगार साबित हो रहा है। 
