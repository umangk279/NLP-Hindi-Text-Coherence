जस्टिस लोया मौत मामले में दायर याचिकाओं पर सुप्रीम कोर्ट आज करेगा सुनवाई। शीर्ष अदालत में पिछली बार इस मामले में हुई बहस अधूरी रही थी, जिस कारण दायर याचिकाओं पर अगली सुनवाई आज के लिए निर्धारित की गई थी।  
चीफ जस्टिस दीपक मिश्रा, जस्टिस डी. वाई चंद्रचूड़ और जस्टिस ए एम खानविलकर इस मामले की सुनवाई कर रहे हैं। याचिकाकर्ताओं का कहना है कि जस्टिस लोया की मौत 2014 में रहस्यमय तरीके से हुई है। गौरतलब है कि इससे पहले चीफ जस्टिस की अध्यक्षता वाली तीन सदस्यीय पीठ ने कहा था कि इस पूरे मामले से संबंधित दस्तावेजों और रिकार्ड पर निष्पक्षता से गौर करना होगा। पीठ ने यह भरोसा दिलाया कि बहुत ही बारीकी और निष्पक्षता से इस मामले को गौर किया जाएगा। 
