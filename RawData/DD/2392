केंद्रीय अल्पसंख्यक कार्य मंत्री मुख्तार अब्बास नकवी ने लोगों से अपील की है कि शब-ए-बारात के दिन लॉकडाउन का पालन करते हुए घरों में ही करें इबादत और दुआ।   
केन्द्रीय अल्पसंख्यक कार्य मंत्री श्री मुख्तार अब्बास नकवी ने अपील की है, कि शब-ए-बारात के दिन लोग लाॅकडाउन के दिशा-निर्देशों एवं सोशल डिस्टेंन्सिंग का पालन करते हुए अपने घरों पर ही इबादत और दुआ करें। श्री नकवी कहा कि अधिकांश धर्म गुरूओं, धार्मिक-सामाजिक संगठनों ने शब-ए-बारात के दिन पूरी तरह से लाॅकडाउन का ईमानदारी से पालन करने की अपील की है।  
सेन्ट्रल वक्फ काउन्सिल के जरिए सभी राज्यों के वक्फ बोर्डो को भी निर्देश दिया गया है, कि सभी राज्यों के वक्फ बोर्ड लाॅकडाउन, सोशल डिस्टेंन्सिंग के दिशा-निर्देशों का पालन कराने में प्रशासन की मदद करें और लोगों से शब-ए-बारात के दिन घरों में ही इबादत के लिए अपील करें।
