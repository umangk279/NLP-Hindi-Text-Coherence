जी-20 देश गूगल जैसी दिग्गज डिजिटल कंपनियों के लिए नई कर नीति लागू करने की योजना बना रहे हैं।  
एक अखबार की खबर के अनुसार यह नीति इस बात पर आधारित होगी कि कंपनी किस देश में कारोबार कर रही है न कि जहां उसका मुख्यालय है। अखबार ने लिखा है कि यह नीति गूगल, एप्पल, फेसबुक और अमेजन को लक्षित होगी। इसमें राजस्व का आवंटन उस देश को किया जाएगा जो कंपनी को सबसे अधिक उपयोगकर्ता उपलब्ध कराएंगे। जी-20 के देश इस बारे में 2020 तक अंतिम करार पर पहुंचेंगे। हालांकि यह नीति किस तरह काम करेगी अभी यह तय नहीं हुआ है। 
