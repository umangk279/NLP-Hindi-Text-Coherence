भारत, श्रीलंका और बांग्लादेश की टीमें लेंगी हिस्सा 
टी-20 सीरीज जीतने के साथ ही टीम इंडिया का दो महीने लंबा अफ्रीका दौरा समाप्त हो गया है। 6 मार्च से 18 मार्च तक भारत को श्रीलंका में होने वाली टी-20 त्रिकोणीय सीरीज में हिस्सा लेना है। इसके लिए टीम इंडिया का ऐलान कर दिया गया है। भारतीय कप्तान विराट कोहली को इस सीरीज़ के लिए आराम दिया गया है और उनकी जगह अब टीम इंडिया की कप्तानी रोहित शर्मा करेंगे। शिखर धवन को टीम का उपकप्तान बनाया गया है। श्रीलंका में होने वाली तीन देशों की टी20 सीरीज़ के लिए भारतीय टीम का ऐलान कर दिया गया है। विराट कोहली को इस सीरीज़ के लिए आराम दिया गया है और उनके स्थान पर टीम की कमान रोहित शर्मा संभालेंगे। रोहित ने दक्षिण अफ्रीका के खिलाफ आखिरी टी20 मैच में भी टीम इंडिया की कप्तानी की थी। शिखर धवन को टीम का उपकप्तान बनाया गया है। विराट कोहली के अलावा टीम इंडिया के पूर्व कप्तान महेंद्र सिंह धोनी को भी इस सीरीज से आराम दिया गया है। इस दौरे पर टीम इंडिया के मौजूदा 6 खिलाड़ियों को आराम दिया गया है। कोहली और धोनी के अलावा हार्दिक पांड्या, जसप्रीत बुमराह, कुलदीप यादव और भुवनेश्वर कुमार को इस दौरे से बाहर रखा गया है। इस दौरे पर छह खिलाड़ियों को फिर से मौका दिया गया है। इनमें केएल राहुल, दीपक हुड्डा, वॉशिंगटन सुंदर, विजय शंकर, मोहम्मद सिराज, रिषभ पंत शामिल हैं। इस मौके पर चयन समिति के चेयरमैन एमएसके प्रसाद ने कहा कि निडास ट्रॉफी के लिए टीम का चयन करने के दौरान हमने आगामी टूर्नामेंटों की कार्यसारिणी और काम को ध्यान में रखा था। टीम ने इस बात का फैसला किया कि तेज गेंदबाजों को आराम दिया जाएगा, जिससे वह चोटों से बच सकें और अपने प्रदर्शन में सुधार कर सकें। वहीं धोनी ने चयन समिति से उन्हें आराम देने का आग्रह किया था। भारतीय टीम इस प्रकार है: रोहित शर्मा , शिखर धवन, के एल राहुल, सुरेश रैना, मनीष पांडेय, दिनेश कार्तिक, दीपिक हुड्डा, वॉशिंगटन सुंदर, युजवेंद्र चहल, अक्षर पटेल, विजय शंकर, शार्दुल ठाकुर, जयदेव उनादकट, मोहम्मद सिराज और रिषभ पंत। श्रीलंका में होने वाली निडास ट्रॉफी के सारे मैच आर. प्रेमदासा स्टेडियम में खेले जाएंगे। पहला मैच भारत और श्रीलंका के बीच छह मार्च को कोलंबो में खेला जाएगा। प्रतियोगिता की तीसरी टीम बांग्लादेश है। इस सीरीज का फाइनल मैच 18 मार्च को खेला जाएगा।
