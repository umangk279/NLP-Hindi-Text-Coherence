केंद्रीय गृहमंत्री राजनाथ सिंह ने बिहार के मुख्यमंत्री नीतीश कुमार से फोन पर बाढ़ राहत कार्यों की लेकर चर्चा की। 
 गृहमंत्री ने बताया कि एनडीआरएफ टीम सभी प्रभावित क्षेत्रों में पहुंच चुकी है। केंद्रीय गृहमंत्री राजनाथ सिंह ने रविवार को फोन पर बिहार के मुख्यमंत्री नीतीश कुमार से राज्य में बाढ़ की स्थिति पर चर्चा की। गृहमंत्री ने ट्वीट किया, "बिहार के मुख्यमंत्री नीतीश कुमार से बात की और राज्य में बाढ़ की स्थिति पर चर्चा की।"
राजनाथ सिंह ने कहा कि राष्ट्रीय आपदा प्रतिक्रिया बल (एनडीआरएफ) पहले ही बाढ़ प्रभावित इलाकों में पहुंच चुका है और केंद्र पहले से ही जारी राहत और बचाव कार्यो में सहायता के लिए अतिरिक्त एनडीआरएफ टीमों को बिहार भेज रहा है।
गृह मंत्रालय के मुताबिक, पूर्णिया जिले में ढेंगराघाट में महानंदा नदी खतरे के निशान से 1.95 मीटर ऊपर बह रही है। गौरतलब है कि नेपाल के कई क्षेत्रों में हो रही भारी वर्षा तथा बिहार के सीमांचल जिलों में पिछले 24 घंटों से हो रही भारी वर्षा के कारण बाढ़ की स्थिति विकराल हो गयी है। 
