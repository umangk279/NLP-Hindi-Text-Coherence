सम्मेलन के दूसरे दिन आज फिल्मों के माध्यम से 'भारतीय संस्कृति का संरक्षण', 'संचार माध्यम और भारतीय संस्कृति' , 'प्रवासी संसारः भाषा और संस्कृति', 'हिन्दी बाल साहित्य और भारतीय संस्कृति' पर विचार-विमर्श किया जाएगा। 
मॉरिशस के पोर्ट लुईस में चल रहे 11वें विश्व हिन्दी सम्मेलन में आज विदेश मंत्री सुषमा स्वराज पाणिनी भाषा प्रयोगशाला का उद्घाटन करेंगी।  प्रसिद्ध हिंदी गीतकार, पटकथा लेखक और कवि प्रसून जोशी और भारत और मॉरीशस के अन्य प्रतिष्ठित विद्वान इन सत्रों की अध्यक्षता करेंगे। आज सुबह " प्रौद्योगिकी का भविष्य " सत्र भी आयोजित किया जाएगा। विदेश मामलों के राज्य मंत्री एम जे अकबर सत्र की अध्यक्षता करेंगे।
