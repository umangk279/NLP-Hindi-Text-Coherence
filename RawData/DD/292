हिन्दी दिवस आज देशभर में मनाया जा रहा है। 1949 में आज ही के दिन संविधान सभा ने देवनागरी लिपि में हिन्दी को देश की राजभाषा के रूप में स्वीकार किया था। हिन्दी विश्व में सबसे अधिक बोली जाने वाली भाषाओं में एक है और 52 करोड़ से अधिक लोगों की पहली भाषा है। 
प्रधानमंत्री नरेन्‍द्र मोदी ने हिन्‍दी दिवस पर बधाई और शुभकामनाएं दी हैं। पीएम मोदी ने ट्वीट कर हिन्‍दी के विकास में योगदान करने वाले सभी भाषाविदो को बधाई दी।
गृहमंत्री अमित शाह ने भी हिन्‍दी भाषा को सुदृढ़ करने में योगदान करने वालों के प्रति कृतज्ञता व्‍यक्‍त की है।गृह मंत्री ने हिन्‍दी दिवस पर बधाई संदेश में कहा कि हिन्‍दी की सबसे बड़ी शक्ति उसका वैज्ञानिक आधार तथा उसकी मौलिकता और सरलता है।
उन्‍होंने कहा कि नरेन्‍द्र मोदी सरकार की नई शिक्षा नीति से हिन्‍दी और अन्‍य भाषाओं का समानान्‍तर विकास होगा। गृहमंत्री ने देशवासियों से अपनी मातृ भाषा के साथ -साथ हिन्‍दी के संवर्द्धन और संरक्षण में योगदान की।
सरकार ने राजभाषा के संवर्धन के लिए अनेक उपाय किये हैं। अंतर्राष्‍ट्रीय मंचों पर भी हिन्‍दी व्यापक रूप से स्वीकार की जा रही है। इस दिशा में पूर्व प्रधानमंत्री अटल बिहारी वाजपेयी का प्रयास अग्रणी रहा है, संयुक्त‍ राष्ट्र‍ महासभा में हिन्दी में जिनका संबोधन आज भी याद किया जाता है।
