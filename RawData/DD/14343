प्रधानमंत्री नरेंद्र मोदी मंगलवार को राष्ट्रीय पंचायती राज दिवस के मौके पर मध्य प्रदेश के मंडला में एक कार्यक्रम में राष्ट्रीय ग्रामीण स्वराज अभियान का शुभारंभ करेंगे. इस अवसर पर देशभर से आए पंचायती राज प्रतिनिधियों को संबोधित भी करेंगे. 
प्रधानमंत्री नरेंद्र मोदी मंगलवार को राष्ट्रीय पंचायती राज दिवस पर मध्यप्रदेश के मंडला में एक सार्वजनिक सभा में राष्ट्रीय ग्रामीण स्वराज अभियान का शुभारंभ करेंगे और मंडला में देशभर से आए पंचायती राज प्रतिनिधियों को संबोधित भी करेंगे.
इस अवसर पर प्रधानमंत्री सबका साथ सबका विकास के तहत अगले पांच वर्षों में जनजातीय लोगों के समग्र विकास के लिए एक रोडमैप प्रस्तुत करेंगे. प्रधानमंत्री की यात्रा के दौरान स्थानीय सांस्कृतिक कार्यक्रम का भी आयोजन किया जाएगा.
स्वच्छता, स्वास्थ्य और विद्युतीकरण की दिशा में सरकार के संकल्प के अनुरूप प्रधानमंत्री उन गांवों के सरपंचों का अभिनंदन करेंगे जिनके गांवों ने 100 प्रतिशत धुआं रहित रसोईघर, मिशन इंद्रधनुष के तहत 100 प्रतिशत टीकाकरण और सौभाग्य योजना के अंतर्गत 100 प्रतिशत विद्युतीकरण का लक्ष्य हासिल किया है.
इस अवसर पर सर्वश्रेष्ठ पंचायत योजना के अंतर्गत राष्ट्रीय ई-पंचायत पुरस्कार और ग्राम पंचायत पुरस्कार विजेताओं को सम्मानित भी किया जाएगा. बेहतर प्रदर्शन करने वाली पंचायतों को पुरस्कृत किए जाने के इस कार्यक्रम से देश की अन्य पंचायतों को भी प्रोत्साहन मिलेगा.   
