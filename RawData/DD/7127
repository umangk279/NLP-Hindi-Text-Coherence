अमरीका के एरिजोना में बोइंग द्वारा निर्मित पहला अपाचे हेलीकॉप्टर एएच-64 ई भारतीय वायुसेना को सौंप दिया गया है. यह हेलीकॉप्टर वायुसेना के एयर मार्शल एएस बुटोला को सौंपा गया.     
भारतीय वायुसेना में 22 अपाचे हेलीकॉप्टर के लिए वर्ष 2015 में भारत और अमरीकी सरकार के बीच समझौता हुआ था. अपाचे हेलीकॉप्टर की पहली खेप इस साल जुलाई तक आने की उम्मीद है. वायुसेना में अपाचे हेलीकॉप्टर के आने से वायुसेना की ताकत में काफी इज़ाफ़ा होगा.
यह हेलीकॉप्टर भविष्य में बलों द्वारा संयुक्त अभियानों में महत्वपूर्ण भूमिका निभाएंगे. हेलीकॉप्टरों का करार भारतीय वायुसेना की भविष्य की आवश्यकताओं के अनुरूप और सटीक हमलों के लिया किया गया.
 
