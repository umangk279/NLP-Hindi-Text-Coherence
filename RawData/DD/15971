 राष्ट्र कर रहा है संविधान निर्माता बाबा साहब भीमराव अंबेडकर के महापरिनिर्वांण दिवस पर उन्हें याद। राष्ट्रपति, उपराष्ट्रपति और प्रधानमंत्री ने संसद परिसर में डा. अंबेडकर को दी श्रद्धांजलि। 
 राष्ट्र आज भारतीय संविधान के निर्माता और भारत रत्न डॉ भीमराव अम्बेडकर को उनकी 62वीं पुण्यतिथि पर याद कर रहा है। आज के ही दिन वर्ष 1956 में डॉ अम्बेडकर का निधन हुआ था, तब से प्रतिवर्ष यह दिन महापरिनिर्वाण दिवस के रुप में मनाया जाता है और बाबा साहब को श्रद्धांजलि दी जाती है। 
इस मौके पर राष्ट्रपति रामनाथ कोविंद, उप राष्ट्रपति एम वेंकैया नायडू और प्रधानमंत्री नरेन्द्र मोदी समेत कई अन्य नेताओं ने संसद परिसर में उन्हें श्रद्दांजलि दी।
