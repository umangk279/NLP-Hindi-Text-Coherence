ओवल टेस्ट में भारत पर गहराया हार का संकट......इंग्लैंड द्वारा जीत के लिए दिए गए 464 रन के लक्ष्य के जवाब में भारत ने चौथे दिन का ख़ेल ख़त्म होने पर गंवाए 3 विकेट.....अपने विदाई टेस्ट में एलिएस्टर कुक ने जमाया शानदार शतक। 
भारत और इंग्लैंड के बीच पांच टेस्ट मैच की सीरीज़ के पांचवें और आख़िरी टेस्ट मैच के चौथे दिन का खेल ख़त्म होने पर भारत ने इंग्लैंड द्वारा जीत के लिए दिए गए 464 रन के लक्ष्य का पीछा करते हुए दिन का ख़ेल ख़त्म होने पर 3 विकेट पर 58 रन बना लिए है। भारतीय टीम की दूसरी पारी की शुरूआत बेहद ख़राब रही और टीम ने महज़ 2 के स्कोर पर अपने तीन बल्लेबाज़ों को खो दिया।जिसमें शिखर धवन,चेतेश्वर पुजारा और कप्तान विराट कोहली का विकेट शामिल रहा।
इससे पहले इंग्लैंड ने अपनी दूसरी 8 विकेट 423 रन बनाकर घोषित की। इंग्लैंड ने तीसरे दिन के स्कोर 2 विकेट पर 114 रन से आगे खेलना शुरु किया। अपने विदाई टेस्ट में एलेस्टेयर कुक ने शानदार बल्लेबाज़ी करते हुए टेस्ट करियर का 33 वां शतक लगाया। कुक ने अपने करियर की अंतिम पारी में 147 रन बनाए। इस तरह पहली पारी के आधार पर  40 रन की बढ़त लेनी वाली इंग्लैंड की टीम ने भारत के सामने 464 रन का लक्ष्य  रखा। भारत के लिए हनुमा विहारी और जडेजा ने 3-3 विकेट लिए। 
