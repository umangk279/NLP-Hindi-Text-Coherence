प्रधानमंत्री नरेंद्र मोदी आज उत्तर प्रदेश में अमेठी जा रहे हैं। वे अमेठी के कहुर में इंडो-रशिया राइफल्स प्राइवेट लिमिटेड राष्ट्र को समर्पित करेंगे। प्रधानमंत्री कई विकास परियोजनाओं का अनावरण भी करेंगे। ये परियोजनाएं, विद्युत उत्पादन, शिक्षा, स्वास्थ्य और विनिर्माण क्षेत्रों से संबंधित हैं। पीएम मोदी कहुर में एक जनसभा को भी संबोधित करेंगे।    
प्रधानमंत्री नरेंद्र मोदी आज अमेठी का दौरा करेंगे। वे अमेठी में अत्याधुनिक कलाश्निकोव राइफ़ल की नई यूनिट का शुभारंभ करेंगे। रूस साथ हुए करार में साझे उपक्रम में अत्याधुनिक राइफल का निर्माण का फैसला किया गया था। कोरवा आयुध फैक्ट्री में 7 लाख से ज्यादा अत्याधुनिक राइफल का निर्माण होगा। कोरवा आर्डिनेंस फैक्टरी मेक इन इंडिया का बेहतरीन उदाहरण है। रूस की फ़र्म के साथ साझा उपक्रम में कलाश्निकोव राइफ़ल का निर्माण किया जायेगा।
इसके अलावा अमेठी में केंद्रीय विद्यालय, सड़क, बिजली,शिक्षा,स्वास्थ्य और विनिर्माण की करीब 550 करोड़ की विकास परियोजनाओं का भी प्रधानमंत्री शिलान्यास और उद्घाटन करेंगे। इससे जहां रोजगार के नए अवसर पैदा होंगे अमेठी के विकास को भी गति मिलेगी।  
विकास योजनाओं के लोकार्पण के बाद प्रधानमंत्री मोदी अमेठी में एक जनसभा को भी सबोधित करेंगे। भाजपा कार्यकर्ता इस सभा को ऐतिहासिक बनाने की तैयारियो में जुटे हुए हैं।     
गौरतलब है कि हाल ही में प्रधानमंत्री मोदी ने गांधी परिवार के मजबूत गढ़ माने जाने वाले रायबरेली का भी दौरा किया था। दरअसल, वर्ष 2014 के चुनावों में कांग्रेस पार्टी को उत्तर प्रदेश में सिर्फ रायबरेली और अमेठी पर ही जीत हासिल हो पाई थी। भाजपा लोकसभा की इन सीटों पर अपने  संगठन की जड़ों को काफी मज़बूत कर चुकी है। 2019 के लोकसभा चुनावों के मद्देनज़र भाजपा का अमेठी में आधार और मजबूत करने के मक़सद से जुटी हुई है।     
