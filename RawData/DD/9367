भाजपा ने रविवार को राजस्थान विधानसभा चुनाव के लिए 131 उम्मीदवारों के पहली सूची जारी कर दी. 
राजस्थान में 7 दिसंबर को चुनाव होने हैं. इस सूची में पार्टी ने 12 महिला उम्मीदवारों पर भरोसा जताया है, वहीं 12 युवाओं को भी मौका दिया है. भाजपा ने 85 निवर्तमान विधायकों को भी मैदान पर उतारा है. 17 प्रत्याशी अनुसूचित जाति के हैं, वहीं 19 अनुसूचित जनजाति समुदाय के है.
संवाददाता सम्मेलन को संबोधित करते हुए वरिष्ठ भाजपा नेता जेपी नड्डा ने कहा कि पार्टी ने समाज के सभी वर्गों को मौका दिया है.
