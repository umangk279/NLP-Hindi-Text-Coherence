मीसा भारती के साथ भ्रष्टाचार के मामले में लालू प्रसाद यादव के बड़े बेटे तेज प्रताप पर भी बड़ी कार्रवाई देखने को मिली है। बिहार सरकार में स्वास्थ्य मंत्री तेज प्रताप के पेट्रोप पंप के लाइसेंस को रद्द कर दिया गया है।  
 भ्रष्टाचार के तमाम आरोपों में घिरे लालू प्रसाद यादव के परिवार के लोगों पर कानूनी शिकंजा कसता जा रहा है। ताजा कार्रवाई के तहत प्रवर्तन निदेशालय ने राष्ट्रीय जनता दल के प्रमुख लालू प्रसाद यादव की बेटी मीसा भारती के चार्टर्डअकाउटेंट राजेश अग्रवाल के खिलाफ 8,000 करोड़ रुपए के धन-शोधन के मामल में आरोप पत्र दायर किया है। मीसा भारती आय से अधिक संपत्ति के मामले में जांच के घेरे में हैं। ईडी के अनुसार सीए अग्रवाल का संबंध मीसा से कथित रूप से संबंधित एक फर्म से जुड़े लेन देन का है। संदेह है कि यह फर्म कर चोरी में शामिल रहा है। यह मामला उस समय सामने आया था जब ईडी ने पीएमएल के तहत इस साल फरवरी में एक आपराधिक शिकायत दर्ज की थी।
मीसा भारती के साथ भ्रष्टाचार के मामले में लालू प्रसाद यादव के बड़े बेटे तेज प्रताप पर भी बड़ी कार्रवाई देखने को मिली है। बिहार सरकार में स्वास्थ्य मंत्री तेज प्रताप के पेट्रोप पंप के लाइसेंस को रद्द कर दिया गया है। भारत पेट्रोलियम कॉरपोरेशन ने बताया कि उन्होंने पेट्रोल पंप का लाइसेंस पाने के लिए गलत जानकारी के आधार पर आवेदन किया था। तेज प्रताप पर हुई इस कार्रवाई को लेकर राजनीतिक दलों के नेताओं ने बिहार के मुख्यमंत्री नीतिश कुमार पर निशाना साधा है।
पहले से ही चारा घोटाले और बेनामी संपत्तियों को हासिल करने के आरोपों से घिरे लालू प्रसाद यादव के लिए ताजा भ्रष्टाचार के मामले उनके लिए परेशानी का सबब बन सकते हैं। मीसा भारती और तेज प्रताप के खिलाफ विभिन्न मामलों के उजागर होने और उन पर तेजी से होती कार्रवाई लोगों में यह विश्वास दिलाती है कि सरकार की भ्रष्टाचार के खिलाफ ज़ीरो टॉलरेंस की नीति किसी भी दागी को बचने नहीं देगी।
