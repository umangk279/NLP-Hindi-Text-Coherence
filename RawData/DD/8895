केन्द्रीय मंत्रिमंडल के अहम फ़ैसले, बच्चों के खिलाफ होने वाले जघन्य अपराधों के लिए मृत्यु दंड का दायरा बढ़ाया गया, कोपरा का न्यूनतम समर्थन मूल्य बढ़ाकर 2000 रुपये प्रति क्विंटल करने को मंज़ूरी. कैबिनेट ने सरकारी क्षेत्र के सात उपक्रमों को अपना आईपीओ लाने को दी मंज़ूरी, गगनयान कार्यक्रम को मंज़ूरी, तीन सदस्यीय दल को सात दिन के लिए भेजा अंतरिक्ष की उड़ान पर. 
प्रधानमंत्री नरेंद्र मोदी की अध्यक्षता में केंद्रीय मंत्रिमंडल की बैठक हुई जिसमें कई अहम निर्णय लिए गए। कैबिनेट ने पॉक्सो ऐक्ट में संशोधन को मंजूरी दी है जिसमें बच्चों के खिलाफ होने वाले यौन अपराधों पर कड़ी सजा का प्रावधान किया गया है। बैठक में ये फैसला भी लिया गया है कि सरकार नेशनल कमीशन फॉर इंडियन सिस्टम ऑफ मेडिसिन बिल 2018 लाएगी, इसके लिए सामान्य प्रवेश परीक्षा होगी। इस बिल में शिक्षकों के हित भी देखे जाएंगे। अन्य महत्वपूर्ण फ़ैसलों में केन्द्रीय मंत्रिमंडल से सात पीएसयू अपना आईपीओ लाने के प्रस्ताव को मंज़ूरी दे दी है. आर्थिक मामलों की कैबिनेट समिति ने नारियल की गरी के न्यूनतम समर्थन मूल्य में 2000 रुपये प्रति क्विंटल से ज्यादा की बढ़ोतरी को मंजूरी दी। कैबिनेट ने भारतीय मानव अंतरिक्ष उड़ान कार्यक्रम को मंजूरी दे दी है। इसके तहत अंतरिक्ष में 10 हजार करोड़ रुपये की लागत से कम से कम 7 दिनों के लिए 3 सदस्य चालक दल ले जाने वाला कार्यक्रम है।
