ब्रिटेन के प्रधानमंत्री बोरिस जॉनसन की पिछले हफ्ते हुए चुनाव में भारी जीत के बाद ब्रिटेन की संसद पहली बार बुलाई गई और सांसदों ने मंगलवार को शपथ ली। 
लिंडसे होयल ने सबसे पहले शपथ ली और वे हॉउस ऑफ कामन्स के अधिकारिक रूप से स्पीकर बन गए। सांसदों ने मंगलवार को इस पद के दोबारा चुना था। सर लिंडसे ने कहा कि उनका कार्यालय सबके लिए खुला रहेगा। परंपरा के अनुसार सबसे लंबे समय से रहे  सांसद पीटर बोटमले को दूसरे नम्बर पर शपथ दिलाई गई उन्होंने लेबर पार्टी के अपदस्थ सांसद डेनिस स्किनर का स्थान लिया जिन्हें तथाकथित रूप से फादर ऑफ द हाउस कहा जाता था। 
बोटमले के बाद प्रधानमंत्री बोरिस जॉनसन ने शपथ ली। इसके बाद गृहमंत्री प्रीति पटेल, विदेश मंत्री डोमेनिक राब, लोर्ड चांसलर रोबर्ट  बकलैंड और कॉमन्स के नेता जैकब रीसमोग ने शपथ ग्रहण किया। लेबर पार्टी के नेता जेरमी कोर्बिन शपथ लेने वाले लेबर पार्टी के पहले सदस्य रहे।
पिछले हफ्ते हुए चुनाव भारी जीत के बाद संसद में पहली बार बोलते हुए ब्रिटेन के प्रधानमंत्री बोरिस जॉनसन ने कहा कि उनकी प्राथमिकता ब्रेक्जिट प्रक्रिया पूरा करना है। उन्होंने अन्य दलों के साथ समान व्यवहार बनाये रखने का वायदा किया। ब्रिटेन की जनता द्वारा जनमत संग्रह में ब्रेक्जिट का समर्थन करने के साढ़े तीन वर्ष से अधिक समय के बाद ब्रिटेन को अगले वर्ष 31 जनवरी को यूरोपीय संघ से अलग होना है।
