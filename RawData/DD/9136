फ्रांस के गृह मंत्री क्रिस्टोफ कास्टनर ने की पुलिस के खिलाफ हिंसा की कड़ी निंदा। कहा, ऐसे प्रदर्शनों को किसी भी तरह से नहीं ठहराया जा सकता है तर्कसंगत, हिंसात्मक प्रदर्शनों में येलो वेस्ट प्रोटेस्टर्स ने दुकानों से चोरी करने के लिए बनाया अराजकता का माहौल। 
फ्रांस के गृह मंत्री क्रिस्टोफ कास्टनर ने तेल कीमतों में बढ़ोत्तरी के खिलाफ देश में हो रहे विरोध प्रदर्शनों में पुलिस के खिलाफ हिंसा की कड़ी निंदा की है। कास्टनेर ने नेशनल असेंबली में येलो वेस्ट प्रदर्शनों के  दौरान पुलिस के खिलाफ हिंसक कृत्यों की निंदा करते हुए कहा कि ऐसे प्रदर्शनों को किसी भी तरह से तर्कसंगत नहीं ठहराया जा सकता है। उन्होंने कहा कि विरोध प्रदर्शन के दौरान पुलिस के खिलाफ हिंसा करने का कोई औचित्य नहीं था। बल्कि अराजकतत्वों ने येलो वेस्ट प्रदर्शन के दौरान कई दुकानों को लूटा। गौरतलब है कि फ्रांस में महंगाई औऱ बढ़ते करों के बाद देशभर में इसके खिलाफ उग्र प्रदर्शन हो रहे हैं और इसमें हजारों लोग भाग ले रहे हैं। येलो वेस्ट प्रदर्शन को फ्रांस में हर तबके व उम्र के लोगों का समर्थन मिल रहा है। 
