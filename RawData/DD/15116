अपनी ही पार्टी में ज़बरदस्त दबाव झेल रहे दक्षिण अफ्रीकी राष्ट्रपति ज़ैकब ज़ुमा ने दिया इस्तीफा। उपराष्ट्रपति सिरिल रामाफोसा सौंपी कमान । 
दक्षिण अफ्रीका के राष्ट्रपति जैकब ज़ुमा ने तत्काल प्रभाव से इस्तीफ़ा दे दिया है। उन्होंने कल शाम देश के नाम टेलिविजन पर प्रसारित संबोधन में इस्तीफ़े का ऐलान किया। इससे पहले ज़ुमा की पार्टी एएनसी ने उन्हें पद छोड़ने या फिर आज संसद में अविश्वास प्रस्ताव का सामना करने को कहा था।
75 वर्षीय ज़ुमा पर पद छोड़ने का दबाव बढ़ता जा रहा था। उन्होंने उपराष्ट्रपति सिरिल रामाफोसा को अपना इस्तीफा सौंपा। रामाफोसा को एएनसी का नया नेता चुना गया है। साल 2009 से सत्ता में रहे ज़ुमा पर भ्रष्टाचार के कई आरोप हैं। ज़ुमा ने कहा कि हिंसा और एएनसी में विभाजन की वजह से उन्होंने पद छोड़ने का फ़ैसला किया। एएनसी की ओर से जारी बयान में कहा गया है कि ज़ुमा के इस्तीफ़ा देने से दक्षिण अफ्रीका के लोगों को निश्चितता मिलेगी।
