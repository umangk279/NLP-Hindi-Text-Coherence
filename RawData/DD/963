महान क्रांतिकारी चंद्रशेखर आजाद और बाल गंगाधर तिलक की आज जयंती है। पूरा देश अपने महान सपूत के संघर्ष और बलिदान को याद कर रहा है । 
उपराष्ट्रपति वेंकैया नायडू ने ट्वीट कर उन्हें याद करते हुए लिखा आज जुलाई 23 को भारत के दो महान सपूत बाल गंगाधर तिलक और चंद्रशेखर आज़ाद की जन्म जयंती है मुझे लगता है युवाओं को देश की आज़ादी के लिए उनकी ज़िंदगी और बलिदान को पढ़ना चाहिए ।
प्रधानमंत्री नरेंद्र मोदी ने भी इस मौक़े पर ट्वीट करके बाल गंगाधर तिलक और चंद्रशेखर आज़ाद को शत् शत् नमन किया। प्रधानमंत्री ने कहा कि कृतज्ञ राष्ट्र उनके योगदान को हमेशा याद रखेगा. पीएम मोदी ने ट्वीट किया, "भारत मां के दो वीर सपूत लोकमान्य बाल गंगाधर तिलक और चंद्रशेखर आजाद को उनकी जन्म-जयंती पर शत-शत नमन." 
सूचना और प्रसारण मंत्री प्रकाश जावडेकर ने भी लोकमान्य बाल गंगाधर तिलक और चंद्रशेखर आज़ाद को उनके जन्म जयन्ती पर याद किया और शत शत नमन किया।
गृह मंत्री अमित शाह ने भी भारत मां के अमर सपूत चंद्रशेखर को आजाद को श्रद्धांजलि दी। उन्होंने अपने ट्वीट में लिखा, "चंद्रशेखर आजाद जी से अंग्रेजी हुकूमत थर-थर कांपती थी, उन्होंने कहा था कि "मैं आज़ाद था, आज़ाद हूं, आजाद रहूंगा" और वो सच में अपनी अंतिम सांसों तक आजाद रहे. उनके राष्ट्रप्रेम ने देश के लाखों युवाओं के हृदय में स्वाधीनता की लौ जलाई. ऐसे अमर बलिदानी के चरणों में कोटि-कोटि वंदन." 
