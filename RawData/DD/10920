भारत ने लगातार दूसरी बार एशिया कप पर किया कब्जा, बांग्लादेश को तीन विकेट से दी मात, शिखर धवन बने मैन ऑफ द सीरिज। 
भारत ने आखिरी गेंद तक चले बेहद रोमांचक मुकाबले में बांग्लादेश को 3 विकेट से हराकर 7वीं बार एशिया कप का खिताब जीत लिया है। बांग्लादेश से जीत के लिए मिले 223 रन के लक्ष्य को टीम इंडिया ने 7 विकेट गंवाकर हासिल कर लिया।
भारत को आखिरी ओवर में जीत के लिए 6 रन की जरूरत थी। जो उसने आखिरी गेंद तक चले मुकाबले में हासिल कर लिया। केदार जाधव ने चोट के बावजूद नाबाद 23 रन बनाकर टीम को जीत दिलाई। टीम इंडिया की जीत में सबसे ज्यादा 48 रन कप्तान रोहित शर्मा ने बनाए। दिनेश कार्तिक ने 37  और धोनी ने भी 36 रनों का योगदान दिया। आखिरी ओवर्स में जडेजा ने 23 और भुवनेश्वर कुमार ने 21 रनों की अहम पारियां खेली। पूरी प्रतियोगिता में शानदार बल्लेबाजी करने वाले शिखर धवन को मैन ऑफ द टूर्नामेंट का खिताब मिला। 
इससे पहले अच्छी शुरुआत के बावजूद बांग्लादेश की टीम बड़ा स्कोर नहीं खड़ा कर पाई। टीम इंडिया ने बांग्लादेश को 222 रनों पर समेट दिया। लिट्टन दास और मेहदी हसन ने टीम को शानदार शुरुआत देते हुए पहले विकेट के लिए 120 रनों की साझेदारी की। हालांकि इसके बाद टीम इंडिया ने जबर्दस्त पलटवार करते हुए उसके अगले 9 विकेट सिर्फ 102 रनों पर गिरा दिए। दास ने शतक लगाने में सफलता पाई। वो 121 रन बनाकर आउट हुए। उनके अलावा सौम्य सरकार ने 33 रन बनाए। भारत के लिए कुलदीप यादव ने 3, केदार जाधव ने 2 विकेट लिए। 
रोमांचक मुकाबले में बांग्लादेश को हराकर खिताब जीतने वाली भारतीय टीम के कप्तान रोहित शर्मा ने खिलाड़ियो के प्रदर्शन पर संतुष्टी जताई है। मैच के बाद पत्रकारो से बातचीत में रोहित ने टीम की प्रशंसा की। भारतीय कप्तान केदार जाधव की जमकर तारीफ करते हुए कहा कि उन्होने पूरी प्रतियोगिता में गेंद और बल्ले से शानदार प्रदर्शन किया है। 
दूसरी तरफ एक और फाइनल में मिली हार से बांग्लादेश के कप्तान मशर्फे मुर्तज़ा काफी निराश है। हालाकी उन्होने खिलाड़ियो के प्रदर्शन पर संतुष्टी जताई है। 
