वीनस विलियम्स ने इस साल की शुरुआत करते हुए  करते हुए अमेरिकी ओपन के सेमीफाइनल में अपना स्थान पक्का कर लिया है। बुधवार को 37 साल की वीनस ने क्वार्टर फाइनल में चेक रिपब्लिक की 13वीं सीड पेट्रा क्विटोवा को 6-3 3-6 7-6 (7-2) से हराया। 
 सेमीफाइनल में अमेरिकी स्टार वीनस का मुकाबला न्यूयॉर्क में 24 साल की सोलेन स्टीफेंस से होगा। स्टीफेंस ने लाटविया की एनेस्टासिजा सेवैस्टोवा को 6-3, 3-6, 7-6(4) से हराया। वीनस यूएस ओपन में 20 साल पूरे कर चुकी हैं। वीनस ने अब तक यहाँ अपने  टेनिस करियर में दो खिताब भी जीते हैं। विलियम्स 2000 और 2001 में यूएस ओपन ग्रैंड स्लैम पर कब्जा कर चुकी हैं। वीनस इस बार पूरे फॉर्म में हैं और उन्होंने ऑस्ट्रेलियाई ओपन और विंबलडन के फाइनल तक का सफर तय किया था। जहां उन्हें क्रमश: सेरेना विलियम्स और गार्बाइन मुगुरुजा से हार का समना करना पड़ा था।  
