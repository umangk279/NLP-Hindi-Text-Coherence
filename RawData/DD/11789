भारतीय अंतरिक्ष अनुसंधान संगठन आज रात श्रीहरिकोटा से दो ब्रिटिश उपग्रहों का प्रक्षेपण करेगा, पांच महीने के बाद इसरो का यह पूर्ण वाणिज्यिक प्रक्षेपण। 
भारतीय अंतरिक्ष अनुसंधान संगठन इसरो आज रात दस बजकर 8 मिनट पर श्रीहरिकोटा से अपने ध्रुवीय उपग्रह प्रक्षेपण यान - पी.एस.एल.वी- C42 का प्रक्षेपण करेगा। सतीश धवन अंतरिक्ष केन्द्र के प्रथम प्रक्षेपण स्थल से रात 10 बजकर 8 मिनट पर इसे प्रक्षेपित किया जाएगा। यह दो पर्यवेक्षी उपग्रह नोवा एस.ए.आर. और एस.1-4 को अंतरिक्ष में ले जाएगा। ये दोनों उपग्रह ब्रिटेन की सर्रे सेटेलाइट टेक्नोलॉजी लिमिटेड के हैं। 
