बढ़ सकती है दिल्ली के मुख्यमंत्री अरविंद केजरीवाल की मुश्किलें, मतदाता सूची में छेड़छाड़ की टिप्पणी को लेकर दायर मानहानि  याचिका पर अदालत ने दिया 16 जुलाई को पेश होने का आदेश  
दिल्ली के मुख्यमंत्री अरविंद केजरीवाल की मुश्किलें बढ़ सकती हैं। दरअसल, दिल्ली के राउज एवेन्यू कोर्ट ने उन्हें 16 जुलाई को कोर्ट के सामने पेश होने के लिए कहा है। बीजेपी नेता राजीव बब्बर की ओर से मतदाता सूची में छेड़छाड़ की टिप्पणी को लेकर मानहानि की याचिका दायर की गई थी।
कोर्ट में दायर याचिका के मुताबिक, केजरीवाल ने भाजपा पर आरोप लगाया था कि दिल्ली में मतदाता सूची से एक जाति विशेष मतदाताओं के नाम काटवा दिए हैं। इस पर दिल्ली भाजपा का कहना था कि केजरीवाल एक संवैधानिक पद पर रहते हुए जो टिप्पणी की है उससे पार्टी की छवि खराब हुई।
बहरहाल, इस मामले में मुख्यमंत्री अरविंद केजरीवाल को कोर्ट के सामने पेश होने को कहा है।  इसके अलावा कोर्ट ने इस मामले में आम आदमी पार्टी के नेताओं सुशील गुप्ता, मनोज कुमार और आतिशी मार्लेना को 10 हजार रुपये के निजी मुचलके पर जमानत दे दी है।
