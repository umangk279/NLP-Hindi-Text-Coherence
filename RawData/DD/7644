राष्ट्रीय लोकतांत्रिक पार्टी के मुखिया हनुमान बेनीवालएनडीए में शामिल हो गए, वहीं तेलंगाना के प्रमुख नेता आनंद भास्कर राव और गोरखपुर से मौजूदा सांसद प्रवीण निषादने भी भाजपा का दामन थाम लिया। 
राष्ट्रीय लोकतांत्रिक पार्टी के मुखिया हनुमान बेनीवाल ने राष्ट्रीय जनतांत्रिक गठबंधन का हाथ थाम लिया। बेनीवाल नागौर की खींवसर सीट से विधायक भी हैं। बेनीवाल लगातार खींवसर से विधायक रहे हैं और छात्र राजनीति से विधानसभा तक का सफ़र उन्होने तय किया है। एनडीए में शामिल होने के बाद उन्हे नागौर लोकसभा निर्वाचन क्षेत्र से उम्मीदवार बनाया जाएगा। बेनीवाल उ.प्र.,राजस्थान और हरियाणा सहित कई राज्यों में भाजपा के लिए प्रचार करेंगे। इस मौक़े पर राजस्थान प्रदेश भाजपा अध्यक्ष और राजस्थान में भाजपा के चुनाव प्रभारी प्रकाश जावड़ेकर मौजूद रहे। 
तेलंगाना के प्रमुख नेता आनंद भास्कर राव ने भाजपा का दामन थाम लिया है। भास्कर राव 2012 से 2018 तक राज्यसभा के सांसद रहे और कांग्रेस के प्रमुख नेता भी। तेलंगाना राज्य निर्माण में आनंद राव की भूमिका अहम रही थी। 
उ.प्र. में चुनावी हलचल तेज़ हो गई है। पार्टीयों के साथ गठबंधन करने और दलों का दामन थामने का सिलसिला जारी है। एक प्रमुख घटनाक्रम में पूर्वी उ.प्र. में ख़ास प्रभाव रखने वाली निषाद पार्टी एनडीए में शामिल हो गई। भाजपा के इस सियासी दांव से पिछड़े वर्ग में पैठ और भी बढ़ जाने की उम्मीद है। निषाद पार्टी के मुखिया संजय निषाद एनडीए के साथ मिलकर आगामी लोकसभा चुनाव में दम दिखाएंगे। वहीं गोरखपुर से निवर्तमान सांसद प्रवीण निषाद ने उ.प्र. के भाजपा चुनाव प्रभारी जे.पी. नड्डा की मौजूदगी में भाजपा का दामन थामा। 
