यह आग पाइन के घने जंगलों में भीतरी हिस्‍से में लगी है जहां जमीनी रास्‍ते से पहुंचना मुश्किल है 
ग्रीस के एविया द्वीप के जंगलों में लगी आग बुझाने के लिए अग्निशमन विभाग के कर्मियों को लगातार चौथे दिन भी कड़ी मशक्‍कत करनी पड़ रही है। इस काम में चार सौ दमकल कर्मियों, ग्‍यारह हेलीकॉप्‍टरों और तेरह विमानों की सेवाएं ली जा रही हैं। इनमें इटली और स्‍पेन का एक-एक विमान भी शामिल हैं। यह आग पाइन के घने जंगलों में भीतरी हिस्‍से में लगी है जहां जमीनी रास्‍ते से पहुंचना मुश्किल है। इस इलाके में आपात स्थिति की घोषणा की गई है, हालांकि यह क्षेत्र रिहायशी इलाकों  से दूर है। ग्रीस ने आग बुझाने के काम में अन्‍य यूरोपीय देशों से भी सहयोग मांगा है।  
