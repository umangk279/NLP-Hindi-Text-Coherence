उत्तर प्रदेश विधानसभा में विस्फोटक पदार्थ मिलने का सनसनीखेज़ मामला सामने आया है। मामले की जांच एनआईए करेगी। बेहद ख़तरनाक इस विस्फोटक पदार्थ के मिलने के बाद संसद से लेकर अन्य राज्यों के विधानसभाओं की सुरक्षा बढ़ा दी गई है। 
 लगभग 150 ग्राम के पाउडर ने देश की सबसे बड़ी विधानसभा को झकझोर कर रख दिया है, 12 तारीख को सत्र के बाद मिले इस पाउडर की फॉरेंसिक जांच के बाद जो नतीजे आए, उसने सनसनी फैला दी। दरअसल साधारण सा दिखने बाला पाउडर बेहद ख़तरनाक विस्फोटक PETN है। और जितना PETN विधानसभा में मिला है वो बेहद भयानक हादसे को अंजाम दे सकने के लिए काफी था। मामला सामने आने के बाद उत्तर प्रदेश के मुख्यमंत्री योगी आदित्यनाथ ने इसे ख़तरनाक साजिश करार दिया और पूरे प्रकरण की जांच एनआईए से कराने की बात कही है।
