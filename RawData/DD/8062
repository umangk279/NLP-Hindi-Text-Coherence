ग्रेटर नोएडा के विकास को प्रधानमंत्री ने दी नई रफ्तार, कहा- पुराने और थके हुए लोगों के साथ नहीं चल सकता देश, पंडित दीनदयाल उपाध्याय इंस्टीट्यूट ऑफ आर्कियॉलॉजी के साथ-साथ नोएडा सिटी सेंटर से इलेक्ट्रॉनिक सिटी मेट्रो का किया उद्घाटन। 
प्रधानमंत्री नरेंद्र मोदी ने आज उत्तर प्रदेश के ग्रेडर नोएडा में विकास की गति को और रफ्तार दे दी। उन्होंने यहां पंडित दीन दयाल उपाध्याय पुरातत्व संस्थान में उनकी प्रतिमा से संबंधित पट्टिका का अनावरण किया। यह संस्थान भारतीय पुरातत्व सर्वेक्षण के संबद्ध है। 
प्रधानमंत्री ने यहां दिल्ली मेट्रो के नोएडा सिटी सेंटर से नोएडा इलेक्ट्रॉनिक सिटी खंड का उद्घाटन भी किया। इस नये खंड से नोएडा के लोगों को आने-जाने में काफी सहूलियत हो जाएगी। इससे सड़कों पर ट्रैफिक का बोझ कम होगा साथ ही यह पर्यावरण के अनुकूल भी है। साढ़े छह किलोमीटर से अधिक लंबा यह खंड दिल्ली मेट्रो की ब्लू लाइन सेवा का विस्तार है। 
प्रधानमंत्री मोदी ने दो ताप विद्युत संयंत्रों का शिलान्यास भी किया। पहला विद्युत संयंत्र बुलंदशहर जिले के खुर्जा में और दूसरा बिहार के बक्सर में बनेगा। दोनों की विद्युत क्षमता 1320 मेगावाट बिजली पैदा करने की होगी। खुर्जा संयंत्र से एक ओर जहां उत्तर प्रदेश में बिजली की कमी दूर की जा सकेगी वहूीं दूसरी ओर बक्सर में भी बिजली की स्थिति में सुधार आएगा। साथ ही दोनों इलाकों में रोज़गार के अवसर भी बढ़ेंगे।
अपने संबोधन में प्रधानमंत्री ने कि वो छोटे सपने नहीं देखते। उनकी सरकार 21वीं सदी में देश की ऊर्जा जरूरतों को ध्यान रखते हुए अनेक क्षेत्रों में काम कर रही है। पीएम ने कहा कि ये सब संभव हो पो रहा है क्यूंकि उनके साथ इस देश की जनता की ताकत है। 
 
 
