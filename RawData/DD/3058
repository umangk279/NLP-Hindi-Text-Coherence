चीन में कोरोना वायरस से पीड़ित वुहान शहर में फंसे अपने नागरिकों को निकालने के लिए ब्राजील दो विमान भेजे। ब्राजील ने मंगलवार को यह जानकारी दी थी। चीन में कोरोना वायरस के प्रकोप से मरने वालों की संख्या 560 तक पहुंच गई है, जबकि इस रोग से 28,000 लोगों के प्रभावित होने की पुष्टि हुई है।  
चीन में कोरोना वायरस से पीड़ित वुहान शहर में फंसे अपने नागरिकों को निकालने के लिए ब्राजील ने दो विमान भेजे। रक्षा और विदेश मंत्री ने बताया कि उनकी सरकार ने अपने नागरिकों को स्वदेश लाने का फैसला किया है। नागरिकों को लाने के लिए ब्राजील की वायु सेना के 36-सीटर विमान दो दिनों में वुहान पहुंचेंगे। ब्राजीलियाई लोगों के साथ चार चीनी परिवार के सदस्यों सहित कुल 29 लोगों को वहां से निकाला जाएगा। ब्राजील में अभी तक कोरोनोवायरस के मामलों की कोई पुष्टि नहीं हुई है। हालांकि स्वास्थ्य अधिकारी संदिग्ध मामलों की जांच कर रहे हैं
चीन ने कोरोना वायरस के बढ़ते प्रकोप को रोकने के लिए कड़े उपाए किए गए हैं। चीन में कोरोना वायरस के प्रकोप से मरने वालों की संख्या 560 तक पहुंच गई है, जबकि इस रोग से 28,000 लोगों के प्रभावित होने की पुष्टि हुई है।  विदेशों में फैले इस वायरस के 25 देशों में कुल 191 मामले सामने आए हैं। हालांकि चीन से बाहर अभी तक दो ही लोगों के मरने की खबर मिली है एक फिलीपींस और एक हांगकांग से। मरने वालों की बढ़ती संख्या को देखते हुए हांगकांग ने घोषणा की है कि चीन से आने वाले सभी यात्रियों को अनिवार्य रूप से दो सप्ताह के लिए अलग सुरक्षित स्थान पर रखा जाएगा, ताकि इस रोग के और मामले न बढ़ें।
विश्व स्वास्थ्य संगठन ने कोरोना वायरस की महामारी का मुकाबला करने के लिए 675 मिलियन अमरीकी डॉलर के अनुदान की मांग की है। इस राशि को मुख्य रूप से उन देशों में खर्च किया जाएगा, जो विशेष रूप से इस रोग से खतरे में हैं। संगठन के अध्यक्ष ने जेनेवा में एक संवाददाता सम्मेलन में कहा कि इस रोग का मुकाबला करने के लिए रणनीति तैयार की गई है और कार्रवाही शुरू कर दी गई है। उन्होंने कहा कि इस योजना के लिए अनुदान राशि अगले तीन महीनों में मिल जानी चाहिए।
 
