लक्ष्य सेन ने बेल्जियन अंतरराष्ट्रीय चैलेंज बैडमिंटन प्रतियोगिता का खिताब जीत लिया है. एशियाई जूनियर चैम्पियन लक्ष्य सेन का इस सीजन में यह पहला एकल खिताब है. 
फ़ाइनल में लक्ष्य सेन ने दूसरी वरीयता प्राप्त डेनमार्क के विक्टर स्वेंडसेन को 34 मिनट में सीधे गेम में 21-14, 21-15 से मात दी.
सेमीफ़ाइनल में अल्मोड़ा के 18 वर्षीय लक्ष्य ने 48 मिनट चले मुक़ाबले में डेनमार्क के किम ब्रुन को सीधे गेम में 21-18 21-11 से शिकस्त देकर बेल्जियन अंतरराष्ट्रीय चैलेंज के पुरुष एकल फ़ाइनल में प्रवेश किया था.
