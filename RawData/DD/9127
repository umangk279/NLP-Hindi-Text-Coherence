बुलंदशहर में हिंसा के दौरान हुई पुलिस अधिकारी सुबोध कुमार की मौत के मामले में 4 लोग गिरफ्तार। उत्तर प्रदेश के मुख्यमंत्री योगी आदित्यनाथ ने शहीद की पत्नी को 40 लाख, माता-पिता को 10 लाख रुपये और परिवार के एक सदस्य को सरकारी नौकरी देने का ऐलान।  
बुलंदशहर में हिंसा के दौरान हुई पुलिस अधिकारी सुबोध कुमार की मौत के मामले में चार लोगों को गिरफ्तार किया गया है। बुलंदशहर हिंसा मामले में पुलिस ने 27 नामजद और 50-60 अज्ञात लोगों के खिलाफ एफआईआर दर्ज की है। हिंसा में शहीद हुए पुलिस इंस्पेक्टर सुबोध कुमार को आज श्रद्धांजलि दी गयी। मंगलवार को पुलिस और स्थानीय लोगों के बीच हुई झड़प में सुबोध कुमार शहीद हो गए थे।
राज्य के मुख्यमंत्री योगी आदित्यनाथ ने मृतक पुलिस इंस्पेक्टर की पत्नी को 40 लाख रुपये व माता-पिता को 10 लाख रुपये आर्थिक सहायता देने की घोषणा की। इसके अलावा आश्रित परिवार को असाधारण पेंशन और परिवार के एक सदस्य को सरकारी नौकरी देने की भी घोषणा की गई है।
 प्रभावित इलाके में भारी पुलिसबल तैनात किया गया है। राज्य सरकार ने इस मामले की जांच के लिए एसआईटी का गठन किया है।
