दुनिया के सबसे बड़े पब्लिक ब्रॉडकास्टर के रूप में अपनी अलग पहचान बना चुका डीडी न्यूज़ नित नई तकनीक के इस्तेमाल से दर्शकों के लिए बेहतर कदम उठाता रहता है। गुरुवार को डीडी न्यूज़ की नई वेबसाइट को लॉन्च किया गया तो साथ ही क्षेत्रीय समाचार इकाइयों को मज़बूत करने पर गहन मंथन हुआ। ये कोशिश है कि कैसे डीडी न्यूज़ पूरी खबर और सच्ची ख़बर लगातार आप तक पहुंचाता रहे और ये भरोसा यूं ही बना रहे। 
आपका अपना पसंदीदा चैनल और देश की आवाज़ दूरदर्शन न्यूज़ लोगों तक अधिक ख़बरें और सटीक ख़बरें पहुंचाने के लिए नित नए प्रयोग कर रहा है। गुरुवार को एक ओर जहां क्षेत्रीय समाचार इकाइयों को मज़बूत करने पर मंथन हुआ वहीं साथ ही डीडी न्यूज़ की नई वेबसाइट को भी लॉन्च किया गया।
