कोरोना वायरस के खतरे से निपटने के लिए उत्तर प्रदेश सरकार लगातार प्रयास कर रही है. मुख्यमंत्री योगी आदित्यनाथ ने रविवार को लखनऊ में वीडियो कॉन्फ्रेंस के माध्यम से 377 धर्मगुरुओं से बातचीत की. 
मुख्यमंत्री ने रविवार को ही सभी सांसदों और मंत्रियों से वीडियो कॉन्फ्रेंस के जरिए बातचीत की थी. इस दौरान सीएम ने स्थिति को नियंत्रण में होने का दावा किया था.
सीएम ने साफ तौर पर कहा कि तबलीगी जमात के कारण ही कोरोना पॉजिटिव केस बढ़े हैं. इस दौरान सीएम ने आम लोगों की परेशानी दूर करने के लिए संबंधित क्षेत्र के सांसदों औऱ मंत्रियों से अपने क्षेत्रों में निगरानी रखने को कहा.
सीएम योगी आदित्यनाथ ने चरणबद्ध तरीके से लॉकडाउन खत्म किए जाने की स्थिति में भीड़ को कैसे नियंत्रण में रखा जाए और सोशल डिस्टेंसिंग कैसे बरकरार रहे, इस पर भी सभी से सुझाव मांगे.
