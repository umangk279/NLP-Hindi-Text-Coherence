रक्षा मंत्री राजनाथ सिंह आज से जापान और रिपब्लिक ऑफ कोरिया के पांच दिनों के दौरे पर हैं। रक्षा मंत्री राजनाथ सिंह ने टोक्यो में अपने जापानी समकक्ष ताकेशी इवॉया के साथ मंत्री स्तरीय वार्ता की।  
राजनाथ सिंह ने कहा कि दोनों देशों ने वैश्विक भागीदारी को आगे बढ़ाया है, साथ ही उच्च स्तर पर लगातार संपर्क काफी फायदेमंद रहा है। रक्षामंत्री ने कहा कि साल 2018 रक्षा संबंधों के लिये मील का पत्थर साबित हुआ है और इससे हमने रणनीतिक संबंध और गहरे हुए है। इसके अलावा दोनों देशों ने सहयोग के नए क्षेत्र को पहचानने की कोशिश की। साथ ही हम हम समग्र सहयोग की उम्मीद कर रहे हैं। 
रक्षा मंत्री अपनी यात्रा के दौरान जापान के प्रधानमंत्री शिंजो एबे से भी मुलाकात की। द्वपक्षीय रणनीतिक संबंधों और इंडो-प्रशांत क्षेत्र में भू-राजनीतिक समीकरणों के लिहाज़ से भारतीय रक्षा मंत्री का ये जपाना दौरा बेहद महत्वपूर्ण माना जा रहा है। उम्मीद की जा रही है कि रक्षा मंत्री जापान अपने दौरे के दौरान प्रमुख रक्षा उपकरणों के दोनों देशों के साथ मिलकर विकास करने की संभावनाएं को अंतिम रूप दे सकते हैं।
