जम्मू-कश्मीर की मुख्यमंत्री महबूबा मुफ्ती ने रमजान के दौरान एकपक्षीय युद्धविराम की घोषणा करने के लए प्रधानमंत्री नरेंद्र मोदी का धन्यवाद दिया। उन्होंने कहा कि पाकिस्तान से भी इस तरह के रवैये की उम्मीद की जाती है लेकिन दुर्भाग्यवश ऐसा होता नहीं है।  
प्रधानमंत्री ने जम्मू में शेर-ए-कश्मीर कृषि विज्ञान और प्रौद्योगिकी विश्वविद्यालय के दीक्षांत समारोह में बतौर मुख्य अतिथि रुप में हिस्सा लिया। उन्होंने प्रतिभाशाली छात्रों को स्वर्ण पदक से सम्मानित किया। इसके साथ जम्मू में ही पीएम ने अपनी यात्रा के अंतिम कार्यक्रम में राज्य को चार विभिन्न परियोजनाओं की सौगात दी। 
