भारी बारिश और बाढ़ के कारण आपातकाल किया घोषित  
भारी बारिश और बाढ़ की आशंका के चलते कनाडा की राजधानी ओटावा में मेयर ने आपातकाल घोषित कर दिया है। हालांकि किसी घर को खाली नहीं कराया गया है, लेकिन अधिकारियों का कहना है कि ओटावा नदी का जलस्तर 2017 के मुकाबले भी ज्यादा बढ़ने का अंदेशा है जब पूर्वी कनाडा में पांच दशक का सबसे बड़ी बाढ़ आई थी। प्रशासन ने विशेष बयान जारी किया है जिसमें शनिवार सुबह तक 35 मिलीमीटर बारिश का अनुमान जताया गया है। हालात को संभालने के लिए 400 सैनिकों को तैनात किया गया है।  
