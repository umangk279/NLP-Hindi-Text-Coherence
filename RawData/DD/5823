कश्मीर घाटी में जारी पाबंदियों में धीरे-धीरे ढील दी जा रही हैं. कुछ शहरों में शनिवार से लैंडलाइन सेवाओं को बहाल कर दिया गया. साथ ही लोगों के आने-जाने पर लगे प्रतिबंध में भी ढील दी गई. 
प्रतिबंधों में ढील दिए जाने से घाटी के सिविल लाइंस क्षेत्र और अन्य जिला मुख्यालयों में निजी वाहनों की आवाजाही में वृद्धि हुई. घाटी में हालात धीरे-धीरे सामान्य हो रहे हैं. राज्य की ताज़ा स्थिति पर प्रेस वार्ता कर प्रधान सचिव रोहित कंसल ने बताया कि कश्मीर घाटी में 23 हजार लैंडलाइन की सेवाएं शुरू कर दी गई हैं. रोहित कंसल ने बताया कि सोमवार से स्कूल खोल दिए जाएंगे, इसके लिए सभी तैयारियां पूरी कर ली गई हैं.
