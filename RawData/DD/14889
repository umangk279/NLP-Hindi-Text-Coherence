अमेरिका के राष्ट्रपति डोनाल्ड ट्रंप ने कहा उत्तर कोरिया के साथ वार्ता में हो रही है संभावित प्रगति, कहा कई सालों में पहली बार, सभी संबंधित दलों द्वारा किया जा रहा है एक गंभीर प्रयास है   
अमरीकी राष्‍ट्रपति डोनल्‍ड ट्रम्‍प ने कहा है कि उत्‍तर कोरिया और दक्षिण कोरिया के बीच बातचीत में संभावित प्रगति हो रही है। दक्षिण कोरिया ने कहा है कि उत्‍तर कोरिया अपने परमाणु मिसाइल परीक्षण रोकने को तैयार हो गया है, जिसके बाद यह प्रगति दिख रही है। अमरीकी राष्‍ट्रपति ने ट्विट किया कि कई वर्षों में पहली बार सभी संबद्ध पक्षों द्वारा इसके लिए गंभीर प्रयास किए जा रहे हैं। उत्‍तर कोरिया के स्‍पष्‍ट बातचीत के लिए तैयार होने और परमाणु परीक्षण रोकने संबंधी खबरों पर अपनी प्रतिक्रिया में अमरीकी राष्‍ट्रपति ने यह बात कही। खबरों के अनुसार दक्षिण कोरिया के अधिकारियों ने कहा है कि सैन्‍य कार्रवाई का खतरा समाप्त होने और सुरक्षा की गारंटी मिलने पर उत्‍तर कोरिया अपने परमाणु हथियार छोड़ने को तैयार है।
