सुरक्षा बलों ने छत्‍तीसगढ़ में हुई मुठभेड़ में करीब एक दर्जन नक्सली मार गिराए। मुठभेड़ बस्‍तर जिले में टिरिया के जंगल में हुई।  पुलिस ने मौके से सात शव बरामद कर लिए हैं।  
छत्‍तीसगढ़ में सुरक्षा बलों ने एक मुठभेड़ में करीब 12 नक्सली मार गिराए हैं। इनमें तीन महिलाएं शामिल हैं। मुठभेड़ बस्‍तर जिले में टिरिया के जंगल में हुई। 
पुलिस को खुफिया सूचना मिली थी कि छत्‍तीसगढ़ और ओडि़शा की सीमा पर बड़ी संख्‍या में नक्सली मौजूद हैं। छत्तीसगढ़ के डीजीपी ने बताया कि  बस्‍तर जिले के नगरनार इलाके में तिरिया और माछकोट के जंगलों में नक्सलवादियों और सुरक्षाबलों के बीच मुठभेड़ हुई। उन्होने कहा कि मुठभेड़ में करीब एक दर्जन नक्सलवादी मारे गए है, पुलिस ने मौके से सात शव बरामद कर लिए हैं, कुछ शवों को नक्सली ले जाने में कामयाब रहे। घटनास्‍थल की तलाशी लेने पर दो रायफल्‍स सहित कई हथियार भी बरामद किए गए हैं।
