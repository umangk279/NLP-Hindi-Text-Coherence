राज्यों के स्टार्टअप इकोसिस्टम की रैंकिंग का दूसरा संस्करण जारी की. केंद्रीय मंत्री पीयूष गोयल ने राष्ट्रीय मीडिया सेंटर में रिपोर्ट जारी की. इस मौक़े पर शहरी विकास मंत्री हरदीप पुरी भी वीडियो कॉफ्रेंसिंग के ज़रिए उपस्थित रहे. राज्य की रैंकिंग में सबसे बेहतर प्रदर्शन गुजरात का रहा है. 
मोदी सरकार ने युवाओं को स्वरोजगार देने के लिए स्टार्टअप इंडिया की शुरूआत की थी. इस महत्वकांक्षी अभियान में गुजरात ने सर्वश्रेष्ठ प्रदर्शन किया है. गुजरात स्टार्टअप के लिए अनुकूल माहौल उपलब्ध कराने के मामले में सबसे अच्छा प्रदर्शन करने वाला राज्य बना है. केन्द्रीय मंत्री पीयूष गोयल ने शुक्रवार को नई दिल्ली में स्टार्टअप को बढ़ावा देने वाले राज्यों की रैंकिंग जारी की. इस सूची में जहां गुजरात को सर्वश्रेष्ठ राज्य का सम्मान दिया गया है वहीं अंडमान निकोबार को सर्वश्रेष्ठ केंद्र शासित प्रदेश का तमगा दिया गया. जबकि कर्नाटक, केरल को भी  श्रेष्ठ राज्य घोषित किया गया  . इस प्रक्रिया में  6 कैटेगरी में रैंकिंग की गई. कार्यक्रम को आवास और शहरी कार्य मंत्री हरदीप पुरी ने संबोधित किया.
एकरूपता कायम करने और रैंकिंग प्रक्रिया के मानकीकरण के लिए राज्यों और संघ शासित प्रदेशों को दो समूहों में बांटा गया है. सभी संघ शासित प्रदेशों (दिल्ली को छोड़कर) तथा पूर्वोत्तर के सभी राज्यों (असम को छोड़कर) एक समूह में रखा गया है. अन्य राज्यों को दूसरे समूह में रखा गया है.'' इस प्रक्रिया में 22 राज्यों और संघ शासित प्रदेशों ने हिस्सा लिया है.
आपको बता दें कि शुरुआती निवेश मुहैया कराना,आसान नियम, नीतिगत समर्थन और इंक्यूबेटर केंद्रों की स्थापना करने जैसे नियमों के आधार पर राज्‍यों की रैंकिंग की गई है. सरकार ने स्टार्टअप इंडिया कार्य योजना फरवरी में शुरू की थी. इसका मकसद देश में उभरते उद्यमियों को प्रोत्साहन देना है. इसका लक्ष्य स्टार्टअप को टैक्स में छूट और इंस्पेक्टर-राज मुक्त व्यवस्था देना है. इसी के साथ दुनिया में भारत दूसरा सबसे बड़ा स्टार्टअप ईकोसिस्टम वाला देश बन गया है.
