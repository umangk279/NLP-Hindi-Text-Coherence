लोकसभा चुनाव के तीसरे चरण के लिए नामांकन भरने का आज आखिरी दिन, 23 अप्रैल को 14 राज्य की 115 सीट के लिए 23 अप्रैल को होगा मतदान, राहुल गांधी ने केरल की वायनाड सीट से भरा नामांकन पत्र। 
कांग्रेस अध्यक्ष राहुल गांधी आज केरल के वायनाड संसदीय क्षेत्र से अपना नामांकन दाखिल किया। नामांकन के वक्त बहन प्रियंका गांधी भी साथ में थी। हाल ही में कांग्रेस अध्यक्ष राहुल गांधी को लेकर घोषणा की गई है कि वह अपनी परंपरागत सीट अमेठी के साथ केरल से भी लोकसभा चुनाव लड़ेंगे। यह पहली बार होगा जब राहुल गांधी उत्तर प्रदेश से बाहर की किसी सीट पर अपनी ताल ठोंकेंगे। राहलु गांधी आज लोकसभा चुनाव के लिए नागपुर में एक जनसभा को भी सम्बोधित करेंगे।
चुनाव के तीसरे चरण के लिए नामांकन पत्र भरने का आज आखिरी दिन है। नामांकन पत्रों की जांच कल होगी और आठ अप्रैल तक नाम वापिस लिये जा सकेंगे। इस चरण में चौदह राज्‍यों और केन्‍द्रशासित प्रदेशों के 115 निर्वाचन क्षेत्रों में 23 अप्रैल को मतदान होगा। इस दौर में गोवा, गुजरात, केरल, दादरा और नगर हवेली, दमन और दीव और पुडुचेरी की सभी सीटों पर मत डाले जाएंगे। वहीं महाराष्ट्र और कर्नाटक की 14-14 सीटों, उत्तर प्रदेश की 10 , छत्तीसगढ़ की 7 , ओडिशा की 6, बिहार और पश्चिम बंगाल की पांच-पांच सीटों और असम की चार सीटों पर भी मतदान होगा। इस चरण में जम्मू-कश्मीर की अनंतनाग सीट भी चुनाव होगा।
