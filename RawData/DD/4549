गुजरात पहुंचने से पहले ही कमजोर पड़ा 'महा' चक्रवाती तूफान, कल दोपहर बाद दीव के तटीय इलाकों से टकरा सकता है तूफान, अलर्ट पर केंद्र और राज्य की एजेंसियां।  
गंभीर चक्रवाती तूफान में तब्दील होने से तूफान महा कमजोर पड़ चुका है। तूफान के कल दोपहर बाद गुजरात के दीव के तटीय इलाकों से टकराने की आशंका है। विशेषज्ञों के मुताबिक उसके बाद तूफान और कमजोर पड़ सकता है। तूफान के कल दीव और पोरबंदर के बीच गुजरात तट को पार करने की संभावना है। 
उधर चक्रवाती तूफान 'महा' से निपटने के लिए केंद्र और राज्य सरकारों ने अपनी तरफ से पूरी तरह तैयारी कर ली हैं। पीएम मोदी ने उच्च स्तरीय बैठक में हालात की समीक्षा की। नौसेना और वायुसेना एलर्ट पर हैं।
