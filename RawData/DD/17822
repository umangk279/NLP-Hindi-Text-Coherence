मशहूर वैज्ञानिक एवं शिक्षाविद् प्रो.यशपाल का कल रात नोएडा में निधन हो गया। वह 90 वर्ष के थे। 
 उनके पारिवारिक सूत्रों ने बताया कि प्रो.यशपाल का कल रात आठ बजे नोएडा के मैक्स अस्पताल में निधन हो गया। भारत के मशहूर वैज्ञानिक और शिक्षाविद् प्रोफेसर यशपाल का निधन हो गया है। 2013 में उन्हें पद्म विभूषण से भी सम्मानित किया गया था। 
इसके पहले 1976 में उन्हें पद्म भूषण से नवाजा गया था। यशपाल ने मैसाचुसेट्स इंस्टीट्यूट ऑफ टेक्नोलॉजी से फिजिक्स में पीएचडी डिग्री हासिल की थी। उन्होंने अपने करियर की शुरूआत टाटा इंस्टीट्यूट ऑफ फंडामेंटल रिसर्च से की।
1973 में सरकार ने उन्हें स्पेस एप्लीकेशन सेंटर का पहला डॉयरेक्टर नियुक्त किया गया। 1983-84 में वे प्लानिंग कमीशन के चीफ कंसल्टेंट भी रहे। 
