दृष्टिहीनता के कई कारण हो सकते हैं। इसका एक कारण, कॉर्निया में आई खराबी भी है। जो कई वजहों से हो सकती है। कॉर्निया के ख़राब होने से हुई दृष्टिहीनता को ठीक किया जा सकता है। ऐसा तभी संभव है जब कोई नेत्र दान करे । 
 हर वर्ष 25 अगस्त से 8 सितम्बर तक राष्ट्रीय नेत्रदान पखवाड़ा मनाया जाता है। इसका उद्देश्य नेत्रदान के महत्व के बारे में जागरूकता बढ़ाना और लोगों को नेत्रदान करने के लिए प्रेरित करना है। कॉर्निया में चोट या किसी बीमारी के कारण कॉर्निया को क्षति होने पर दृष्टिहीनता को ठीक किया जा सकता है। प्रत्यारोपण में आँख में से क्षतिग्रस्त या खराब कॉर्निया को निकाल दिया जाता है और उसके स्थान पर एक स्वस्थ कॉर्निया प्रत्यारोपित कर दिया जाता है।  
