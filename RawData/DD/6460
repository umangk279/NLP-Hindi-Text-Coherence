फीफा महिला विश्व कप का खिताब यूएसए ने जीत लिया है रविवार को नीदलैंड्स के खिलाफ खेले गये फाइनल मुकाबले में यूएसए की महिला टीम ने 2-0 से जीत हासिल की।  
यह चौथी बार है जब यूएसए ने इस खिताब को अपने नाम करने में सफलता प्राप्त की है। पहला हाफ गोलरिहत समाप्त होने के बाद खेल के 61वें मिनट में यूएसए की मेगन रेपीनो ने गोल दाग कर अपनी टीम को 1-0 से आगे कर दिया इसके 8 मिनट बाद ही यूएसए की टीम ने एक बार फिर बेहतरीन खेल दिखाया और इस बार उनकी खिलाड़ी रोज लावेले गोल करने में सफल रही। गौरतलब है कि इस टूर्नामेंट की शुरुआत 7 जून को हुई थी. इस बार का महिला वर्ल्ड कप काफी खास रहा क्योंकि चार नए देशों चिली, स्कॉटलैंड, दक्षिण अफ्रीका और जमैका की टीमों ने हिस्सा लिया था।
 
