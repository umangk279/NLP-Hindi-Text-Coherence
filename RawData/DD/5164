पिछले महीने सउदी अरब के तेल संयंत्रों पर हमले के मद्देनज़र अमेरिका सउदी अरब को 200 सैनिक, हवाई-रक्षा मिसाइल औऱ रडार  कराएगा मुहैया। 
अमेरिकी रक्षा विभाग पेंटागन ने कहा है कि वह 4 रडार प्रणाली, पेट्रि‍यट प्रक्षेपास्‍त्र और करीब 200 सहायक सैन्‍यबल सऊदी अरब भेजेगा। इस महीने के शुरू में सऊदी अरब के तेल प्रतिष्ठानों पर हुए हमलों को देखते हुए, सुरक्षा मजबूत करने के लिए ये कदम उठाया गया है। पेंटागन के प्रवक्‍ता जोनाथन हॉफमैन ने कहा कि इस तैनाती से सऊदी अरब के सैन्‍य और असैन्य आधारभूत ढ़ांचे की वायु और प्रक्षेपास्‍त्र सुरक्षा प्रणाली को मजबूती मिलेगी। सैन्‍य तैनाती की पहली घोषणा अमरीकी रक्षा मंत्री मार्क एस्‍पर ने पिछले शुक्रवार को की थी। 
