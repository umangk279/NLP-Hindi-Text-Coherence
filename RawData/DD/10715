अमेरिका और चीन के बीच व्यापार युद्ध के गहराने और बीजिंग की ओर से दक्षिण चीन सागर में सैन्य मौजूदगी में वृद्धि करने को लेकर बढ़ते तनाव के बीच दोनों देशों के विदेश मंत्रियों ने कल बीजिंग में मुलाकात की। 
अमेरिका और चीन के बीच व्यापार युद्ध के गहराने और बीजिंग की ओर से दक्षिण चीन सागर में सैन्य मौजूदगी में वृद्धि करने को लेकर बढ़ते तनाव के बीच दोनों देशों के विदेश मंत्रियों ने कल बीजिंग में मुलाकात की।  राष्ट्रपति डोनाल्ड ट्रंप ने चीन से आने वाले सामान पर अतिरिक्त शुल्क लगा दिया था और मांग की थी कि बीजिंग 335 अरब डॉलर का व्यापर घाटा कम करे। इसके बाद अमेरिका और चीन के बीच जून से वाक् युद्ध चल रहा है। चीन ने भी अमेरिका से आने वाले सामान पर जवाबी शुल्क लगा दिया। चीन की यात्रा पर आए अमेरिकी विदेश मंत्री माइक पोंपियो ने अपने चीनी समकक्ष वांग यी से दोनों देशों के बीच बढ़ते तनाव पर पांच घंटे लंबी बातचीत की। 
