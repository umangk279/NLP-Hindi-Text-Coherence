सुरक्षाबलों की तत्परता के चलते  कुपवाड़ा में भारतीय सेना ने पाकिस्तान की खूंखार बैट यानि की Border Action Team की एक टुकड़ी और उसके साथ के आतंकियों को मार भगाया है। 
 पाकिस्तानी सेना ने जम्मू कश्मीर के पुंछ और बालाकोट सेक्टर में नियंत्रण रेखा के निकट अग्रिम चौकियों को निशाना बनाते हुए मोर्टार दागे तथा छोटे हथियारों से गोलीबारी की। पाकिस्तानी सेना ने नियंत्रण रेखा से लगे पुंछ में सुबह करीब सवा आठ बजे से बिना किसी उकसावे के अग्रिम चौकियों को निशाना बनाया। उन्होंने छोटे हथियारों, स्वचालित रायफलों से गोलीबारी की और मोर्टार दागे। इससे पहले, 24 सितंबर को बालाकोट सेक्टर में नियंत्रण रेखा एलओसी से लगी अग्रिम चौकियों पर पाकिस्तान द्वारा की गयी गोलीबारी में सेना के दो जवान घायल हो गये थे। 
