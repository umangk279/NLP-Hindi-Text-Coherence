टेरर फंडिंग पर कड़ा प्रहार करते हुए राष्ट्रीय जांच एजेंसी आज कश्मीर के बारामुला में ताबतोड़ 4 जगहों पर छापेमारी की। छापेमारी के दौरान सीआरपीएफ और स्थानीय पुलिस भी एनआईए के साथ रही । 
हवाला नेटवर्क और पाकिस्तान से टेरर फंडिंग की साजिश में संलिप्त होने का शक में एनआईए पिछले कुछ दिनों से लगातार जम्मू-कश्मीर में अलग-अलग ठिकानों पर छापेमारी कर रही है। एनआईने ने व्यापारी बारामूला गौहर अहमद भट पुत्र मोहम्मद अकबर भट और सोपोर के सनाउल्ला के घर छापेमारी की है।
एनआईए ने इससे पहले 23 जुलाई को दक्षिण कश्मीर के पुलवामा जिले में स्थित केलर इलाके में बिजनसमैन गुलाम अहमद वानी के घर पर छापेमारी की थी। भारत-पाक के बीच क्रॉस एलओसी ट्रेड का काम करने वाले वानी पर हवाला नेटवर्क और पाकिस्तान से टेरर फंडिंग की साजिश में संलिप्त होने के शक के आधार पर यह छापेमारी की गई थी। 
