कठुआ गैंग रेप और हत्या मामले में गवाहों की याचिका पर सुनवाई करते हुए जम्मू कश्मीर सरकार ने आज सीलबंद रिपोर्ट सुप्रीम कोर्ट में पेश की है।  
जम्मू कश्मीर सरकार की तरफ से कहा गया है कि गवाहों के बयान कराए जा चुके हैं और उनके मुताबिक उन्हें कोई प्रताड़ना नहीं दी जा रही है। कहा गया है कि कुछ नए तथ्य सामने आए हैं जिनके आधार पर और भी पूछताछ की जरूरत है। कोर्ट ने अपने आदेश में कहा है कि गवाहों को जब भी पूछताछ के लिए बुलाया जाएगा तो उनके परिजन साथ हो। दरअसल, इस मामले के तीन गवाहों ने सुप्रीम कोर्ट में याचिका लगाकर पुलिस पर प्रताड़ना का आरोप लगाया है। मामले की अगली सुनवाई जुलाई में होगी।
