पूर्व वित्त मंत्री पी चिदंबरम के बेटे और आईएनएक्स मीडिया केस में आरोपी कार्ति चिंदबरम पर होली के दिन सीबीआई ने सवालों की बौछार की. 
सूत्रों के अनुसार सीबीआई के अफसरों ने सुबह 9 बजे से उनसे पूछताछ शुरू कर दी थी. ये पूछताछ करीब 7 घंटे तक चली. इस दौरान सीबीआई के अधिकारियों ने सबूत और दस्तावेज कार्ति के सामने रखे और उनसे जवाब मांगा.
सीबीआई अफसरों ने कार्ति को एफआईपीबी क्लीयरेंस से जुड़े दस्तावेज कार्ति को दिखाए. इसके अलावा उनकी कंपनी चैस मैनेजमेंट लिमिटेड के सिलसिले में भी उनसे पूछताछ की.
