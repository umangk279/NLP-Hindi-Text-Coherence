रूस में कोरोना वायरस संक्रमित मरीज़ों को अगले हफ़्ते से एंटीवायरल ड्रग एविफैविर (Avifavir) दी जाएगी. रूस डायरेक्ट इन्वेस्टमेंट फंड (आरडीआईएफ) ने इसे गेम चेंजर बताया है. आरडीआईएफ के हेड किरिल दिमित्रीव ने जानकारी दी है कि रूस के अस्पतालों में 11 जून से मरीजों को यह दवा दी जाएगी. उन्होंने बताया कि हर महीने 6,000 लोगों को यह दवा दी जाएगी. 
रूस ने फिलहाल इस दवा को अस्थाई रूप से पंजीकृत किया है. यह दवा जापानी फ्लू ड्रग एविगन का एक सामान्य संस्करण है. ऐसा बताया जा रहा है कि यह क्लिनिकल ट्रायल में कोरोना वायरस की रोकथाम में सबसे उत्तम दवा पाई गई है. रूस के अलावा किसी भी देश ने अब तक किसी भी दवा को मंज़ूरी नहीं दी है.
कोरोनो वायरस को लेकर दुनियाभर में रिसर्च जारी है. दवा कंपनियां टीके विकसित करने के लिए लगी हुई हैं. ऐसे में आरडीआईएफ और ChemRar समूह के संयुक्त प्रयास से एविफैविर दवा का निर्माण किया गया है.
आरडीआईएफ के सीईओ किरिल दिम्रीक ने कहा, "एविफैवीर न केवल रूस की पहली बल्कि दुनियाभर में पहली पंजीकृत एंटी कोरोना वायरल दवा है. उनके अनुसार रूस के अस्पतालों में 11 जून से मरीजों को यह दवा दी जाएगी.
एविफैवीर, Fujifilm Holdings Corp के एविगन का एक सामान्य संस्करण है. जिसे इसी मार्च में एक गैर चीनी संस्थान ने अध्ययन के दौरान एंटी-एचआईवी दवा से ज्यादा वायरस के रोकथाम में काफी प्रभावी पाया था.
दुनियाभर की कंपनियां इसका उत्पादन करने पर विचार कर रही हैं, जिसमें ग्लेनमार्क फार्मास्युटिकल्स वर्तमान में भारत में तीसरे चरण की क्लिनिकल ट्रायल तैयारी में है. उम्मीद लगाई जा रही है जुलाई में इसकी शुरुआत हो सकती है.
कोविड-19 के रोकथाम के लिए जापानी एंटीवायरल दवा एविगन के परीक्षण पर कार्य कर रहे प्रमुख शोधकर्ता योहेई डोई का कहना है कि दवा काम करती है या नहीं रोगियों पर लगातार टेस्ट किया जा रहा है.
