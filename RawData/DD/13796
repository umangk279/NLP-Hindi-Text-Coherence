अमेरिका के राष्ट्रपति डोनाल्ड ट्रंप और उत्तर कोरिया के नेता किम जोंग उन के बीच आगामी मंगलवार को सिंगापुर में होने वाली ऐतिहासिक बैठक से पहले ट्रंप ने दिए सकारात्मक संकेत, कहा अगर सिंगापुर में सब कुछ ठीक रहता है तो वह किम को व्हाइट हाउस आने का देंगे निमंत्रण 
अमेरिका के राष्ट्रपति डोनल्ड ट्रंप ने कहा है कि वो उत्तर कोरिया के नेता किम जोंग-उन को अमरीका आने का न्योता दे सकते हैं. ट्रंप ने कहा कि अगर 12 जून को सिंगापुर में उनकी किम जोंग के साथ मुलाक़ात ठीक रही तो वो इस बारे में विचार कर सकते हैं. जापान के प्रधानमंत्री शिंज़ो आबे से 12 जून को होने वाले सम्मेलन के बारे में चर्चा के बाद ट्रंप ने ये टिप्पणी की।
ट्रंप ने कहा कि कोरियाई युद्ध को खत्म करने को लेकर समझौता संभव है. उन्होंने कहा, "उसके बाद क्या होता है, ये वाकई बहुत अहमियत रखता है." अमेरिका और उसके क्षेत्रीय सहयोगी चाहते हैं कि उत्तर कोरिया अपना परमाणु कार्यक्रम छोड़ दे, लेकिन ट्रंप ने माना कि सिर्फ़ एक बैठक में ही लक्ष्य हासिल नहीं हो सकता और इसमें लंबा समय लग सकता है।
