गृह मंत्रालय ने नोवल कोरोना वायरस के फैलने की रोकथाम के लिए लागू किए गए 21 दिन के देशव्यापी लॉकडाउन के तहत कुछ और सेवाओं को छूट दी है। इनमें कृषि उत्पादों की सीधी बिक्री, आंगनवाड़ी कार्यकर्ताओं और आयुष से संबंधित स्वास्थ्य सुविधाओं को लॉकडाउन से छूट की सूचि में रखा गया है। 
गृह सचिव अजय भल्‍ला ने राज्‍यों के मुख्‍य सचिवों को पत्र लिखकर स्‍पष्‍ट किया है कि इन सेवाओं और उनसे संबंधित सामान के प्रबंधन से जुड़े कर्मियों को अन्‍य आवश्‍यक सेवाओं की तरह ही छूट दी जाएगी।
