श्रीलंका में शनिवार को कोरोना वायरस से संक्रमण के आठ नये मामले सामने आए,सं‍क्रमित व्‍यक्तियों की संख्‍या 137 हुई. 
श्रीलंका में कोरोना वायरस से संक्रमण के आठ नये मामले सामने आए। इसके साथ ही देश में सं‍क्रमित व्‍यक्तियों की संख्‍या 137 हो गई है। देश में अभी तक कुल 198 लोग कोरोना से संक्रमित हुए हैं, इनमें से 54 लोग ठीक हो गए हैं और सात की मौत हो गई है। श्रीलंका में पिछले तीन सप्‍ताह से कर्फ्यू लगा हुआ है और पुलिस ने सड़क पर चलने वाले सभी लोगों के लिए मॉस्‍क पहनना अनिवार्य कर दिया है। इस बीच श्रीलंकाई नौसेना ने कहा है कि अन्‍य देशों से श्रीलंका में आने वाले कोरोना संक्रमित लोगों को रोकने के लिए सुरक्षा व्‍यवस्‍था कड़ी कर दी गई है।
