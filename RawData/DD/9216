सिडनी में तीसरे और अंतिम टी-20 मुकाबले में विराट कोहली और शिखर धवन की धुआंधार पारी की बदौलत भारत ने ऑस्ट्रेलिया को दी 6 विकेट से शिकस्त, सीरीज़ 1-1 से बराबर। भारत ने 4 विकेट पर दो बाल रहते हासिल किया 168 रन का लक्ष्य। 
भारत और ऑस्ट्रेलिया के बीच तीन टी20 मैच की सीरीज़ का तीसरा मुक़ाबला भारत ने 6 विकेट से अपने नाम कर लिया। कप्तान विराट कोहली ने 61 रन की नाबाद पारी खेली। इस तरह तीन मैच की टी20 सीरीज़ 1-1 से बराबर रही।सिडनी में खेले गए तीसरे टी20 में भारत की ओर से 4 विकेट झटकने वाले क्रुणाल पांड्या को मैन ऑफ द मैच चुना गया।
सीरीज़ बचाने की चुनौती पर बनी रही टीम इंडिया की शान,क्योकि सिडनी में जीता हिंदुस्तान।जीत के लिए बेहद ज़रूरी इस तीसरे टी20 में विराट के लिए शुरूआत टॉस की हार के साथ हुई।पिच के मिजाज़ को भांपते हुए ऑस्ट्रेलिया ने बल्लेबाज़ी का फैसला लिया।कप्तान एरौन फिंच और ओपनर डीजीएम शॉर्ट ने ऑस्ट्रेलिया को तूफ़ानी शुरूआत दी और 8 की औसत से खेलते हुए 8 ओवर में 64 रन स्कोरबोर्ड पर चढ़ा दिए।ऑस्ट्रेलिया की इस रफ्तार पर ब्रेक लगाने काम किया स्पिनर्स ने।पहले कुलदीप यादव ने स्ट्राइकर एरौन फिंच को 28 पर पवैलियन लौटाया और इसके अगले ही ओवर में क्रुणाल पांड्या की फिरकी ने कमाल दिखाते हुए डीजीएम शार्ट और उसके बाद बेन मैकडरमट का विकेट झटक ऑस्ट्रेलिया द्वारा शुरू में कमाई रनों की दौलत पर पानी फेरने का काम किया।क्रुणाल पांड्या का ख़ौफ कंगारूओं पर बरकरार रहा और जल्द ही ऑलराउंडर ग्लेन मैक्सवेल और एलेक्स कैरी के विकेट भी सामने आ गए।स्पिनर्स के स्पीडब्रेकर ने ऑस्ट्रेलिया को 164 रन पर रोक दिया।ऑस्ट्रेलिया की टीम 20 ओवर में 6 विकेट पर 164 रन बना सकी।
जीत के लिए 165 रन का पीछा करने की शुरूआत भारतीय टीम ने शानदार तरीके से की।धवन की धमक और रोहित की चमक ने 6 ओवर में टीम इंडिया के स्कोर को 67 पर पहुंचा दिया।लेकिन इसी स्कोर पर मिचेल स्टार्क की इस गेंद पर शिखर धवन चकमा खा गए और एलबीडब्लू हुए।धवन 41 पर आउट हुए।धवन का जाना था कि 41 पर ही जंपा ने रोहित को बोल्ड मार टीम इंडिया को दोहरा झटका दिया।के.एल.राहुल और विराट कोहली ने तीसरे विकेट के लिए 41 रन की साझेदारी को सामने रखा लेकिन राहुल के लूज़ शॉट ने इस पार्टनरशिप को ख़त्म कर दिया।राहुल की विकेट के बाद दो विकेट और धड़ाधड़ सामने आ गए।कोहली के लिए चौथी विकेट गिरना अल्टीमेटम रहा और उन्होने अपने बल्ले का मुंह खोल दिया।विराट ने 34 गेंद पर अर्धशतक लगाया।तो दूसरी ओर दिनेश कार्तिक ने भी खुलकर हाथ दिखाया,इन दोनो के बीच 60 रन की साझेदारी हुई और भारत ने 19.4 ओवर में 168 रन बना 6 विकेट से मुक़ाबला जीत सीरीज़ को 1-1 की बराबरी पर ख़त्म किया।
