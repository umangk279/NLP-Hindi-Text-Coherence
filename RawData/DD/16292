चार बार की फुटबॉल विश्व चैम्पियन इटली 60 साल में पहली बार फुटबॉल विश्व कप के लिए क्वालीफाई करने में नाकाम रही है। कल मिलान में इटली और स्वीडन के बीच खेला गया प्लेऑफ गोलरहित ड्रॉ रहा।  
 सैन सीरो स्टेडियम में खेले गए इस मैच में स्वीडन की टीम ने इटली को रोकने के लिए ज़बर्दस्त खेल दिखाया। उन्होंने इस प्लेऑफ में 1-0 के एग्रीगेट से जीत दर्ज की और रूस में होने वाले विश्व कप में जगह बनाई। इटली की टीम 1958 में विश्वकप के लिए क्वालीफाई करने में नाकाम रही थी लेकिन उसके बाद से उन्होंने हर विश्व कप में हिस्सा लिया था। पिछली बड़ी प्रतियोगिता जिसमें इटली नहीं खेल पाई थी वो थे 1984 और 1992 की यूरोपियन चैम्पियनशिप। वहीं स्वीडन की टीम को अब 12वीं बार विश्वकप में हिस्सा लेने का मौका मिला है। 
