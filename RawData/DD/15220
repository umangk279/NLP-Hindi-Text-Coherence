केंद्रीय गृह राज्यमंत्री और नागालैंड चुनाव के लिए भाजपा प्रभारी किरेन रिजिजू ने कहा है कि 27 फरवरी को होने वाले चुनाव के लिए भाजपा ने नवगठित नेशनल डेमोक्रेटिक पीपुल्स पार्टी के साथ सीट समझौता किया है. 
गुवाहाटी में पत्रकारों को संबोधित करते हुए किरेन रिजिजू ने कहा कि एनडीपीपी 40 सीटों पर चुनाव लड़ेगी, जबकि भाजपा 20 सीटों पर चुनाव लड़ेगी. साथ ही केंद्रीय गृह राज्यमंत्री ने साफ किया कि वे सत्ताधारी एनडीएफ के साथ अपने संबंध नहीं तोड़ रहे हैं.
