तीन देशों की यात्रा के आखिरी चरण में राष्ट्रपति रामनाथ कोविंद चेक गणराज्य़ की यात्रा पर हैं इस दौरान राष्ट्रपति रामनाथ कोविंद ने चेक गणराज्य के प्रधानमंत्री से की मुलाकात 
तीन देशों की यात्रा के आखिरी चरण में राष्ट्रपति रामनाथ कोविंद चेक गणराज्य़ की यात्रा पर हैं। इस महत्वपूर्ण यात्रा के दौरान भारत और चेक गणराज्य के बीच शुक्रवार को पांच अहम समझौतों पर दस्तखत हुए। इनमें डिप्लोमेटिक पासपोर्ट धारकों के लिए वीजा छूट से जुड़ा समझौता भी शामिल है। राष्ट्रपति कोविंद ने बाद में चेक गणराज्य की राजधानी प्राग में चेक-इंडिया बिज़नेस फोरम की बैठक को संबोधित किया। इस अवसर पर राष्ट्रपति ने कहा कि चेक गणराज्य भारत का प्रमुख व्यापारिक सहयोगी है। उन्होंने कहा कि भारत की विकास गाथा और चेक गणराज्य की तकनीकी दक्षता के कारण दोनों देशों प्राकृतिक सहयोगी हैं।  राष्ट्रपति ने कहा कि भारत चेक गणराज्य को एक अग्रणी आर्थिक भागीदार मानता है। भारत के विकास की कहानी और चेक तकनीकी विशेषज्ञता और विनिर्माण कौशल दोनों देशों को प्राकृतिक रूप से भागीदार बनाती है।
