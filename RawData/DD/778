अमेरिका के अंतरिक्ष केंद्र नेशनल एरोनॉटिक्स एंड स्पेस एडमिनिस्ट्रेशन (NASA) के दो अंतरिक्ष यात्रियों को लेकर SpaceX का क्रू ड्रैगन इंटरनेशनल स्पेस स्टेशन से वापस धरती पर सुरक्षित लैंड हो गया है । साथ ही दोनों अंतरिक्ष यात्रियों को भी कैप्सूल से सुरक्षित बाहर निकाल लिया गया है। 
स्पेस एक्स के क्रू ड्रैगन वापस धरती पर वापस लौटा, जिसके बाद कैप्सूल को NASA की टीम ने रिसीव किया और दोनों अंतरिक्ष यात्रियों को सुरक्षित बाहर निकाला गया। अमेरिका ने अंतरिक्ष कंपनी Space X के जरिये NASA के दो अंतरिक्ष यात्रियों को समुद्र में उतारा गया। 45 साल में पहली बार अमेरिकी अंतरिक्ष यात्रियों ने स्प्लैश डाउन किया है। पिछली बार 1975 में अमेरिका-सोवियत संघ के अपोलो-सोयुज संयुक्त मिशन के तहत ऐसा किया गया था।
इस सफलता के साथ ही एलन मस्क की कंपनी स्पेस एक्स के लिए अगले महीने एक और लॉन्च तथा अगले साल तक पर्यटकों के साथ अंतरिक्ष यान भेजने का रास्ता साफ हो गया। टेस्ट पायलट डग हर्ले और बॉब बेनकेन अंतरराष्ट्रीय अंतरिक्ष स्टेशन (ISS) से रवाना होने के 24 घंटे के भीतर इस ड्रैगन कैप्सूल को लेकर मेक्सिको की खाड़ी में उतरे हैं। SpaceX का ड्रैगन क्रू कैप्सूल रविवार को सफलतापूर्वक पृथ्वी पर लौट आया। यह कैप्सूल दो महीने पहले फ्लोरिडा से रवाना हुआ था।
दोनों यात्री अपने साथ एक अमेरिकी झंडा लेकर लौटे, जिसे नौ साल पहले अंतरिक्ष में भेजा गया था। कैप्सूल अंतरराष्ट्रीय अंतरिक्ष स्टेशन से शनिवार को पृथ्वी की ओर रवाना हुआ था। जिसके बाद मौके पर पहुंची स्पेसएक्स और नासा की टीम ने कैप्सूल को समुद्र से बाहर निकाला। इससे अंतरिक्ष में गए नासा के दो अंतरिक्ष यात्री पृथ्वी पर लौटे हैं। अंतरिक्ष यात्री बॉब बेह्नकेन (49) और डग्लस हर्ली (53) स्वस्थ बताए गए हैं। पृथ्वी पर उतरने के एक घंटे से भी ज्यादा समय बाद दोनों को कैप्सूल से निकाला गया। 
 
