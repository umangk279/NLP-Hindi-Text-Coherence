वित्‍त मंत्री अरूण जेटली ने कहा, देश में प्रत्‍यक्ष कर संग्रह में हर साल 15 से 20 प्रतिशत की वृद्धि। महालेखाकारों के सम्‍मेलन में वित्त मंत्री ने मौजूदा सरकार के कार्यकाल के दौरान प्रत्यक्ष करदाताओं की संख्या 7.6 करोड़ होने की जताई उम्मीद।   
वित्‍तमंत्री अरूण जेटली ने कहा है कि कर संग्रह में हर साल 15 से 20 प्रतिशत की क्रमिक वृद्धि हो रही है। कल नई दिल्‍ली में 29वें सीएजी कांफ्रेंस के समापन सत्र को संबोधित करते हुए वित्‍तमंत्री ने कहा कि कड़ाई से नियमों का पालन करने के कारण प्रत्‍यक्ष कर संग्रह में वृद्धि हो रही है। वित्त मंत्री अरूण जेटली ने कहा देश की अर्थव्यवस्था का तेजी से विस्तार हो रहा है और इसके साथ ही आने वाले दिनों में सीएजी की भूमिका और अधिक महत्वपूर्ण हो जाएगी।
