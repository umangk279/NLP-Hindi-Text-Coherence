 
अमेरीका के वित्त विभाग ने ईरान के विदेश मंत्री मोहम्मद जवाद जरीफ पर आर्थिक प्रतिबन्ध लगा दिए हैं। इन प्रतिबंधों के अनुसार अमरीका में ज़रीफ़ की सम्पत्ति या अमरीकी संस्थाओं द्वारा नियंत्रित उनकी सम्पत्ति के किसी प्रकार के लेन देन पर रोक लगा दी गई है।
वित्तमंत्री स्टीवन नुचिन ने कहा कि ज़ावेद ज़रीफ़ ईरान के प्रमुख नेता अयातुल्ला अली खमेनी के विनाशकारी एजेंडे पर काम कर रहे हैं। पिछले साल अमरीका द्वारा 2015 के परमाणु समझौते से  हटने से अमरीका और ईरान के बीच तनाव बढ़ गया है। इस समझौते का मकसद ईरान की परमाणु गतिविधियों पर प्रतिबंध लगाना था।
अमेरिका के प्रतिबंध के जवाब में ज़रीफ ने कहा कि अमरीका के इस फैसले से उनके या उनके परिवार के ऊपर कोई असर नहीं पड़ेगा, क्योंकि ईरान के बाहर उनकी कोई सम्पत्ति या अनुबंध नहीं है। 
