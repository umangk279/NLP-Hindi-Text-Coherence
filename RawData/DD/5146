मुंबई में रक्षा मंत्री राजनाथ सिंह की मौजूदगी में नौसेना में शामिल हुई खंडेरी, रक्षा मंत्री ने किया पाकिस्तान को आगाह, कहा- नापाक इरादों से पहले सोच ले अपना अंजाम।  
भारत की दूसरी स्कॉर्पियन क्लास सबमरीन आईएनएस खंडेरी आज नौसेना में शामिल हो गई। मुंबई में रक्षा मंत्री राजनाथ सिंह और चीफ ऑफ नेवल स्टाफ की मौजूदगी में खंडेरी की ताकत नौसेना को मिल गई। इसके अलावा पी-17ए वर्ग के पहले युद्धपोत आईएनएस नीलगिरी और युद्धपोतों को खड़ा करने के लिए ड्रायडॉक का भी आज मुंबई नेवल डॉकयार्ड पर उद्घाटन किया गया। इस मौके पर राजनाथ सिंह ने पाकिस्तान को कड़ा संदेश देते हुए कहा कि पड़ोसी देश को यह समझना होगा कि भारत की मजबूत इच्छाशक्ति और बढ़ती नौसैनिक क्षमता से हम उसे कभी भी बड़ा नुकसान पहुंचा सकते हैं।
