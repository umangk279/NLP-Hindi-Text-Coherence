सूचना और प्रसारण मंत्री स्‍मृति ईरानी और संचार मंत्री मनोज सिन्‍हा ने कल वीडियो कांफ्रेंसिंग के ज़रिए गुजरात के वलसाड जिले के उदवाड़ा गांव में फ्री वाई-फाई सेवा की शुरूआत की। स्मृति ईरानी ने सांसद आदर्श ग्राम योजना के तहत इस गांव को गोद लिया है। इस मौके पर ईरानी ने कहा कि वाई-फाई सेवा शुरू होने से उदवाड़ा तथा आसपास के इलाकों में रहने वाले छह हजार ग्रामीण लाभान्‍वित होंगे। उन्होंने कहा कि पीएम ने डिजिटल इंडिया का जो सपना देखा है वो साकार हो रहा है। 
इस मौके पर संचार मंत्री मनोज सिन्‍हा ने कहा कि ऑप्‍टीकल फाइबर केबल नेटवर्क बढ़कर 14 लाख किलोमीटर हो चुका है। अभी तक लगभग 1 लाख ग्राम पंचायत को वाईफाई सुविधा से लैस किया जा चुका है । उन्होंने कहा कि वाई- फाई ने गांव में क्रांति पैदा की है। देश में डिजिटल डिवाइड खत्म हो रहा है।
देश के दूर- दराज के गावों में डिजिटल क्रान्ति को बढ़ावा देना सरकार की प्राथमिकताओं में शामिल है । बुधवार को दो केन्द्रीय मंत्रियों ने वीडियो कॉन्फ्रेंसिंग के माध्यम से सांसद आदर्श योजना के तहत गुजरात में वलसाड जिले के उदवाड़ा ग्राम पंचायत में बीएसएनएल की फ़्री वाई- फ़ाई सुविधा का उद्घाटन किया । वाई फाई जैसी आधुनिकतम संचार तकनीक को गाव तक पहुचाना पीएम मोदी के विजन को पूरा करने की दिशा में उठाया गया कदम है। केन्द्रीय सूचना प्रसारण मंत्री स्मृति ईरानी ने सांसद आदर्श ग्राम योजना के तहत गाव का चयन किया है। इस मौके पर स्मृति ईरानी ने कहा कि पीएम ने डिजिटल इंडिया का जो सपना देखा है वो साकार हो रहा है ।
केन्द्रीय संचार मंत्री मनोज सिन्हा ने कहा कि अभी तक लगभग 1 लाख ग्राम पंचायत को वाई-फाई सुविधा से लैस किया जा चुका है । उन्होंने कहा कि वाई-फाई ने गांव में क्रांति पैदा की है। देश में डिजिटल डिवाइड खत्म हो रहा है। वित्तीय समावेशन को सरकार ने आगे बढाया है। इससे किसानों को भी फायदा मिलने लगा है, इस क्षेत्र में पिछले कुछ वर्षों में संतोसजनक प्रगति हुई है।
डिजिटल इंडिया के सपने को साकार करने के लिये कई स्तरों पर काम किया जा रहा है । जिससे न्यू इंडिया का पीएम मोदी का सपना पूरा हो सके । पिछले कुछ वर्षो से तेज गति से काम हुआ है । पहले 7 लाख के मुकाबले अब 14 लाख ऑप्टिकल फाइबर है और साथ ही आज डेटा सबसे ज्यादा सस्ता है ।
