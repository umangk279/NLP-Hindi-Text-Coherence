प्रधानमंत्री नरेंद्र मोदी ने सोमवार को दुनियाभर से आए तेल और प्राकृतिक गैस विशेषज्ञों और सीईओ से मुलाक़ात की। बैठक में शीर्ष कंपनियों रोनेफ़्ट, बीपी, रिलायंस, सऊदी अरामको, एक्सॉन मोबिल, रॉयल डच शेल, ओएनजीसी और इंडियन ऑयल के सीईओ शामिल हुए। 
 बैठक में केंद्रीय मंत्री धर्मेंद्र प्रधान और आरके सिंह सहित नीति आयोग, प्रधानमंत्री कार्यालय, पेट्रोलियम मंत्रालय और वित्त मंत्रालय के वरिष्ठ अधिकारी भी उपस्थित रहे। बैठक में शामिल हुए कई प्रतिनिधियों ने भारत में पिछले तीन सालों में हुई प्रगति और सुधारों की भी सराहना की। साथ ही मोदी सरकार द्वारा ऊर्जा क्षेत्र में किए गए सुधार की भी तारीफ़ की।
