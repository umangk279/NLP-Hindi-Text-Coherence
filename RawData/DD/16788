सुप्रीम कोर्ट ने सोमवार को अपने एक अहम फैसले में दिल्ली और एनसीआर में 31 अक्टूबर तक पटाखों की बिक्री पर प्रतिबंध लगा दिया है। इस निर्णय का सीधा असर ये होगा कि दिल्ली-एनसीआर में दिवाली के मौके पर पटाखे नहीं मिल पाएंगे। हालांकि कोर्ट ने पटाखे जलाने पर कोई प्रतिबंध नहीं लगाया है। कोर्ट ने यह फैसला सुनाते हुए कहा कि हमें कम से कम एक दिवाली बिना पटाखों के मनाकर देखना चाहिए। कोर्ट के इस फैसले पर पर्यावरण प्रेमी तो खुश है लेकिन समाज के अन्य हिस्सों से मिली-जुली प्रतिक्रियाएं आ रही हैं। 
 अगर आप दिल्ली-एनसीआर में रहते हैं तो आपकी ये दिवाली काफी शांत रहने वाली है। इसकी वजह है सुप्रीम कोर्ट का वो फैसला जिसके तहत दिल्ली-एनसीआर में पटाखों की बिक्री पर एक नवंबर तक रोक लगाई गई है। इस बार दिवाली 19 अक्टूबर को मनाई जाएगी जिसका मतलब है कि दिल्ली और आसपास के इलाकों में दीवाली से पहले पटाखों की बिक्री नहीं होगी।
