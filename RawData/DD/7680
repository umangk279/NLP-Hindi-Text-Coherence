सियासी रण में तीन रैलियां करके प्रधानमंत्री नरेंद्र मोदी ने विपक्ष पर बरसते हुए पाकिस्तान के प्रवक्ता की तरह बर्ताव करने का आरोप लगाया है। पीएम मोदी ने कहा कांग्रेस जब सत्ता में आती है तब आतंकवाद, महंगाई, हिंसा, भ्रष्टाचार, काला धन बढ़ जाता है और देश की समृद्धि, विश्वसनीयता घट जाती है। पीएम ने उमर अब्दुल्ला के बयान पर भी निशाना साधा।   
प्रधानमंत्री नरेन्द्र मोदी ने आज एक बार फिर भ्रष्टाचार से लड़ने का अपना संकल्प दोहराया और ओडिशा के कालाहांडी में एक चुनावी जनसभा को संबोधित करते हुए विपक्ष पर आरोप लगाया कि वो भ्रष्टाचारियों को बचाता है। प्रधानमंत्री ने कहा कि इस चुनाव में देश की जनता को यह तय करना है कि उसे भ्रष्टाचारियों के मददगार चाहिए या चौकीदार चाहिए। नरेन्द्र मोदी ने ओडिशा के अलावा आज बिहार में भी चुनावी रैलियां की। अपनी रैलियों में उन्होंने देश की सुरक्षा का मुद्दा भी उठाया और कहा कि पहली बार भारतीय सैनिकों ने आतंकवादियों के घर में घुसकर उन्हें सबक सिखाया।
2019 लोकसभा चुनाव में प्रधानमंत्री नरेन्द्र मोदी का देशभर में ताबड़तोड़ रैलियां सिलसिला जारी है। मंगलवार को उन्होनें ओडिशा के कालाहांडी से विपक्ष पर जमकर निशाना साधा। पीएम ने कहा कि विपक्ष भ्रष्टाचारियों को मदद कर रहा है और वो देश में दशकों से चल आ रहे भ्रष्टाचार का खात्मा करके रहेंगे। पीएम ने कहा कि इस चुनाव के जरिये ये तय करना है कि देश को भ्रष्टचारियों के मददगार चाहिए या फिर चौकीदार चाहिए।  पीएम ने कांग्रेस और राज्य में सत्तासीन बीजेडी ने देश में गरीबों के साथ सिर्फ खिलवाड़ किया है।
पीएम ने कहा कि उनकी सरकार ने गरीबों और आदिवासियों के जीवन में बदलाव लाने का काम किया है। अपनी सरकार की उपलब्धियों को लोगों के रखा। उन्होंने कहा कि 5 वर्ष में इतना कर दिया है जितना पिछले 70 साल में विपक्ष ने नहीं किया।
बिहार के जमुई में रैली को संबोधित करते हुए प्रधानमंत्री मोदी ने कहा कि भारत के इतिहास में पहली बार आतंकियों के घऱ में घुसकर उनको सबक सिखाने का काम हमारे जवानों ने किया। लेकिन महामिलावटी लोगों को देश की सेना पर भरोसा नहीं है। पीएम मोदी ने उमर अब्बदुल्ला के उस बयान को लेकर उमर पर हमला बोला, जिसमें उन्होनें कहा था कि उनकी पार्टी जम्मू-कश्मीर की स्वायत्तता बहाल करने की कोशिश करेगी। 
जमुई के बाद पीएम गया में रैली के लिए पहुंचे। प्रधानमंत्री मोदी ने बिहार के महागठबंधन पर सीधा हमला बोला। पीएम ने कहा बिहार के किसानों की कांग्रेस ने कभी सुध नहीं ली।
पीएम ने शु्क्रवार की रैलियों में अपनी सरकार की गरीबों के लिए चलाई गई योजनाओं का खास तौर पर जिक्र किया। 
