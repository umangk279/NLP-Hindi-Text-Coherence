जम्मू-कश्मीर के शोपियां जिले के मेलहूरा गांव में सुरक्षा बलों ने मुठभेड़ में 4 आतंकवादियों को मार गिराया है।   
आतंकियों के छिपे होने सूचना की सूचना मिलने के बाद सीआरपीएफ की 178वीं बटालियन, 55 राष्ट्रीय राइफल्स तथा जैनपुरा की एसओजी टीम ने गांव की घेराबंदी कर तलाशी अभियान चलाया। तलाशी अभियान के दौरान मकान में छिपे आतंकियों ने सुरक्षा बलों पर गोलीबारी शुरु कर दी, तब सुरक्षा बलों ने जवाबी कार्रवाई में चारों आतंकवादियों को ढेर कर दिया।
घटनास्थल से आतंकियों के शव के साथ हथियार भी बरामद किए गए। अभी चारों आतंकवादियों की शिनाख्त की जा रही है।
