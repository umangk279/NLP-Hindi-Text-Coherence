प्रधानमंत्री नरेंद्र मोदी ने मौजूदा दौर में देश की आर्थिक स्थिति पर उठ रहे सवाल पर अपनी बात खुल कर रखी। पीएम ने कहा कि महज एक तिमाही के आंकड़ों के आधार पर देश की आर्थिक हालत को खराब बताने की जरूरत नही है। पीएम ने कहा कि लोग इस मसले पर राजनीति कर रहे हैं।     
 प्रधानमंत्री नरेंद्र मोदी   बुधवार को पहुंचे तो थे द इंस्टीट्यूट ऑफ कंपनी सेक्रेटरीज ऑफ इंडिया  के गोल्डन जुबली ईयर समारोह का उद्घाटन करने लेकिन उन्होंने वहां पर अर्थव्यवस्था के मोर्च पर खुलकर सरकार का पक्ष रखा ।  2017-18 की पहली तिमाही में विकास दर में गिरावट को लेकर हल्ला मचाने वालों पर बुधवार को पीएम नरेंद्र मोदी जमकर बरसे । पीएम ने कहा कि  एक तिमाही की ग्रोथ कम होने पर ही कुछ लोग निराशा फैला रहे हैं  ।
पीएम ने कहा कि पिछली सरकार के 6 साल में 8 बार ऐसे मौके आए जब विकास दर 5.7 प्रतिशत या उससे नीचे गिरी । उन्होंने कहा कि देश की अर्थव्यवस्था ने ऐसी तिमाही भी देखी है जब  विकास दर 0.2 प्रतिशत, 1.5 प्रतिशत तक गिरी । पीएम ने पिछले तीन सालों में 7.5 फीसदी की ग्रोथ हासिल करने के बाद जीडीपी ग्रोथ में कमी हुई है लेकिन सरकार इसको पलटने के लिए पूरी तरह से तैयार है ।
पीएम ने कहा कि कई जानकारों ने सहमति जतायी है कि अर्थव्यवस्था के बुनियादी तत्व मजबूत ल मजबूत हैं और सुधार अच्छे हुए हैं । पीएम ने कहा कि सरकार से सुधार से जुडे कई महत्वपूर्ण फैसले लिए हैं और ये प्रक्रिया लगातार जारी रहेगी। पीएम ने भरोसा दिया कि देश की आर्थिक स्थिरता को भी बनाए रखा जाएगा। निवेश बढ़ाने और आर्थिक विकास को गति देने के लिए हम हर आवश्यक कदम उठाते रहेंगे । पीएम ने मुद्रास्फीति के आंकडों का भी हवाला दिया और कहा कि उनकी सरकार इसे दस फीसदी से नीचे लेकर आई है । पीएम ने आंकडों के जरिए बताया कि देश की अर्थव्यवस्था कैसे सुधर रही है ।
पीएम ने कहा कि देश का विदेशी मुद्रा भंडार 30 हजार करोड डालर से बढकर 40 हजार करोड डालर को पार कर गया है । और इसमें 25 फीसदी का इजाफा हुआ है ।  पीएम ने बताया कि जून के बाद पैसेंजर कारों की बिक्री में 12 फीसदी का इजाफा हुआ है । हवाई जहाज से घरेलू यात्रा करने वालों में 14 फीसदी का इजाफा है । हवाई जहाज से  अंतरराष्ट्रीय यात्रा करने वालों में 16 फीसदी का इजाफा हुआ है । ग्रामीण अर्थ्वयस्था का हवाला देते हुए पीएम ने कहा कि गांव में टैक्टर की बिक्री बढी है ।
कुल मिलाकर पीएम ने  जीडीपी पर पहली बार विपक्ष के हमलों पर जवाब दिया है. । पीएम ने  कहा कि इस सरकार ने नोटबंदी जैसा कठिन फैसला लेने की हिम्मत की  । पीएम ने देश को भरोसा दिलाया है कि  सरकार द्वारा लिए गए कदम देश को आने वाले वर्षों में विकास की एक नई लीग में रखने वाले हैं।
