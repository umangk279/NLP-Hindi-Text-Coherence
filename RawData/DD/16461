सुप्रीम कोर्ट की संविधान पीठ ने शुरु की दिल्ली सरकार बनाम एलजी के विवाद की सुनवाई, पीठ ने शुरुआती टिप्पणी में कहा एलजी को ज्यादा अधिकार, बिना एलजी की सहमति के नहीं लागू हो सकते फैसले, लेकिन उपराज्यपाल को भी फाइलें निर्धारित समय में ही निपटाने की सलाह दी 
 दिल्ली और केंद्र के बीच अधिकारों के विवाद पर सुप्रीम कोर्ट ने एक अहम टिप्पणी में कहा कि प्रथम दृष्टया उपराज्यपाल राज्य सरकार के निर्णयों को मानने के लिए बाध्य नहीं है। संविधान पीठ ने कहा कि किसी मामले में सरकार और उपराज्यपाल के बीच विरोधाभास की स्थिति में मामले को राष्ट्रपति के पास भेजा जाना चाहिए।
उपराज्यपाल को भी फाइल्स निपटाने में देरी नहीं करना चाहिए। कोर्ट ने कहा कि प्रथम दृष्टया ऐसा लगता है कि 239AA के तहत उपराज्यपाल को ऐसी शक्तियां प्राप्त हैं जिनसे वो राज्य सरकार के फैसले को अनदेखा कर सकता है।
