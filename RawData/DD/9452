यह फैसला करने के एक दिन पहले ट्रंप प्रशासन ने ईरान पर अब तक का सबसे कठोर प्रतिबंध लगाया था और वह छूट देने को लेकर काफी सख्त है 
अमेरिका ने ईरान में रणनीतिक महत्व के चाबहार पोर्ट के विकास के लिए भारत को कुछ खास प्रतिबंधों से छूट दे दी है। इन छूटों में चाबहार पोर्ट को अफगानिस्तान से जोड़ने वाली रेलवे लाइन का निर्माण भी शामिल है। यह फैसला करने के एक दिन पहले ट्रंप प्रशासन ने ईरान पर अब तक का सबसे कठोर प्रतिबंध लगाया था और वह छूट देने को लेकर काफी सख्त है। इस छूट को ओमान की खाड़ी में बंदरगाह के विकास में भारत की भूमिका को अमेरिका की मान्यता के तौर पर देखा जा रहा है। चाबहार बंदरगाह युद्ध की त्रासदी झेल चुके अफगानिस्तान के विकास में बेहद रणनीतिक महत्व रखता है। 
