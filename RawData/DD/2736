केंद्रीय गृह मंत्री अमित शाह पश्चिम बंगाल की राजधानी कोलकाता पहुचें। उन्होंने राजरहाट में 29वें स्पेशल कंपोजिट ग्रुप कॉम्पलेक्स ऑफ नेशनल सुरक्षा गार्ड के लिए बने बिल्डिंग परिसर का उद्घाटन किया।  
ये कंपोजिट ग्रुप देश के पूर्वी और उत्तर पूर्वी भाग में सुरक्षा प्रणाली को मज़बूत बनाएगा। दरअसल इस खास ग्रुप को बनाने की आवश्यकता साल 2008 में हुए मुंबई आतंकी हमले के बाद महसूस की गई थी और साल 2009 में देश के पूर्वी और उत्तर-पूर्वी क्षेत्र के लिए इसका गठन हुआ था। स्पेशल कंपोजिट ग्रुप में सेना और केंद्रीय सशस्त्र बलों के जवानों को ख़ास तौर पर चुना जाता है। 
