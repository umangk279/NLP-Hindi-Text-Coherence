एम्‍स ने पूर्व प्रधानमंत्री अटल बिहारी वाजपेयी का मेडिकल बुलेटिन जारी कर बताया कि उनकी हालत स्थिर है. उन्‍हें दवाएं दी जा रही हैं, जिसके अनुकूल परिणाम मिल रहे हैं. सभी महत्वपूर्ण पैरामीटर स्थिर हैं. 
अटल बिहारी वाजपेयी सोमवार दोपहर से नई दिल्ली के एम्स अस्पताल में भर्ती हैं. वाजपेयी के स्वास्थ्य की जानकारी लेने प्रधानमंत्री नरेंद्र मोदी कल एम्स पहुंचे और चिकित्सकों से उनके हालचाल के बारे में जानकारी ली. पीएम मोदी एम्स में लगभग 50 मिनट रहे. इस दौरान उन्होंने वाजपेयी के परिवार के सदस्यों से भी बातचीत की.
प्रधानमंत्री के अलावा वाजपेयी से मिलने के लिए बीजेपी के कई वरिष्ठ नेता एम्स पहुंचे. अटल बिहारी वाजपेयी की तबीयत पिछले काफी समय से खराब है, जिसके कारण वह अपने घर में ही थे. इससे पहले डॉक्टर रूटीन चेकअप उनके घर जाकर करते थे, लेकिन इस बार उन्हें अस्पताल ले जाया गया है. 93 वर्षीय अटल बिहारी वाजपेयी डिमेंशिया नाम की बीमारी से जूझ रहे हैं.
एम्‍स ने पूर्व प्रधानमंत्री अटल बिहारी वाजपेयी का मेडिकल बुलेटिन जारी कर बताया कि अब उनकी हालत स्थिर है। उन्‍हें दवाएं दी जा रही है, जिसके अनुकूल परिणाम मिल रहे हैं। सभी महत्वपूर्ण पैरामीटर स्थिर हैं।  और उन्हें कुछ दिन औऱ अस्पताल में रहना पड़ सकता है। 
वाजपेयी को सोमवार दोपहर नई दिल्ली के एम्स अस्पताल में भर्ती किया गया था। उनके स्वास्थ्य की जानकारी लेने के लिए कल संघ प्रमुख मोहन भागवत और पूर्व प्रधानमंत्री मनमोहन सिंह  भी एम्स पहुंचे। पूर्व प्रधानमंत्री की सेहत के बारे में जानने के लिए प्रधानमंत्री नरेंद्र मोदी और बीजेपी के कई वरिष्ठ नेता भी एम्स जा चुके हैं.. 93 वर्षीय वाजपेयी की तबीयत पिछले काफी समय से खराब चल रही है पहले डॉक्टर रूटीन चेकअप उनके घर जाकर ही करते थे, लेकिन इस बार उन्हें अस्पताल ले जाया गया है।
राष्ट्रपति राम नाथ कोविन्द ने वाजपेयी के परिजनों से फोन पर बात कर उनके स्वास्थ्य के बारे में जानकारी ली। राष्ट्रपति ने पूर्व प्रधानमंत्री वाजपेयी के शीघ्र स्वास्थ्य लाभ के लिए शुभकामनाए भी दीं।
