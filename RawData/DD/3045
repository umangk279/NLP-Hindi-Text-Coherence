दिल्ली में 8 फरवरी यानी आज डाले जाएंगे। सभी पार्टियों और उम्मीदवारों ने पुराने काम, मौजूदा माहौल और भविष्य के सपने दिखा दिए हैं। दिल्ली विधानसभा चुनाव 2020 में इस बार की जंग काफी दिलचस्प साबित होने जा रही है। किस पार्टी का प्रदर्शन कैसा रहेगा और उसे कितनी सीटें मिलेंगी, इसका दारोमदार काफी हद तक वोट शेयर पर भी रहेगा। 
दिल्ली चुनाव में शनिवार सुबह से सभी 70 सीटों के लिए मतदान जारी है। पिछले पांच सालों के दौरान दिल्ली की सियासत में काफी कुछ बदला है। दिल्ली विधानसभा चुनाव के लिये आज वोट डाले जाएंगे। विधानसभा की 70 सीटों के लिए होने वाली वोटिंग आज सुबह 8 बजे से शुरू होगी और शाम 6 बजे तक जारी रहेगी। दिल्ली के करीब 1.47 करोड़ मतदाता आज तय करेंगे कि दिल्ली की सत्ता पर कौन काबिज़ होगा।
सबसे अधिक 28 उम्मीदवार नई दिल्ली विधानसभा सीट से, जबकि पटेल नगर सीट से सबसे कम चार उम्मीदवार चुनाव मैदान में हैं। मतदान के लिए साढे 13 हजार से अधिक मतदान केंद्र बनाए गए है। मतदान में दो लाख बत्‍तीस हजार से अधिक मतदाता पहली बार अपने मताधिकार का प्रयोग करेंगे। दिल्ली विधानसभा की कुल 70 सीटों के लिए हो रहे चुनाव के मतदान के लिए तैयारियां पूरी कर ली गई हैं।
शनिवार 8 फरवरी को होने वाले मतदान के लिए राष्ट्रीय राजधानी में सुरक्षा इंतजाम कड़े करने के साथ ही शाहीन बाग तथा अन्य संवेदनशील मतदान केंद्रों पर अतिरिक्त सतर्कता बरती जा रही है।  सीएए के विरोध में चल रहे प्रदर्शनों के मद्देनजर इस क्षेत्र के तहत पड़ने वाले सभी पांच मतदान केंद्रों को संवेदनशील की श्रेणी में रखा गया है और मतदाताओं में भरोसा बढ़ाने के लिए लगातार कदम उठाये जा रहे हैं।
इस बार दिल्ली के विधानसभा चुनाव में कुल 1,47,86,382 मतदाता हैं जिनमें से 2,32,815 मतदाता 18 से 19 साल के हैं। दिल्ली की 70 विधानसभा सीटों के लिए 672 उम्मीदवार मैदान में हैं। सुरक्षित मतदान के लिए केंद्रीय सशस्त्र पुलिस बल सीएपीएफ की 190 कंपनियों को तैनात किया गया है। 516 जगहों पर 3704 बूथ को संवेदनशील श्रेणी में रखा गया है।
इस बार चुनाव में मोबाइल एप्प, क्यूआर कोड, सोशल मीडिया इंटरफेस जैसी तकनीकों का भी इस्तेमाल किया जा रहा है। इसके साथ ही दिल्ली के 11 जिलों की एक-एक विधानसभा सीट चुनी गयी हैं जिन पर मतदाता मतदान पर्ची बूथ पर नहीं लाने की स्थिति में स्मार्टफोन के जरिये हेल्पलाइन एप्प से क्यूआर कोड प्राप्त कर सकते हैं।
इस बीच चुनाव आयोग ने आप प्रमुख अरविंद केजरीवाल को सोशल साइट ट्विटर पर उनके द्वार अपलोग किए गए एक वीडियो के मामले में नोटिस जारी कर शनिवार तक उनसे चुनाव आचारसंहिता के उल्लंघन के लिए जवाब मांगा है।  
 
