विदेश मंत्रालय ने बताया कि कुटनीतिक स्तर पर दोनों देशों के विदेश मंत्रालय एक दूसरे से इस मुद्दे पर चर्चा कर रहे हैं।  
पिछले कुछ दिनों से सिक्किम से सटे डोकलाम क्षेत्र में भारत और भूटान के साथ चीन के गतिरोध पर प्रतिक्रिया देते हुए भारत के विदेश मंत्रालय ने कहा है कि चीन द्वारा इस क्षेत्र में सड़क निर्माण से यथास्थिति प्रभावित होगी। और इसका भारत की सुरक्षा पर गंभीर असर पड़ेगा।
भारतीय विदेश मंत्रालय ने  कहा कि 16 जून को चीन की पब्लिक लिबरेशन आर्मी की एक टुकड़ी ने डोकलाम क्षेत्र में प्रवेश करके सड़क निर्माण करने की कोशिश किया। हमारी जानकारी के अनुसार रॉयल भूटान आर्मी के गश्ती दल ने चीनी सेना की इस एकतरफा कदम को रोकने का प्रयास किया। उस समय डोकालाम क्षेत्र में मौजूद कुछ भारतीय सैनिक भी भुटान की सेना के समन्वय में चीन के निर्माण दल के पास पहुंचे और उनसे निर्माण रोककर यथास्थिति बरकरार रखने की अपील की।  इस संबंध में भूटान के राजदूत ने 20 जून को दिल्ली में चीन के दूतावास में विरोध दर्ज करवाया था।
भारत के विदेश मंत्रालय ने भुटान के विदेश मंत्रालय द्वारा गुरुवार को जारी किए गए बयान का हवाला देते हुए बताया कि भूटान की सामा में सड़क निर्माण करना चीन और भूटान के बीच हुई 1988 और 1998 की संधि का सीधा उलंघन्न है और इससे सीमा निर्धारण की प्रक्रिया प्रभावित होगी। भारत के विदेश मंत्रालय ने भूटान के विदेश मंत्रालय द्वारा 16 जून से पहले की यथास्थिति पर लौट जाने की मांग का भी जिक्र किया। 
विदेश मंत्रालय ने बताया कि कुटनीतिक स्तर पर दोनों देशों के विदेश मंत्रालय एक दूसरे से इस मुद्दे पर चर्चा कर रहे हैं। यह मुद्दा नाथु ला में 20 जून को हुए बॉर्डर पर्सनल मीटिंग में भी उठाया गया था। 
भारतीय विदेश मंत्रालय के अनुसार चीन के ताजा कदमों से भारत चिंतित है और उसने चीन की सरकार को बताया है कि ऐसे निर्माण से यथास्थिति में बड़ा बदलाव होगा जिसका भारत की सुरक्षा पर गंभीर असर होगा। इस संबंध में विदेश मंत्रालय ने यह भी रेखांकित किया कि भारत और चीन 2012 में इस सहमति पर पहुंचे थे कि तीना देशों से जुड़े सीमा विवाद पर सभी देशों की सहमति से ही कोई कदम उठाया जाएगा। ऐसे में ट्राइ जंक्शन बिंदुओं पर एकतरफा कदम से इस सहमति का उलंघन्न होगा।
बयान में विदेश मंत्रालय ने यह भी कहा कि भारत का रवैया चीन के साथ अपने सीमा विवाद सुलझाने में हमेशा सकरात्मक रहा है। त्रिपक्षीय सीमा विवादों में भी भारत का रवैया सकरात्मक रहा है। भारत चीन के साथ सीमा पर हमेशा शांति को बढ़ावा देता आया है। और वह चीन के साथ सीमा विवाद को बातचीत के जरिए सुलझाने के लिए कृत संकल्प है।
