आयकर रिटर्न दाखिल करने की अंतिम तिथि बढ़ाए जाने से जुड़ी खबरों को आयकर विभाग ने खारिज कर दिया है. विभाग ने कहा कि अब भी आयकर रिटर्न दाखिल करने की अंतिम तिथि 31 अगस्त ही है. 
करदाताओं को सलाह दी गई है कि वह उसी तिथि तक अपने रिटर्न दाखिल कर लें. आयकर विभाग की ओर से यह स्पष्टीकरण सोशल मीडिया पर 29 अगस्त के एक आदेश के प्रसारित होने के बाद आया है, जिसमें कहा गया था कि आयकर रिटर्न दाखिल करने की अंतिम तिथि को बढ़ाकर 30 सितंबर कर दिया गया है. आयकर विभाग ने ऐसी खबरों को खारिज कर दिया है.
