तमिलनाडु में उत्‍तर-पूर्व मॉनसून फिर सक्रिय, अगले कुछ घंटों में भारी बारिश की चेतावनी, ऐहतियात के तौर पर 6 जिलों के स्कूल कॉलेज बंद।  
तमिलनाडु में उत्‍तर-पूर्व मॉनसून फिर सक्रिय हो गया है। इसके असर से अधिकांश जिलों में हल्‍की से मध्‍यम और कुछ स्‍थानों पर भारी बारिश हो रही है। कुल 6 जिले तिरूनेलवेली, तूतीकोरीन, तेनी, विरुधुनगर, वेल्लोर और रामनाथपुरम में शैक्षणिक संस्‍थाओं में अवकाश घोषित किया गया है। 
चेन्‍नई में मौसम कार्यालय ने बताया कि लक्षद्वीप और मालदीव के बीच समुद्र के ऊपर बना कम दबाव का क्षेत्र अगले 24 घंटों में गहरे दबाव में बदल सकता है। इसके असर से तमिलनाडु और पुद्दुचेरी के सभी दक्षिणी और डेल्‍टा जिलों में तथा कई उत्‍तरी जिलों में आज और कल भारी वर्षा होने का अनुमान है। रामेश्वरम में बारिश के कारण स्कूल बंद रख गए हैं।
