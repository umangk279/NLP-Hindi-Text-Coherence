उत्तर कोरिया के परमाणु परीक्षण मुद्दे पर विश्व की बड़ी शक्तियों में टकराव साफ नज़र आ रहा है। अमेरिका जहां इस मुद्दे पर उत्तर कोरिया पर कड़े प्रतिबंधों का पक्षधर है और सुरक्षा परिषद में नया प्रस्ताव लाने की तैयारी कर रहा है, वहीं रूस ने इसे गैरज़रूरी बताया है।    
 रूस के राष्ट्रपति व्लादिमीर पुतिन ने आगाह किया है कि अगर इस मुद्दे का कोई कूटनीतिक समाधान नही निकलता है तो ये वैश्विक विनाश का कारण बन सकता है। ब्रिटेन ने भी उत्तर कोरिया पर नए प्रतिबंध लगाने की मांग की है। उधर कोरियन प्रायद्वीप में तनाव के बीच दक्षिण कोरिया की नौसेना ने भी पूर्वी सागर पर सैनिक अभ्यास किया। दक्षिण कोरिया को आशंका है कि उत्तर कोरिया की ओर से किए गए परिक्षण के खिलाफ अतंर्राष्ट्रीय समूदाय की ओर से निंदा के बावजूद उत्तर कोरिया उकसावे की कार्रवाई और तेज़ कर सकता है।
