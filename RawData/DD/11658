तूफान फ्लोरेंस की वजह से अमेरिका के कैरोलिना में भारी नुकसान। देश में तूफान के चलते 31 लोगों की मौत। कुछ इलाकों में बाढ़ के ऐसे हालात हफ्तों तक बने रहने की आशंका।  
अमेरिका में चक्रवाती तूफान फ्लोरेंस से मरने वालों की तदाद बढ़कर 31 हो गई है,जिसमें से कैरोलिना में ही 24 मौते हुईं हैं। लगातार बारिश से कई निचले इलाकों में पानी भर गया है और साथ ही नदियों के लगातार जलस्तर बढ़ने के कारण अन्य क्षेत्रों के लिए भी चेतावनी जारी कर दी गई है। कैरोलिना के उत्तरी और दक्षिणी हिस्सों में भूस्खलन और बांध के टूटने की आशंका के चलते आपातकाल प्रबंधन ने तूफान की चेतावनी दी है। 
