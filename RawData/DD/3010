दिल्ली विधानसभा चुनाव रुझानों में आम आदमी पार्टी को मिली निर्णायक बढ़त, बीजेपी का पिछले चुनाव के मुकाबले बेहतर प्रदर्शन, लेकिन कांग्रेस के हाथ इस बार भी निराशा।  
दिल्ली में आम आदमी पार्टी लगातार तीसरी बार सरकार बनाती दिख रही है। अभी तक के मिले चुनावी रूझानों में दिल्ली की 70 विधानसभा सीट में से आम आदमी पार्टी को 62 सीट पर एकतरफा जीत मिल रही है. हालांकि पिछली बार के मुकाबले इस चुनाव में आप पार्टी को करीब 5 सीट का नुकसान झेलना पड़ रहा है. नतीजों की अगर बात करें तो अभी तक सीलमपुर और कालकाजी सीट पर आम आदमी पार्टी की जीत घोषित की जा चुकी है।
हालांकि इस बार का चुनाव कई मायनों में रोमांचक रहा. आप पार्टी को इस बार भाजपा की ओर से खासी चुनौती मिली. पिछली बार महज 3 सीट पर सिमटने वाली भाजपा ने इस चुनाव में थोड़ा बेहतर प्रदर्शन करते हुए फिलहाल 8 सीट पर आगे है. आम आदमी पार्टी का कहना है कि लोगों ने उन्हें काम के आधार पर वोट दिया है. 
 
