वित्त मंत्री अरुण जेटली ने बैंकों में होने वाली धोखाधड़ी न रोक पाने के लिए बैंक प्रबंधन औऱ बैंकों की ऑडिट व्यवस्था पर उठाए सवाल , कहा फर्जीवाड़ा करने वालों की सरकार करेगी धरपकड़ ताकि देश का पैसा लूटने वालों को मिल पाए सजा। 
केंद्रीय वित्त मंत्री अरुण जेटली ने बैंकों के एनपीए पर चिंता जताते हुए बैंकों के ऑडिटर्स पर सवाल उठाए हैं। उन्होंने कहा कि बैंकिंग सिस्टम कर्ज देने वालों और लेने वालों के बीच के विश्वास पर चलता है। 
हमें सुनिश्चित करना होगा कि जो लोग कर्ज लेकर फरार हो जाते हैं उन लोगों को हर हाल में पकड़ा जाए जिससे कि देश की जनता ठगा महसूस ना करे। जेटली ने आश्वस्त किया कि बैंकिंग सिस्टम को धोखा देने वाले आरोपियों को बख्शा नहीं जाएगा। वे जहां कहीं भी हैं, उन्हें ढूंढकर कानून के हवाले किया जाएगा।
