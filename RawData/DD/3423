भारत में रूस के राजदूत निकोले कुदाशेव ने कहा कि मॉस्को संयुक्त राष्ट्र सुरक्षा परिषद में कश्मीर पर चर्चा के पक्ष में नहीं है। उन्होंने कहा कि मॉस्को  इस मुद्दे को संयुक्त राष्ट्र के एजेंडे में लाने के पक्ष में कभी नहीं रहा।  निकोले कुदाशेव ने कश्मीर को भारत और पाकिस्तान का आंतरिक मामला बताया। 
भारत में रूसी राजदूत निकोलस कुदाशेव ने संयुक्त राष्ट्र सुरक्षा परिषद में चीन द्वारा कश्मीर का मुद्दा उठाने पर कहा कि यह भारत और पाकिस्तान के बीच का द्विपक्षीय मामला है। इसे शिमला समझौते और लाहौर घोषणापत्र के अनुरूप हल करना चाहिए। उन्होंने कहा कि जहां तक ​​UNSC के भीतर चर्चा का संबंध है, हम इस मुद्दे को संयुक्त राष्ट्र के एजेंडे में लाने के पक्ष में कभी नहीं हैं। उन्होंने बताया कि भारत चीन औऱ रूस के विदेश मंत्रियों की बैठक 22 और 23 मार्च को व्लादिवोस्तोक में होगी। इस बैठक में हिस्सा लेने विदेश मंत्री एस जयशंकर व्लादिवोस्तोक जाएंगे।  
