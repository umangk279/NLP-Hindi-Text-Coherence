सुप्रीम कोर्ट ने शुक्रवार को वरिष्ठ वकील प्रशांत भूषण को उनके ट्वीट के चलते अदालत की अवमानना का दोषी ठहराया था। प्रशांत भूषण ने मुख्य न्यायाधीश एसए बोबडे और सुप्रीम कोर्ट को लेकर दो ट्वीट किए थे, जिसे लेकर अवमानना कार्यवाही चल रही थी। उनकी सजा पर 20 अगस्त यानी आज बहस होगी।     
शुक्रवार 14 अगस्त को शीर्ष अदालत ने वरिष्ठ वकील प्रशांत भूषण को कोर्ट की अवमानना वाले मामले में दोषी ठहराया था। न्यायमूर्ति अरूण मिश्रा, न्यायमूर्ति बी आर गवई और न्यायमूर्ति कृष्ण मुरारी की पीठ ने भूषण को अवमानना का दोषी ठहराते हुए कहा था कि इसकी सजा की मात्रा के मुद्दे पर 20 अगस्त को बहस सुनी जाएगी। शीर्ष अदालत ने पांच अगस्त को इस मामले में सुनवाई पूरी फैसला सुरक्षित कर लिया था।
वरिष्ठ वकील प्रशांत भूषण ने सुप्रीम कोर्ट के सामने एक अर्जी दायर की है, जिसमें अवमानना मामले को लेकर उनकी सजा पर सुनवाई टालने की गुहार लगाई गई है भूषण को दो ट्वीट के जरिए सुप्रीम कोर्ट पर टिप्पणी करने के मामले में अदालत की अवमानना का दोषी ठहराया गया है जिस पर गुरुवार (आज) को सजा सुनाया जाना है।
 
 
