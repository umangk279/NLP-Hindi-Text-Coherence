भाजपा अध्यक्ष अमित शाह ने गुरुवार को ओडिशा के बोलांगीर में एक युवा सम्मेलन को संबोधित किया. 
उन्होंने जनता से भाजपा को सत्ता में लाने का आह्वान करते हुए नवीन पटनायक सरकार को उखाड़ फेंकने की अपील की. भाजपा अध्यक्ष ने नवीन पटनायक सरकार पर युवाओं की उपेक्षा का आरोप लगाया.
अमित शाह ने सम्मेलन को संबोधित करते हुए कहा कि ओडिशा में जानबूझ कर भाजपा कार्यकर्ताओं की हत्या की जा रही है. उन्होंने कहा कि जब राज्य में भाजपा की सरकार बनेगी तब दोषियों को बख्शा नहीं जाएगा.
ओडिशा दौरे पर गए भाजपा अध्यक्ष ने बोलांगीर में एक दलित के घर भोजन भी किया. इस मौके पर उनके साथ केंद्रीय मंत्री धर्मेंद्र प्रधान भी मौजूद रहे.
