दक्षिण कश्मीर के पुलवामा जिले के त्राल में मुठभेड़ जारी, तीन आतंकी ढेर, दो आतंकियों के छिपे होने की खबर, बांदीपुरा में एक आतंकी गिरफ्तार, गिरफ्तार आतंकी के पास से हथियार और गोला बारूद बरामद किया गया। 
 दक्षिण कश्मीर में पुलवामा जिले के त्राल इलाके में सुरक्षा बलों और आतंकवादियों के बीच आज मुठभेड़ हुई यह माना जा रहा है कि इस मुठभेड़ में तीन आतंकवादी मारे दिए गए। एक वरिष्ठ पुलिस अधिकारी ने अपने बयान में यह बताया कि आतंकवादियों के शव अभी बरामद नहीं हुए हैं और गोलीबारी अभी जारी है।
साथ ही उन्होंने यह भी बताया कि यहां से 36 किलोमीटर दूर त्राल के सतूरा वन क्षेत्र में कुछ आतंकवादियों के होने की सूचना के आधार पर सुरक्षा बलों ने वहां एक तलाशी अभियान शुरू किया जिसके बाद आतंकवादियों के गोलीबारी करने के कारण मुठभेड़ शुरू हो गई। 
