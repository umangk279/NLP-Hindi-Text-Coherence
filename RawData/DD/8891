पीएम मोदी ने वीडियो कॉंफ्रेंसिंग के ज़रिए कर्नाटक के कार्यकर्ताओं से किया संवाद, राज्य सरकार की किसान कर्ज़ माफी को बताया भद्दा मज़ाक, कहा राज्य में जो लोग सत्ता में हैं वो बस चाहते हैं कैबिनेट में मलाईदार मंत्रालय। 
प्रधानमंत्री नरेंद्र मोदी बेलगावी, बिदर, देवनगेरे, धारवाड़ और हवेरी के कार्यकर्ताओं से वीडियों कॉन्फ्रेंसिंग के जरिए मुखातिब हुए। इस मौके पर पीएम ने राज्य सरकार की आलोचना करते हुए कहा कि जो लोग सत्ता में हैं वे बस मंत्रिमंडल में बढ़िया विभाग पाने के लिए उत्सुक हैं। प्रधानमंत्री नरेंद्र मोदी ने किसान कर्ज माफी पर भी सवाल उठाया। उन्होंने इसे किसानों के साथ किया गया एक मजाक बताया। पीएम ने राज्य की जेडीएस सरकार पर निशाना साधते हुए कहा कि जनता उन्हें कुशासन के लिए जल्द ही सबक सिखाएगी। कर्नाटक और देश की जनता उनके कामों को देख रही है। जो लोग सत्ता में हैं उन्हें लगता हैं कि वे कुछ भी कर सकते हैं। 
