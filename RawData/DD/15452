मुम्बई पुलिस ने कमला मिल्स आगजनी मामले में नागपुर के उद्योगपति युग तुली को गिरफ्तार कर लिया है। अदालत ने तुली को 20 जनवरी तक के लिए पुलिस कस्टडी में भेज दिया है। 29 दिसम्बर को कमला मिल्स में लगी आग में 14 लोगों की जान चली गई थी।  
मोजोस बिस्ट्रो के सहमालिक युग तुली ने मंगलवार सुबह एनएम जोशी मार्ग स्थित पुलिस स्टेशन में आत्मसमर्पण कर दिया था। इससे पहले सत्र न्यायालय पिछले शुक्रवार को ही उसकी अग्रिम जमानत याचिका को खारिज कर चुका है।
मोजोस बिस्ट्रो के सहमालिक युग तुली और युग पटनायक को भारतीय दंडसहिता के विभिन्न धाराओं के अन्तर्गत आरोपी बनाया गया है। 29 दिसम्बर को दायर एफआईआर में युग तुली और युग पटनायक के नाम जोड़े गए है।
कृपेक्ष सांघवी, जिगर सांघवी और अभिजीत मक्कर को इस मामले में पहले ही गिरफ्तार किया जा चुका है और ये तीनों पुलिस रिमांड पर है।
