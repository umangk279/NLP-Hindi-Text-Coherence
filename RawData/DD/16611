विदेश मंत्रालय ने एक बयान में कहा कि सुषमा अपने बांग्लादेशी समकक्ष अब्दुल हसन महमूद अली के निमंत्रण पर बांग्लादेश पहुंच रही हैं 
 विदेश मंत्री सुषमा स्वराज आज से दो दिन के बांग्लादेश दौरे पर रवाना होंगी जहां वह द्विपक्षीय संबंधों की समीक्षा के लिए भारत-बांग्ला संयुक्त सलाहकार आयोग की सह-अध्यक्षता करेंगी। विदेश मंत्रालय ने एक बयान में कहा कि सुषमा अपने बांग्लादेशी समकक्ष अब्दुल हसन महमूद अली के निमंत्रण पर बांग्लादेश पहुंच रही हैं। वह बांग्लादेश के नेतृत्व के साथ मुलाकात करने के साथ प्रमुख थिंक टैंक के साथ बातचीत करेंगी। इस दौरे पर भारत और बांग्लादेश के बीच के बेहतरीन द्विपक्षीय संबंधों की समीक्षा करने और इन रिश्तों को आगे मजबूत करने का अवसर मिलेगा।   
