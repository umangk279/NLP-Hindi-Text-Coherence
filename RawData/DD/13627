जम्मू-कश्मीर के कुलगाम के चाद्दर इलाके में सुरक्षा बलों ने लश्कर-ए तैयबा के दो आतंकियों को किया ढेर, एक अन्य आतंकवादी ने हथियारों के साथ सुरक्षाबलों के सामने किया आत्मसमर्पण  
जम्मू कश्मीर में  सुरक्षा बलों को  रविवार को बड़ी सफलता मिली। दक्षिण कश्मीर के कुलगाम जिले में एक मुठभेड़ में  बलों ने लश्कर-ए-तैयबा के दो आतंकवादियों को मार गिराया, जिसमें एक स्वं घोषित डिवीजनल कमांडर शकूर अहमद डार शामिल था। बाद में वहां छिपे तीसरे आतंकवादी ने हथियारों के साथ सुरक्षाबलों के सामने आत्मसमर्पण कर दिया। आतंकवादियों के छिपे होने की सुचना मिलने के बाद जम्मू-कश्मीर पुलिस, सेना और सीआरपीएफ की एक संयुक्त टीम ने संदिग्ध घर को घेर लिया था।
आतंकवादियों और सुरक्षा बलों के बीच भारी गोलीबारी में दो आतंकवादी मारे गए और तीसरे आतंकवादी ने आत्मसमर्पण कर दिया। जम्मू-कश्मीर के डीजीपी एसपी वैद ने ट्वीट कर इस बारे में जानकारी दी। अधिकारियों के मुताबिक दूसरा आतंकवादी जो मारा गया था। वह पाकिस्तानी नागरिक था। 28 जून से शुरू होने वाली वार्षिक अमरनाथ तीर्थ यात्रा से पहले जम्मू-श्रीनगर राष्ट्रीय राजमार्ग की सुरक्षा व्यवस्था को चाकचौबंद किया जा रहा है।
