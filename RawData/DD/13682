राष्ट्रपति राम नाथ कोविन्द अपनी तीन देशों की यात्रा के पहले चरण में शनिवार को ग्रीस की राजधानी एथेंस पंहुचे. राष्ट्रपति ग्रीस के राष्ट्रपति और प्रधानमंत्री से मुलाक़ात करेंगे. उनका वहां के एक मन्दिर जाने का भी कार्यक्रम है. 
राष्ट्रपति ने रविवार को ग्रीस में भारतीय समुदाय को संबोधित किया. भारतीय समुदाय को संबोधित करते हुए राष्ट्रपति ने कहा भारत की आबादी का बड़ा हिस्सा युवा है, जो देश के विकास में अहम योगदान दे रहा है. उन्होंने भारतीय समुदाय को भारत के विकास से जुड़ने का आह्वान किया.
राष्ट्रपति ने कहा कि भारत आज दुनिया में सबसे तेज गति से आगे बढ़ने वाली अर्थव्यवस्था है. उन्होंने कहा कि भारत की अर्थव्यवस्था 2025 तक 5 ट्रिलियन डॉलर हो जाएगी.
ग्रीस के बाद राष्ट्रपति सूरीनाम और क्यूबा की यात्रा पर भी जाएंगे. वे 19 तारीख को सूरीनाम के लिए रवाना होंगे और अपनी यात्रा के अंतिम चरण में 21-22 जून को क्यूबा में रहेंगे.
