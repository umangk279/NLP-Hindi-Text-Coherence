आज भारतीय जनसंघ के संस्थापक पं.दीनदयाल उपाध्याय की जयंती है । पं.दीनदयील उपाध्याय न केवल भारतीय जनसंघ के संस्थापक थे बल्कि भाजपा के प्रेरणा स्त्रोत्र भी रहे हैं । पंडित दीनदयान उपाधा्याय के लिए राजनीति कभी भी सत्ता  प्राप्ति का जरिया नहीं रहा बल्कि समाज और राष्ट्रनिर्माण का साधन रहा जिस पर भाजपा आज भी चल रही है ।    
पंडित दीनदयाल उपाध्याय,  भारतीय राजनीति के ऐसे  दैदिप्यमान नक्षत्र  जिनकी चमक से समूचे समाज को नई दिशा मिली . मानव मात्र  के  कल्याण की दिशा. एकात्म मानव वाद के रुप में दीनदयालजी ने ऐसा सिद्धांत दिया जो  आधुनिक समय  की सबसे प्रासंगिक राजनैतिक सोच बन गई. इसके केंद्र में था मानव को समस्त ब्रह्मांड की धुरी के रुप में रखते हुए समाज और व्यवस्था की नींव रखना .    
भारतीय जनसंघ के संस्थापक सदस्य पंडित दीनदयान उपाधा्याय के लिए राजनीति कभी भी सत्ता  प्राप्ति का जरिया नहीं थी  समाज और राष्ट्रनिर्माण का साधन था.  पंडित दीनदयाल उपाध्याय का जन्म 25 सितम्बर,1916  को वर्त्तमान उत्तर प्रदेश की पवित्र ब्रजभूमि में मथुरा के नगला चंद्रभान नामक गाँव में हुआ था |  बचपन में ही उनके माता पिता का देहांत हो गया. उनका लालन पालन मामा के घर में हुआ . वे कुशाग्र बुद्धि और मेधावी छात्र थे.   
अपने एक मित्र बलवंत महाशब्दे की प्रेरणा से सन 1937  में वो राष्ट्रीय स्वयंसेवकसंघ में सम्मिलित हो गए |उसी वर्ष  उन्होंने बी.ए. की परीक्षा प्रथम श्रेणी में उत्तीर्ण की |इसके बाद ऍम.ए. की पढ़ाई के लिए वो आगरा आ गए |  इस दौरान ही वे राष्ट्रीय स्वयंसेवक संघ के संपर्क में आए और 1939 में इस संस्था के पूर्णकालिक स्वयंसेवक बन गऐ. राष्ट्र की सेवा में उन्होने अपना जीवन अर्पित करने का संकल्प लिया.   
पंडित दीनदयालजी ने लखनऊ में राष्ट्र धर्म प्रकाशन नामक प्रकाशन संस्थान की स्थापना की और यहाँ से " राष्ट्र धर्म " नामक मासिक पत्रिका का प्रकाशन आरम्भ किया|
इस राजनीतिक घटनाक्रम में दीनदयालजी ने अत्यंत महत्त्वपूर्ण भूमिका निभायी | दिनांक 21 सितम्बर,सन 1951,के ऐतिहासिक दिन उन्होंने उत्तर प्रदेश में एक राजनीतिक सम्मेलन का सफल आयोजन किया| इसी सम्मेलन में देश में एक नए राजनीतिक दल भारतीय जनसंघ की राज्य इकाई की स्थापना की गई। इसके एक महीने के बाद 21 अक्टूबर,सन 1951, को डॉक्टर श्यामाप्रसाद मुख़र्जी ने भारतीय जनसंघ के प्रथम अखिल भारतीय सम्मेलन की अध्यक्षता की|  समय बीतने के साथ भारतीय जनसंघ  की विकास यात्रा में वह ऐतिहासिक दिन भी आया जब सन 1968 में विनम्रता की मूर्ति इस महान नेता को दल के अध्यक्ष के पद पर प्रतिष्ठित किया गया | पंडित दीनदयाल उपाध्याय सन 1953 से 1968 तक भारतीय जनसंघ के नेता रहे | 
वर्ष 1965 में दीनदयाल जी ने मुंबई में एक 4 व्याख्यानों के जरिए एकात्म मानववाद के सिद्धांत को प्रतिपादित किया जिसे भारतीय जनसंघ ने  और बाद में भारतीय जनता पार्टी ने अपने नीति निर्देश सिद्धांत के रुप में अंगिकार किया. 11 फरवरी,सन 1968, का दिन देश के राजनीतिक इतिहास में एक बेहद दुखद और काला दिन था , जब देश के इस  प्रिय  नेता ने अपने देशवासियों से अंतिम विदाई ली। दीन दयाल उपाध्याय जी का मानव कल्याण और राष्ट्रप्रेम का शाश्वत संदेश आज और भी प्रखरता के साथ गुंजायमान है और नए भारत का दिशा निर्देश कर रहा है. 
