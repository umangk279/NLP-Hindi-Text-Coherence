देश की सबसे बड़ी री-इंश्योरेंस कंपनी जनरल इंश्योरेंस कॉर्पोरेशन का आईपीओ 11 से 13 अक्टूबर तक के लिए सब्सक्रिप्शन के लिए खुल गया है। इस इश्यू में 855-912 प्रति शेयर के दाम पर 16 शेयर का एक लॉट तय किया गया है। रिटेल निवेशकों को 45 रुपये प्रति शेयर का डिस्काउंट भी मिलेगा। 
 देश की सबसे बड़ी री-इन्श्योरेंस कंपनी जनरल इन्श्योरेंस कॉर्प ऑफ इंडिया (जीआईसी-आरई) ने 11,370 करोड़ रुपये जुटाने के लिए अपना इनीशियल पब्लिक ऑफर (आईपीओ) लॉन्च कर दिया है। कोल इंडिया (15,200 करोड़ रुपये) और रिलायंस पावर (11,700 करोड़ रुपये) के बाद यह भारत का तीसरा सबसे बड़ा आईपीओ है।
