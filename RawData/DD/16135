म्यामां और बांग्लादेश के बीच रोहिंग्या शरणार्थियों की वापसी को लेकर समझौते हो गए हैं। समझौते के अनुसार दो महीने में रोहिंग्या शरणार्थियों की संभावित वतन वापसी की प्रक्रिया शुरू कर दी जाएगी।  
 म्यामां और बांग्लादेश के बीच रोहिंग्या शरणार्थियों की वापसी को लेकर समझौते हो गए हैं। समझौते के अनुसार दो महीने में रोहिंग्या शरणार्थियों की संभावित वतन वापसी की प्रक्रिया शुरू कर दी जाएगी। शरणार्थी संकट को लेकर वैश्विक दबाव के बीच ढाका ने यह जानकारी दी।
 म्यामां के रखाइन प्रांत में हिंसा के बाद अगस्त से अब तक हज़ारों लोग पलायन कर बांग्लादेश चले आए हैं। अमेरिका ने भी इस मुद्दे पर सख़्त प्रतिक्रिया दी थी। म्यामां की नेता आंग सान सू ची और बांग्लादेश के विदेश मंत्री अबुल हसन महमूद के बीच बातचीत और हफ्तों की रस्साकस्सी के बाद दोनों देशों ने इस बारे में एक करार पर हस्ताक्षर किया।
 बांग्लादेश ने एक संक्षिप्त बयान में कहा कि दोनों पक्षों ने दो महीनों में शरणाथियों की म्यामां में वापसी शुरू कराने पर सहमति जताई है। उसने कहा कि तीन सप्ताह के भीतर एक कार्य समूह का गठन किया जाएगा जो शरणार्थियों की वतन वापसी की तैयारियों का मार्ग प्रशस्त करेगा। 
