दक्षिण अफ्रीका और वेस्टइंडीज जैसी मजबूत टीमों को परास्त कर बड़ा उलटफेर कर चुकी बांग्लादेश की टीम अफगानिस्तान के खिलाफ सोमवार को होने वाले विश्वकप मुकाबले में अपने अभियान को मजबूत कर सेमीफाइनल की राह पुख्ता करने के इरादे से उतरेगी।  
बेहद शानदार फॉर्म में चल रही बांग्लादेश की टीम क्रिकेट विश्वकप के अपने अगले मुक़ाबले में सोमवार को अफगानिस्तान से साउथैम्पटन में भिड़ेंगी।बांग्लादेश ने अब तक इस विश्वकप में 6 मैच खेले है जिसमें टीम को 2 में जीत जबकि 3 में हार मिली है,टीम अभी भी सेमीफाइनल की दौड़ में बनी हुई है,वहीं अफगानिस्तान की चुनौती समाप्त हो चुकी है लेकिन टीम बांग्लादेश को हराकर विश्वकप में अपनी पहली जीत हासिल करने के इरादे से उतरेगी।
वहीं बांग्लादेश की बात करे तो ये टीम इस मुक़ाबले को बड़े अंतर से जीतकर सेमीफ़ाइनल में पहुंचने की रेस में अपने को बनाए रखना चाहेगी।हालांकि ये काम इतना आसान होता नहीं दिख रहा।क्योकि अफगानिस्तान के बाद टीम को भारत और पाकिस्तान के ख़िलाफ़ खेलना है।दक्षिण अफ्रीका और  को मात देने वाली और ऑस्ट्रेलिया के ख़िलाफ़ ज़बरदस्त संघर्ष दिखाने वाली बांग्लादेश का बैटिंग और बॉलिंग आर्डर दोनो बेहतरीन ज़रूरत सिर्फ समय पर क्लिक करने की है।तमिम इक़बाल,सौम्य सरकार,महमुदुल्लाह और मुश्फिकुर रहीम जैसे बल्लेबाज़ टीम की बड़ी ताक़त है और जिनके बल पर ये टीम विश्वकप में बाकी बचे मुक़ाबले में जीत की गाथा लिखना चाहेगी।
