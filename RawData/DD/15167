लोकसभा में बजट पर चर्चा के दौरान वित्त मंत्री अरुण जेटली ने कहा कि पिछली सरकार की कमजोर नीतियों के कारण मौजूदा सरकार को कृषि, रोजगार पैदा करने और गरीबी उन्मूलन में कई तरह की दिक्कतें आ रही हैं, लेकिन उनकी सरकार हर चुनौती से बेहतर ढंग से निपट रही है. 
वित्त मंत्री अरुण जेटली ने सदन में कहा कि उनकी सरकार लगातार राजकोषीय घाटा कम करने में सफल हो रही है और वित्तीय अनुशासन का पालन करने के कारण ही देश अब हर क्षेत्र में तरक्की कर रहा है.
