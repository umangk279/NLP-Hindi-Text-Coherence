ग्यारहवें ब्रिक्स शिखर सम्मेलन में हिस्सा लेने से पहले प्रधानमंत्री नरेंद्र मोदी ने रूस के राष्ट्रपति व्लादिमिर पुतिन के साथ द्विपक्षीय मुलाक़ात की. दोनों ही नेताओं ने संबंधों की प्रगाढ़ता पर ख़ुशी ज़ाहिर की. 
राष्ट्रपति पुतिन ने प्रधानमंत्री को द्वितीय विश्व युद्ध की 75वीं वर्षगांठ पर मई महीने में रूस आने का निमंत्रण भी दिया.
ब्रिक्स शिखर सम्मेलन के साथ-साथ ब्रिक्स व्यापार मंच से पीएम मोदी भारत का नजरिया दुनिया के सामने रखेंगे और ब्रिक्स बिजनेस काउंसिल की बैठक में भी हिस्सा लेंगे. इस बार ब्रिक्स शिखर सम्मेलन का विषय है- 'उन्नत भविष्य के लिए आर्थिक वृद्धि.
ब्रिक्स सम्मेलन से इतर द्विपक्षीय मुलाकातों में चीन के राष्ट्रपति शी जिनपिंग और ब्राजील के राष्ट्रपति बोलसोनारो से भी प्रधानमंत्री मुलाक़ात करेंगे.
