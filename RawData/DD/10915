प्रधानमंत्री नरेंद्र मोदी ने गुजरात के आणंद में अमूल के अत्याधुनिक चॉकलेट प्लांट का शुभारंभ किया। अपने संबोधन में पीएम मोदी ने कहा अमूल सिर्फ दूध प्रसंस्करण का नहीं बल्कि ये सशक्तिकरण का बेहतरीन मॉडल है।   
अपने एकदिवसीय यात्रा पर प्रधानमंत्री ने गुजरात के आंणद में अमूल प्लांट का दौरा किया। उन्होने अमूल के अत्याधुनिक पूरी तरह से ऑटोमेटिक चॉकलेट प्लांट का लोकार्पण किया। प्रधानमंत्री ने चॉकलेट प्लांट में बटन दबाकर उत्पादन प्रारंभ किया। इसके बाद उन्होने इस उत्पादन ईकाई का दौरा किया और उत्पादन की प्रक्रिया को देखा। 
किसान रैली में पीएम मोदी ने बटन दबाकर 1100 करोड़ रूपये के अमूल के कई संयंत्रों का शुभारंभ और लोकार्पण किया। प्रधानमंत्री ने इनके अलावा एक इन्क्यूवेशन सेंटर ऑफ एक्सिलेंस का भी उद्घाटन किया। आनंद में किसानों को संबोधित करते हुए पीएम ने कहा कि विश्व के विभिन्न हिस्सों में हमने देखा है कि समाजवाद और पूंजीवाद क्या है। लेकिन अमूल सरदार पटेल के जरिये देश ने अलग रास्ता देखा है। यहां न सरकार और न उद्योगपति फैसला लेते हैं, ये लोग ही हैं जो मायने रखते हैं। इसिलिए यह सहकारिता का अनोखा मॉडल है।
पीएम ने कहा कि सरकार जन-धन, वन-धन और गोबर- धन पर ध्यान दे रहे हैं जो किसानों के लिए मूल्यवृद्धि के साथ साथ आय में मदद करेगा।
