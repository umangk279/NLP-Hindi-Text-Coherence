इसरो ने आई.आर.एन.एस.एस-वन आई को ऊपरी कक्षा में स्थापित करने के लिए चौथा और अंतिम अभियान सफलतापूर्वक किया पूरा। आई.आर.एन.एस.एस-वन आई  नाविक नौवहन उपग्रह समूह का आठंवां उपग्रह है। 
भारतीय अंतरिक्ष अनुसंधान संगठन यानि इसरो ने दिशा सूचक उपग्रह आई.आर.एन.एस.एस-वन आई को उपरी कक्षा में स्थापित करने के लिए अंतिम अभियान सफलतापूर्वक संपन्न कर लिया। इस अभियान का लक्ष्य उपग्रह को न्यूनतम 35 हजार तीन सौ 81 किलोमीटर और अधिकतम 35 हजार सात सौ 93 किलोमीटर की ऊंचाई पर स्थापित करना था। इस उपग्रह को पिछले गुरुवार को श्रीहरिकोटा से अंतरिक्ष यान पी एस एल वी - सी 41 के जरिए सफलतापूर्वक प्रक्षेपित किया गया था।
