देशभर में भगवान जगन्नाथ की रथ यात्रा शुरू, पुरी और अहमदाबाद में श्रद्धालुओं का लगा तांता, भाजपा अध्यक्ष अमित शाह ने अहमदाबाद में की पूजा अर्चना, प्रधानमंत्री नरेंद्र मोदी ने दी देशवासियों को बधाई. 
देशभर के विभिन्न भागों में भगवान जगन्नाथ यात्रा शुरू हो गयी है। पुरी और अहमदाबाद में श्रद्धालुओं का तांता लगा हुआ है। जगन्नाथ मंदिर में भगवान जगन्नाथ, उनके भाई बलभद्र और उनकी बहन सुभद्रा की पूजा की जाती है।
भाजपा अध्यक्ष अमित शाह गुजरात यात्रा पर हैं। अहमदाबाद में उन्होंने जगन्नाथ यात्रा में हिस्सा लिया। शाह ने मंदिर में भगवान जगन्नाथ के दर्शन किए और पूजा अर्चना की। भगवान जगन्नाथ के दर्शनों के लिए अहमदाबाद में भक्तों की भारी भीड़ उमड़ रही है
गुजरात के मुख्यमंत्री विजय रूपाणी ने झाड़ू लगाकर रथयात्रा को रवाना किया। रूपाणी अपने पूरे परिवार के साथ रथयात्रा में दर्शन के लिए पहुंचे। गौरतलब है कि रथयात्रा से पहले झाड़ू लगाने को पहिंद विधि कहा जाता है। 
