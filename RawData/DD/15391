अमेरिका में सरकारी कामकाज ठप हो गया है, सीनेट व्यय विधेयक पर सहमति बनाने में असफल रही। वहीं रिपब्लिकन और डेमोक्रैट के आरोप-प्रत्यारोप के बीच अंतिम समय में दोनों जरूरी मत हासिल करने में नाकामयाब रहे है।    
अमेरिका में सरकारी कामकाज ठप हो गया है। इसकी वजह ये है कि लंबी बहस के बावजूद सीनेट में सरकारी खर्चों के लिए बजट पर सहमति नहीं बन पाई। आज रात से अमेरिका में जरूरी सेवाओं को छोड़कर बाकी ऑफिस बंद किए जाएंगे। इस बजट डिफॉल्ट के बाद बिना वेतन करीब 7 लाख सरकारी कर्मचारी छुट्टी पर भेजे जाएंगे।
सरकारी निधियों के लघुकालीन विस्तार के लिए डेमोक्रेट्स के साथ एक समझौते के प्रयासों के तहत राष्ट्रपति ट्रंप ने इस बैठक को बुलाया था। व्हाईट हाउस में ट्रंप के साथ हुई इस बैठक के बाद अपने बयान में सीनेटर शूमर ने कहा कि बैठक के दौरान प्रमुख मुद्दों पर विस्तृत विचार विमर्श किया गया।
