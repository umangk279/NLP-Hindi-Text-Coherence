राजधानी दिल्ली में केंद्रीय कैबिनेट की बैठक हुई. इसमें कई अहम फ़ैसले लिए गए. ग़रीब लोगों को सस्ते मकान उपलब्ध कराने से लेकर आम लोगों को जीएसटी का फ़ायदा पहुंचाने पर निर्णय लिया गया, तो वहीं दाल की उपलब्धता बढ़ाने और बाल विकास कार्यक्रम की समय सीमा बढ़ाने का फ़ैसला भी लिया गया है. 
 देश के मध्यम वर्ग को बड़ी राहत देने के लिए केंद्रीय कैबिनेट ने प्रधानमंत्री आवास योजना के तहत इंटरेस्ट सब्सिडी का दायरा बढ़ा दिया है. पहले जहां यह एमआईजी की पहली स्कीम पर सब्सियडी 90 स्क्वायर मीटर कार्पेट एरिया पर मिलती थी अब इसके लिए 120 स्क्वायर मीटर एरिया तय किया गया है और दूसरी स्कीम के तहत कार्पेट एरिया को 110 स्क्वायर मीटर से बढ़ाकर 150 स्क्वायर मीटर कर दिया है.
