 वांडरर्स टेस्ट में भारत ने टॉस जीतकर पहले बल्लेबाज़ी करने का फैसला किया। हालांकि टीम के बल्लेबाज़ इस फैसले को सही साबित नहीं कर पाए। 
भारत और दक्षिण अफ्रीका के बीच तीन टेस्ट मैचों की सीरीज़ का आख़िरी टेस्ट आज से वंडरर्स मैदान पर शुरु हुआ। वांडरर्स टेस्ट में भारत ने टॉस जीतकर पहले बल्लेबाज़ी करने का फैसला किया। हालांकि टीम के बल्लेबाज़ इस फैसले को सही साबित नहीं कर पाए। कप्तान विराट कोहली और चेतेश्वर पुजारा को छोड़कर कोई भी बल्लेबाज़ क्रीज़ पर नहीं टिक सका। पूरी टीम 77 ओवर में 187 रन पर ढेर हो गई। तीन मैच की सीरीज़ में दक्षिण अफ्रीका 2-0 से आगे है। दक्षिण अफ्रीका ने पहले दिन बुधवार का अंत छह ओवरों में एक विकेट के नुकसान पर छह रनों के साथ किया। स्टम्प्स तक डीन एल्गर चार रन बनाकर खेल रहे थे।
