झारखंड में पांचवें और अंतिम चरण के लिए चुनाव प्रचार ज़ोरों पर है. प्रधानमंत्री नरेंद्र मोदी आज दुमका में चुनावी रैली को संबोधित करेंगे. 
पांचवें चरण में 16 निर्वाचन सीटों के लिए 20 दिसंबर को मतदान होगा. राज्य में मतों की गिनती 23 दिसंबर को होगी.
सोमवार को चौथे चरण का मतदान
चौथे चरण में चार जिलों धनबाद, देवघर, गिरिडीह और बोकारो के 15 निर्वाचन क्षेत्रों में सोमवार को वोट डाले जाएंगे. इन विधानसभा सीटों पर शनिवार को चुनाव प्रचार थम गया.
इस चरण में मधुपुर, देवघर, बगोदर, जमुआ, गांडेय, गिरिडीह, डुमरी, बोकारो, चंदनकियारी, सिंदरी, निरसा, धनबाद, झरिया, टुंडी और रामगढ़ विधानसभा क्षेत्र शामिल है.
इस चरण में जिन प्रमुख प्रत्याशियों के राजनीतिक भविष्य का फैसला होना है, उनमें मंत्री अमर कुमार बाउरी, भाकपा-माले के विनोद कुमार सिंह, मासस के अरूप चटर्जी और पूर्व मंत्री मन्नान मल्लिक शामिल है.
इस चरण में कुल 221 प्रत्याशी अपनी किस्मत आजमा रहे हैं. इनमें 198 पुरुष और 23 महिला प्रत्याशी शामिल हैं. पंद्रह सीटों में से दस निर्वाचन क्षेत्रों में सुबत सात बजे से शाम पांच बजे तक वोट डाले जाएंगे, वहीं पांच सीटों के लिए सुबह सात से दोपहर बाद तीन बजे तक वोट डाले जाएंगे.
