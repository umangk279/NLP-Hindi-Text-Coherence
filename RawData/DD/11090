संयुक्त राष्ट्र महासभा के 73वें सत्र में भारत का प्रतिनिधित्व कर रहीं विदेश मंत्री सुषमा स्वराज अपने वैश्विक समकक्षों के साथ कई द्विपक्षीय और बहुपक्षीय बैठकों में लेंगी हिस्सा।  
विदेश मंत्री सुषमा स्वराज संयुक्त राष्ट्र महासभा के 73वें सत्र में भारत का प्रतिनिधित्व करने के लिये न्यूयॉर्क में हैं। सत्र की बैठक कल से शुरू होगी। अपनी यात्रा के दौरान विदेश मंत्री अपने वैश्विक समकक्षों के साथ कई द्विपक्षीय और बहुपक्षीय बैठकों में हिस्सा लेंगी। विदेश मंत्री 29 सितंबर को महासभा को संबोधित करेंगी। इसके अलावा वे संयुक्त राष्ट्र महासभा के सत्र से इतर कई बैठकों और चर्चाओं में भाग लेंगी। यहां आम चर्चा 25 सितंबर को शुरू होगी। भारत का जलवायु परिवर्तन, डिजिटल संपर्क और वैश्विक आतंकवाद पर फोकस रहेगा। संयुक्त राष्ट्र में भारत के स्थायी प्रतिनिधि सैयद अकबरुद्दीन ने कहा कि यह बहुपक्षीय मंच हैं और भारत का मानना है कि जब सब एकजुट होकर काम करते हैं तो परिणाम सबसे बेहतर आते हैं। 
