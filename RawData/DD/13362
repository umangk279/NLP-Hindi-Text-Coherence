प्रधानमंत्री ग्राम सड़क योजना से किस तरह गांवों की तस्वीर बदल रही है, बीरभूम ज़िले का पारुलदंगा गांव इस बात का गवाह है. 
पश्चिम बंगाल के बीरभूम ज़िले के पारुलदंगा गांव के लिए कभी पक्की सड़कें सपना थी, लेकिन अब सपना हकीकत बना है. कभी गांव की किस्मत में टूटी-फूटी कच्ची सड़कें थीं, आज यहां पक्की सड़के हैं. ये बड़ा बदलाव संभव हो पाया है प्रधानमंत्री ग्रामीण सड़क योजना की बदौलत.
प्रधानमंत्री ग्राम सड़क योजना से दूर-दराज़ के इलाके भी सड़क नेटवर्क के तहत आ गए हैं. योजना की प्रगति और ग्रामीण इलाकों में संपर्क की अहमियत को देखते हुए योजना को 2022 तक पूरा करने के लक्ष्य को अब 2019 तक कर दिया गया है.
सड़कों से गांवों की बदलती तस्वीर शहरों को गांवों से जोड़ रही है. खुशहाली के नए रास्ते खोल रही है.
