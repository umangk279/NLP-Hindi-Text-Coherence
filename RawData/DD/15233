बिहार में आज सुबह एक ट्रेन हादसे में कम से कम 4 लोगों की मौत हो गई। ये हादसा सिवान और अमरोली स्टेशनों के बीच हुआ जब ये लोग ट्रेन के नीचे आ गए। 
जिले के कचहरी स्टेशन समीप दाहा नदी पर बने पुल पर ट्रेन से कटकर चार लोगों की मौत हो गई है, सभी मृतक गोपालगंज जिले के कुचायकोट थाना क्षेत्र के हसना गांव के रहने वाले थे। वहीं एक की हालत गंभीर बताई जा रही है। घटना की वजह घना कुहासा बताया जा रहा है।
मिली जानकारी के मुताबिक  सिवान जिले के करबला स्थित मज़ार से आज सुबह कुछ लोग कचहरी स्टेशन जा रहे थे। इसी क्रम में रेल लाइन पार करते हुए आ रही ट्रेन पर किसी की नजर नहीं पड़ी और तेज गति से जा रही ट्रेन की चपेट में आने से चार लोग कट गए सभी मृतक गोपालगंज के रहने वाले हैं।
दुर्घटना में घायलों का इलाज जारी है।
