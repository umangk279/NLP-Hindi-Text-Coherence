बिहार में बाढ़ की स्थिती अभी भी गंभीर , राज्य के 16 जिलों की 83 लाख से अधिक आबादी अभी भी बाढ़ से प्रभावित, उत्तर प्रदेश सरकार ने 2 हज़ार राहत शिविर बनाए, गुजरात के कई निचले इलाकों में भारी बारिश का कहर, मौसम विभाग ने की गुजरात के सौराष्ट्र, कच्छ और दक्षिण राजस्थान के लिए चेतावनी जारी.   
 बिहार में बाढ़ की स्थिति अभी भी गंभीर बनी हुई है। हालांकि, गंगा नदी समेत कोसी, गंडक, बूढ़ी गंडक, बागमती और अधवारा समूह की नदियां राज्य में कहीं कहीं खतरे के निशान से ऊपर बह रही हैं। राज्य के 16 जिलों की 83 लाख से अधिक आबादी अभी भी बाढ़ से प्रभावित है। पानी के भारी प्रवाह से उपजाऊ भूमि, घरों और संपत्तियों को नुकसान पहुंचा है।
एनडीआरएफ और एसडीआरएफ की 26 टीमें आपदा में फंसे लोगों को ज़रूरी सामान मुहैया करा रही हैं। इस बीच कोसी और गंडक बैराज से 1.20 लाख क्यूसेक पानी सोमवार को छोड़ा गया। वहीं पिछले 24 घंटों में पुनपुन, फल्गु, गंडक, गंगा और सोन नदियों के जलग्रहण क्षेत्रों में 10 से लेकर 80 सेंटीमीटर तक बारिश रिकॉर्ड की गई है।
वहीं, उत्तर प्रदेश के 17 जिलों के 1166 गांव बाढ़ से प्रभावित है। शारदा, राप्ती, सरयू नदी खतरे के निशान से ऊपर बह रही है। मुख्यमंत्री ने बाढ़ प्रभावित जनपदों के जिलाधिकारियों को निर्देश दिये है कि बाढ़ ग्रस्त क्षेत्रों में राहत पहुंचाने के लिए लगाई गई नौकाएं कही से भी क्षतिग्रस्त न हो और नौवहन के लिए पूर्णतया सुरक्षित हो।
प्रदेश के बाढ़ प्रभावित जनपदों में सर्च एवं रेस्क्यू के लिए एनडीआरएफ की 15 टीमें, SDRF की 7 टीमें और PAC के जवान तैनात किए गए है। उत्तर प्रदेश सरकार ने 2 हज़ार राहत शिविर बनाए है
