आगामी लोकसभा चुनाव में झारखंड की कुल 14 सीटों में से 13 सीटों पर बीजेपी और एक सीट पर झारखंड स्टूडेंट्स यूनियन (AJSU) लड़ेगी चुनाव, उत्तर प्रदेश में समाजवादी पार्टी ने भी अपने उम्मीदवारों की पहली सूची की जारी। 
भाजपा संसदीय बोर्ड की बैठक कल नई दिल्ली में पार्टी मुख्यालय में हुई। इस बैठक में प्रधानमंत्री नरेंद्र मोदी, भाजपा अध्यक्ष अमित शाह, वित्त मंत्री अरुण जेटली, विदेश मंत्री सुषमा स्वराज के अलावा अन्य वरिष्ठ नेता शामिल हुए। बैठक के बाद पार्टी के राष्ट्रीय महासचिव भूपेंद्र यादव ने झारखंड में लोकसभा चुनाव के लिए भाजपा और आजसू के बीच गठबंधन की घोषणा की। जिसके तहत भाजपा 13 सीटों पर और आजसू एक सीट पर चुनाव लड़ेगी।  
