गृहमंत्री अमित शाह ने अंतरराष्ट्रीय महिला दिवस की बधाई देते हुए नारी शक्ति को नमन किया है. उन्होंने कहा कि समाज को आकार और स्वस्थ दिशा देने में महिलाओं की भूमिका महत्वपूर्ण है. 
गृहमंत्री एक ट्वीट में कहा कि महिलाएं हमेशा जीवन के लिए प्रकाश स्तंभ रही हैं. उनकी नि:स्वार्थ सेवा और त्याग को शब्दों में बयान नहीं किया जा सकता. उन्होंने कहा कि प्रधानमंत्री नरेंद्र मोदी के दूरदर्शी नेतृत्व में भारत में महिलाओं की भागीदारी से विकास का नया दौर शुरू हुआ है. उन्होंने कहा कि अब महिलाएं अग्रिम पंक्ति से नेतृत्व कर रही हैं.
गृहमंत्री ने कहा कि बेटी बचाओ बेटी पढ़ाओ, महिलाओं के लिए मुद्रा योजना, स्वच्छ भारत मिशन के तहत शौचालयों के निर्माण और प्रधानमंत्री उज्ज्वला योजना से महिलाओं के जीवन में समग्र बदलाव आया है.
