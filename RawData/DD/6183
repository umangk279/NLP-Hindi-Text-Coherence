चेन्नई के जवाहर लाल स्टेडियम में 3 से 6 अगस्त तक स्पेशल ओलंपिक्स फुटबॉल प्रतियोगिता का आयोजन किया जाएगा। इसकी मशाल शुक्रवार को दिल्ली पहुंची जहां खेल मंत्री किरेन रिजिजू ने इसका स्वागत किया। सिंगापुर से आई इस मशाल को स्पेशल ओलंपिक अंतरराष्ट्रीय फुटबॉल चैम्पियनशिप के चेयरमैन डा. अमर प्रसाद रेड्डी ने खेल मंत्री को सौंपा।  
स्पेशल ओलंपिक अंतरराष्ट्रीय फुटबॉल प्रतियोगिता की मशाल शुक्रवार को दिल्ली पहुची जहां खेल मंत्री किरेन रिजिजू ने कई खिलाडियों की मौजूदगी में इसका स्वागत किया। इस मौके पर इन खिलाड़ियों के साथ खेल मंत्री ने "Flame of Hope" को प्रज्जवलित किया। ये "'Flame of Hope" प्रतीक है हौसले और उत्सव का जो पूरी दुनिया के विभिन्न समुदायों को एकजुट करती है। खिलाड़ियों को शुभकामनाएं देते हुए खेल मंत्री ने कहा कि आबू धाबी में संपन्न हुए पिछले स्पेशल ओलंपिक्स में भारतीय खिलाड़ियों ने सबसे ज्यादा पदक जीते थे जो खिलाड़ियों की उर्जा और प्रेरणा को दर्शाते हैं।
इस मौके पर खेल मंत्री ने आबू धाबी में जीतने वाले खिलाड़ियों के लिए नकद इनाम की भी घोषणा की। उन्होंने कहा कि सरकार का स्पेशल ओलंपिक और स्पेशल ओलंपिक अंतरराष्ट्रीय फुटबॉल प्रतियोगिता को पूरी तरह समर्थन है।
स्पेशल ओलंपिक्स फुटबॉल प्रतियोगिता का आयोजन चेन्नई के जवाहर लाल स्टेडियम में 3 से 6 अगस्त तक किया जाएगा। इन मुकाबलों में दोनों टीमों के पांच पांच खिलाडी आमने सामने होंगे यानी ये 5 a side प्रतियोगिता होगी। इस प्रतियोगिता के लिए भारत ने दो पुरुष और दो महिला टीमों को उतारा है।
