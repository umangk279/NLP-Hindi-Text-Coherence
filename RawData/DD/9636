जम्मू कश्मीर में आतंकवादियों के खिलाफ सुरक्षाबलों को बड़ी कामयाबी। सोपोर, बारामूला और अनंतनाग में अलग-अलग मुठभेड़ में 8 आतंकवादी ढेर। सोपोर में जारी है मुठभेड़।  
जम्मू-कश्मीर के बारामूला जिले के सोपोर इलाके में सुरक्षा बलों और आतंकवादियों के बीच आज सुबह से मुठभेड़ चल रही है। इस मुठभेड़ में दो आतंकवादी मारे गएं हैं जबकि एक जवान शहीद हो गया है। इलाके में आतंकवादियों की मौजूदगी की जानकारी मिलने के बाद सुरक्षा बलों ने आज सुबह उत्तर कश्मीर जिले के दांगीवाचा प्रांत के पाजलपोरा गांव की घेराबंदी और तलाशी अभियान शुरू की। इसके अलावा कल सुरक्षाबलों ने अनंतनाग और कुपवाड़ा में हुई दो अलग अलग मठभेड़ में 7 आतंकवादियों को मार गिराया। मुठभेड़ की जगह से बड़ी मात्रा में हथियार और गोला-बारूद बरामद किए गए हैं। वहीं बारामूला के कीरी में आतंकियों और सुरक्षाबलों की मुठभेड़ में दो आतंकी मारे गए। पुलवामा के त्राल में भी एक आतंकी को मार गिराया गया है जबकि मुठभेड़ में सेना के एक जवान शहीद हो गया। 
