देश के विभिन्न हिस्सों में फंसे प्रवासी बिहारियों के लिए राहत की खबर. बिहार सूचना केंद्र, नई दिल्ली ने बनाया बिहार भवन में हेल्पलाइन सेन्टर .   
कोरोना वायरस के संभावित संक्रमण को देखते हुए देश के विभिन्न राज्यों में बिहार के प्रवासी श्रमिकों को सहयोग एवं सहायता पहुँचाने के उद्देश्य से स्थानिक आयुक्त, बिहार विपिन कुमार के आदेश पर बिहार भवन, नई दिल्ली में तत्काल प्रभाव से तीन  24×7 हेल्पलाइन नंबर स्थापित किया गया है । ये तीन नंबर इस प्रकार है :
011-23792009, 011-23014326, 011-23013884
इन नंबरों के माध्यम से प्राप्त शिकायतों पर पदाधिकारियों द्वारा आवश्यक सहयोग प्रदान किया जाएगा। स्थानिक आयुक्त कुमार ने कहा कि प्रवासी श्रमिकों का सहयोग करना बिहार सरकार की सर्वोच्च प्राथमिकता है।  इसके लिए संपूर्ण तंत्र पूर्णतः सक्रिय व प्रतिबद्ध है। सिर्फ दिल्ली ही नही ,देश के अनेक राज्यों में बिहारी कामगार बड़े पैमाने पर कार्यरत हैं।  
देशव्यापी लॉक डाउन के बाद वे परिवार के पास वापस जाना चाहते हैं, लेकिन ट्रेन और हवाई मार्ग के पूर्णत बंद हो जाने के बाद उनके लिए वापसी की राहें आसान नहीं दिखती। बिहार सरकार के इस फैसले से उन कामगारों के लिए एक उम्मीद की किरण दिखाई पड़ रही है, जो वापस बिहार जाना चाहते हैं और अपने परिवार के साथ समय बिताना चाहते हैं।
" डीडी न्यूज़ के लिए राजेश राज की रिपोर्ट " 
