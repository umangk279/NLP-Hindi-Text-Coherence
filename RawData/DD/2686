प्रवर्तन निदेशालय ने येस बैंक के संस्थापक राणा कपूर के मुंबई आवास पर मारा छापा, धनशोधन निरोधक कानून के तहत राणा कपूर के खिलाफ दर्ज किया गया है मामला।    
 प्रवर्तन निदेशालय ने शुक्रवार को यस बैंक के संस्थापक राणा कपूर के मुंबई स्थित आवास पर छापा मारा। गौरतलब है कि कपूर तथा अन्य के खिलाफ धनशोधन के मामले की जांच चल रही है और छापे की कार्रवाई इसी सिलसिले में की गई। एजेंसी एक कॉर्पोरेट कंपनी को कर्ज देने में राणा की भूमिका की जांच कर रही है। आरोप है कि कर्ज के बदले में कपूर की पत्नी के खातों में कथित तौर पर रिश्वत की रकम भेजी गई थी। एजेंसी अन्य कथित अनियमितताओं की भी जांच कर रही है।
