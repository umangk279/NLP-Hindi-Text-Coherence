बढ़ती जीवनशैली बीमारियों और दूर दराज के इलाकों में चिकित्सा सुविधा की कमी पर चिंता जताते हुए उपराष्ट्रपति एम वेंकैया नायडू ने कहा कि ग्रामीण इलाकों में स्वास्थ्य सुविधा बढ़ाये जाने की जरुरत है।  
पन्द्रहवें ग्रामीण स्वास्थ्य सम्मेलन को संबोधित करते हुए उपराष्ट्रपति ने कहा कि डॉक्टरों को ग्रामीण इलाकों में अपनी सेवायें देनी चाहिए ताकि वहां के लोगों को बेहतर चितित्सा सुविधा मिल सके। उपराष्ट्रपति ने कहा कि केन्द्र सरकार  ग्रामीण इलाकों में बेहतर चिकित्सा सुविधा के लिए आयुष्मान भारत के तहत डेढ़ लाख हेल्थ एंड वेलनेस केन्द्र खोल रही है। साथ ही दस करोड़ परिवार को इंश्योरेंस सुविधा देने जा रही है। चार दिन तक चलने वाले इस सम्मेलन में चालीस देशों के प्रतिनिधि हिस्सा ले रहे हैं। इस मौके पर उपराष्ट्रपति ने कहा कि फैमिली फिजिशियन के कंसेप्ट को बढ़ावा देने की जरुरत है। 
