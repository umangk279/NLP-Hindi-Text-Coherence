लगातार हुए नुकसान के बाद मजबूत वैश्विक संकेतों के दम पर शेयर बाजार ने शानदार वापसी की. बुधवार को बाजार मजबूती के साथ खुले और चौतरफा खरीदारी हुई. 
बीएसई का 30 शेयरों वाला प्रमुख इंडेक्स सेंसेक्स 461 अंक यानि 1.4 फीसदी की तेजी के साथ 34,761 के स्तर पर बंद हुआ, तो वहीं एनएसई का 50 शेयरों वाला प्रमुख इंडेक्स निफ्टी 159 अंक यानि 1.5 फीसदी चढ़कर 10,460 के स्तर पर बंद हुआ.
सोने का भाव भी 200 रुपये चढ़कर 31,850 रुपये प्रति 10 ग्राम पर पहुंच गया, लेकिन चांदी के भाव में 50 रुपये की गिरावट देखी गई. चांदी का भाव गिरकर 39,200 रुपये प्रति किलो पर पहुंच गया.
