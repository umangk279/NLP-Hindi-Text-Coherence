प्रधानमंत्री नरेंद्र मोदी ने मॉरीशस के प्रधानमंत्री प्रविंद जुगनाथ ने संयुक्त रूप से मॉरीशस की 2 परियोजनाओं का उद्घाटन किया. इसमें मेट्रो एक्सप्रेस के पहले चरण और ईएनटी का नया अस्पताल शामिल है. 
मॉरीशस मेट्रो परियोजना के तहत क्योर पाइप से पोर्ट लुई तक 26 किलोमीटर लंबे लाइन पर कुल 19 स्टेशन और छह शहरी टर्मिनल हैं. यह पहली विदेशी मेट्रो परियोजना होगी, जिसे कोई भारतीय कंपनी स्वतंत्र रूप से बनाया है. भारत सरकार ने मेट्रो एक्सप्रेस के लिए $275 मिलियन डॉलर सहायता राशि दी है.
मार्च 2018 में राष्ट्रपति रामनाथ कोविन्द ने ईएनटी अस्पताल की आधारशिला रखी थी, जो अब बनकर लोगों के लिए तैयार हो चुका है. अस्पताल पर कुल 14 मिलियन डॉलर की लागत आई है.
दरअसल 2017 में पीएम मोदी ने मॉरीशस यात्रा के दौरान वहां की 5 परियोजनाओं के लिए भारत ने कुल 353 मिलियन डॉलर की सहायता देने का वादा किया था.
उद्घाटन के इस मौक़े पर दोनों देशों के प्रधानमंत्रियों ने आपसी संबंधों को लेकर सकारात्मकता दिखाई. साथ ही विकास के लिए सहयोग को जारी रखने की प्रतिबद्धता भी जताई.
