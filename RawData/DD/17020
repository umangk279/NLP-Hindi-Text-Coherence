प्रधानमंत्री ने 2022 तक किसानों की आय दोगुनी करने की सरकार की प्रतिबद्धता को दोहराया, वाराणसी में एक जनसभा को संबोधित करते हुए अगले पांच सालों में स्वतंत्रता सेनानियों के सपनों का देश बनाने का किया आह्वान। पीएम ने कहा मृदा स्वास्थ्य कार्ड और अन्य योजनाओं से हो रहा है किसानों को काफी लाभ। 
 प्रधानमंत्री ने अपने संसदीय क्षेत्र वाराणसी के शहंशाहपुर में जनसभा को सम्बोधित किया। उन्होने गांव की आर्थिक प्रगति की बात कही और पशुधन के बढ़ावे,उनके स्वास्थ्य सेवा पर ज़ोर दिया।  प्रधानमंत्री ने पशुधन आरोग्य मेला को देश भर में संचालित करने पर भी ज़ोर दिया। प्रधानमंत्री ने देश के विकास के लिए एक समान नीति और राजनीति से ऊपर उठकर काम करने की बात भी कही। उन्होने कहा कि उनके और उनकी सरकार के लिए दल से बड़ा देश है और वे राष्ट्र की उन्नति के लिए सतत काम करते रहेंगे। पशुधन गांव के आर्थिक विकास के लिए काफी अहम है और ये पशुधन ख़ासतौर पर किसानों के लिए आमदनी का ज़रिया तो है ही साथ ही पशुओं के ज़रिए खेतों की उत्पादकता भी बढ़ाई जा सकती है। प्रधानमंत्री ने शांहजहांपुर में जनसभा में दुग्ध उत्पादन को एक क्रान्ति का रूप देने का आह्वान भी किया।
