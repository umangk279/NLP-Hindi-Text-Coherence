देश में खेतीहर महिलाओं के सशक्तीकरण के लिए केन्द्रीय कृषि औऱ किसान कल्य़ाण मंत्रालय ने 15 अक्टूबर को राष्ट्रीय किसान दिवस के रूप में मनाने की शुरुआत की है।  
 कल राजधानी दिल्ली में इस कार्यक्रम की शुरुआत करते हुए केन्द्रीय कृषि और किसान कल्याण मंत्री राधा मोहन सिह ने कहा कि 2022 तक किसानों की आमदनी को दो गुना करना सरकार की प्राथंमिकता है।
केन्द्र सरकार कृषि विकास के जरिए देश के किसानों को सशक्त औऱ मजबूत बनाने के पर ध्यान दे रही है।  कृषि में महिलाओं की भागीदारी बढे और उनमें आत्म स्वाभिमान का भाव जगे इसके लिए देश में पहली बार 15 अक्टूबर से राष्ट्रीय महिला किसान दिवस मनाने की शुरुआत की गयी है। नई दिल्ली स्थित भारतीय कृषि अनुसंधान परिषद परिसर में इस कार्यक्रम की औपचारिक शुरुआत करते हुए केन्द्रीय कृषि और किसान कल्याण मंत्री राधामोहन सिंह ने कहा कि ये दिवस खेतीहर महिलाओं के विकास और सम्मान का प्रतीक हैा
समारोह में विेशेषतौर पर भाग लेने आयी उद्यमशील महिला किसान कृष्णा यादव ने राष्ट्रीय महिला किसान दिवस की शुरुआत के लिए केन्द्र सरकार का धन्यवाद करते हुए कृषि में वेस्टेज मेनेजमेंट और कृषि उत्पादों के मूल्य संवर्धन पर जोर दिया।
गौरतलब है कि केन्द्र सरकार कृषि क्षेत्र के समग्र विकास के लिए एक नई कृषि क्रान्ति को बढावा दे रही है। इसके लिए कृषि क्षेत्र में नवाचारों के साथ-साथ बदलती परिस्थितियों में किसान खेती किस तरह की करें इस पर जहां ध्यान दिया जा रहा है वहीं महिलाओं को शिक्षित और प्रशिक्षित कर उनको उद्यमशील बनाने पर भी जोर दिया जा रहा है।
