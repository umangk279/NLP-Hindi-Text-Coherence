प्रधानमंत्री नरेंद्र मोदी ने मंगलवार को दिनभर के व्यस्त कार्यक्रमों के बीच उन्होंने नॉरडिक देशों के साथ द्विपक्षीय बैठक भी की. 
प्रधानमंत्री नरेंद्र मोदी ने डेनमार्क के पीएम लार्स लोक्के रसमुसेन के साथ द्वपक्षीय वार्ता की. इस ख़ास मुलाकात के दौरान दोनों देश रिश्तों को नये दौर में ले जाने पर सहमत हुए. बैठक के बाद दोनों देशों के बीच पशुपालन, डेयरी और शहरी विकास समझौते हुए.
इसके बाद प्रधानमंत्री मोदी ने फिनलैंड पीएम जुहा सीपिला के साथ व्यापार और निवेश, नवीकरणीय उर्जा, अंतरिक्ष, कचरा प्रबंधन और शिक्षा जैसे विषयों पर विस्तार से चर्चा हुई. इससे पहले दोनों नेता साल 2016 में मुंबई में मिले थे जब दोनों देशों के बीच ऊर्जा, अंतरिक्ष और शिक्षा क्षेत्र में सहयोग पर सहमति बनी थी.
अपनी तीसरी द्वपक्षीय मुलाकात में पीएम मोदी ने आइलैंड पीएम केटरिन जाकोब्सटोटर के साथ द्वपक्षीय बैठक की. पीएम मोदी ने आइलैंड कंपनियों से भारत में नीली अर्थव्यवस्था और जिओ-थर्मल ऊर्जा, शिक्षा, पर्यटन और संस्कृति में सहयोग को मजबूत करने पर सहमति बनी.
स्वीडन में प्रधानमंत्री मोदी ने अपनी दिन की आखिरी द्वपक्षिय बैठक नार्वे पीएम एरना सोलबर्ग के साथ की. इस दौरान दोनों देशों के बीच व्यापार और निवेश, शिपिंग और पोर्ट-डेवलपमेंट, नीली अर्थव्यवस्था, नवीकरणीय ऊर्जा, स्वास्थ्य, आईटी, ग्रीन ट्रांसपोर्ट समाधान करने जैसे अहम क्षेत्रों में बातचीत हुई. दोनों देश भविष्य की जरूरतों को देखते हुए एक दूसरे के सहयोग पर सहमत हुए.
यह पहला मौका है जब भारत और नॉर्डिक देशों का शिखर सम्मेलन हो रहा है. मानव विकास के ज्यादातर मानकों पर बढ़िया रिकॉर्ड रखने वाले नॉर्डिक देशों के साथ भारत का सहयोग दोनों के लिए फायदेमंद साबित हो सकता है. नॉर्डिक देशों ने इससे पहले सिर्फ अमेरिका के साथ ही द्विपक्षीय सम्मेलन का आयोजन किया था और वह भी पूर्व राष्ट्रपति बराक ओबामा के कार्यकाल में. इससे अंतरराष्ट्रीय स्तर पर भारत की बढ़ती ताकत का अंदाज़ा लगाया जा सकता है.
