प्रधानमंत्री नरेंद्र मोदी ने रांची में दुनिया की सबसे बड़ी स्वास्थ्य योजना आयुष्मान भारत के तहत प्रधानमंत्री जन आरोग्य योजना की शुरूआत की. योजना के तहत देश के 50 करोड़ से अधिक लोगों को मिलेगा स्वास्थ्य बीमा का लाभ।     
प्रधानमंत्री मोदी ने कहा आयुष्मान भारत में देशभर के 13,000 अस्पताल कवर होंगे.इससे भारत भविष्य के चिकित्सा के केंद्र के रुप में उभरेगा.आयुष्मान भारत से गरीबों को अस्पताल में मुफ्त ईलाज मिलेगा. योजना तहत कवर किए गए लोगों की संख्या यूरोप और संयुक्त राज्य अमेरिका की आबादी के बराबर है।
इस योजना को ‘परिवर्तनकारी’ करार देते हुए प्रधानमंत्री ने कहा कि यह देश के गरीब लोगों की सेवा करने की दिशा में एक कदम है। उन्होंने कहा ‘‘कुछ लोग इसे मोदीकेयर कहते हैं, कुछ इसे गरीबों के लिए चलाई जाने वाली एक योजना कहते हैं। निश्चित रूप से यह गरीबों के लिए लाभकारी योजना है।’’ 
प्रधानमंत्री ने इस योजना को लागू करने में अहम भूमिका निभाने के लिए विशेषज्ञों के दल को बधाई भी दी। पीएम ने कहा कि पीएमजेएवाई-आयुष्मान भारत दुनिया में सबसे बड़ी, सरकार प्रायोजित, स्वास्थ्य की देखभाल संबंधी योजना है। इस दौरान प्रधानमंत्री ने झारखंड के चाइबासा और कोडरमा में मेडिकल कॉलेजों की रखी नींव.
