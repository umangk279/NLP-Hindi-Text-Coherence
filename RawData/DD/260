ऑस्ट्रेलिया ने ओल्ड ट्रैफर्ड में इंग्लैंड के ख़िलाफ़ तीसरा और अंतिम वनडे जीतने के साथ ही वनडे सीरीज़ अपने नाम कर ली है। 2015 के बाद से किसी घरेलू द्विपक्षीय वनडे सीरीज़ में इंग्लैंड की यह पहली हार है। 
पहले बल्लेबाज़ी करते हुए इंग्लैंड ने शुरुआती झटकों से उबरते हुए निर्धारित 50 ओवर में 7 विकेट के नुकसान पर 302 रन बनाए। जवाब में एक समय ऑस्ट्रेलिया ने 73 रन पर 5 विकेट गंवा दिए थे लेकिन ग्लेन मैक्सवेल और एलेक्स कैरी ने मैच का पासा पलट दिया। दोनों की शानदार शतकीय पारियों की बदौलत ऑस्ट्रेलिया ने दो गेंद शेष रहते लक्ष्य हासिल कर लिया। 
