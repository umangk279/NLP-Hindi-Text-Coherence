51वां भारतीय अंतरराष्ट्रीय फिल्म समारोह अगले वर्ष 16 से 24 जनवरी के बीच गोवा में आयोजित किया जाएगा। इससे पहले, इसका आयोजन इस वर्ष 20 से 28 नवम्बर के बीच किया जाना था।  
सूचना और प्रसारण मंत्री प्रकाश जावडेकर और गोवा के मुख्यमंत्री प्रमोद सावंत के बीच हुई बातचीत के बाद तिथियों में यह परिवर्तन किया गया है। नई तिथियों में अंतरराष्ट्रीय फिल्म समारोह के नियमों और गाइडलाइन्स के अनुरूप इस आयोजन को करने पर भी सहमति हुई है। इसे वर्चुअल और फिजिकल फार्मेट में किया जाएगा।
समारोह के दौरान कोविड-19 से संबंधित सभी ऐहतियात और सुरक्षा उपाय सुनिश्चित किए जाएंगे।
