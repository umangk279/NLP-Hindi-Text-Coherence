 ब्रिटिश पीएम ने यूरोपीय संघ को ख़त लिखकर संघ से अलग करने में और वक्त देने की मांग की. बोरिस जॉनसन ने ईयू को एक और ख़त लिखा, दूसरे पत्र में जॉनसन ने कहा, ब्रेक्जिट को टालना होगी भूल. 
ब्रिटेन के प्रधानमंत्री बोरिस जॉनसन ने ब्रिटेन को यूरोपीय संघ से अलग करने में और वक्त देने के लिए यूरोपीय संघ को एक ख़त लिखा है। अहम बात ये है कि अब तक इस मामले में  यूरोपीय संघ से बात ना करने की बात कहने वाले जॉनसन ने इस खत पर अपने दस्तखत भी नहीं किए हैं। हालांकि इस खत के साथ ब्रिटिश पीएम ने हस्ताक्षर के साथ एक और पत्र लिखा है, जिसमें उन्होंने साफ लिखा है कि ब्रेक्ज़िट को टालना एक भूल होगी।
दरअसल जॉनसन ब्रिटेन को यूरोपीय संघ से तय वक्त के अंदर ही अलग करने के प्रयास कर रहे हैं और इसके बावत उन्होंने करार पर ब्रिटेन की संसद में ऐतिहासिक मतदान भी करवाया। लेकिन मतदान में इस करार के खारिज होने के बाद जॉनसन को यूरोपीय संघ को पत्र भेजकर ब्रेक्ज़िट में 31 अक्टूबर के बाद और वक्त देने के लिए अपील करनी थी, जिसके वे खिलाफ थे।
हालांकि नियमों के मुताबिक बोरिस जॉनसन को ये पत्र लिखना ही पड़ा, लेकिन जानसन ने उस पर अपने हस्ताक्षर नहीं किए। बहरहाल यूरोपीय संघ के अध्यक्ष डोनाल्ड टस्ट को जॉनसन का पत्र मिल गया है और उन्होंने कहा है कि अब इस पर प्रतिक्रिया देने के लिए संघ के नेता विचार करेंगे। टस्क ने हांलाकि जॉनसन के पत्र के बारे में जानकारी नहीं दी। 
