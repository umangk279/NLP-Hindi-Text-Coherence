इथियोपियाई एयरलाइंस ने शुक्रवार को कहा कि फ्रांसीसी सुरक्षा जांच (बीईए) के साथ मिलकर विमान हादसे की जांच के लिए दुर्घटना जांच ब्यूरो के मुख्य जांचकर्ता के नेतृत्व में इथियोपिया का प्रतिनिधिमंडल पेरिस पहुंच चुका है और जांच प्रक्रिया भी शुरू हो चुकी है 
फ्रांस के जांचकर्ताओं ने इथोपिया के दुर्धटनाग्रस्त विमान के कॉकपिट वॉयस रिकॉर्डर का अध्यन करना शुरू कर दिया है। फ्रेंच हवाई दुर्घटना जांच एजेंसी, बीईए ने ट्वीट कर जानकारी दी है कि शनिवार को रिकॉर्डर पर तकनीकी कार्य की शुरूआत कर दी गई है। बीईए ने कहा कि विमान के डेटा रिकॉर्डर पर काम फिर से शुरू कर दिया गया है। रिकॉर्डरों जिसे ब्लैक बॉक्स के नाम से भी जाना जाता है, उसे फ्रांस भेजा गया क्योकिं बीईए को इस प्रकार के उपकरणों के विश्लेषण में महारथ हासिल है।
अमेरिकी राष्ट्रीय परिवहन सुरक्षा बोर्ड के विशेषज्ञ और जहाज निर्माता कंपनी, बोइंग के विशेषज्ञ भी इस जाँच पड़ताल में शामिल हैं। इथोपिया में, अवशेषों की पहचान के लिए फोरेंसिक डीएनए का काम शुरू किया जा चुका है। पीड़ितों के अवशेषों की पहचान करने में 6 महीने का समय लग सकता है जबकि मृत्यु प्रमाणपत्र दो हफ्ते में जारी कर दिया जाना चाहिए।   
 
  
