कंप्टीशन कमीशन ऑफ इंडिया (सीसीआई) यानी भारतीय प्रतिस्पर्धा आयोग ने बुधवार को आईपीएल मीडिया अधिकार के संदर्भ में प्रतिस्पर्धा रोधी गतिविधियों के लिए भारतीय क्रिकेट कंट्रोल बोर्ड (बीसीसीआई) पर 52 करोड़ 24 लाख रुपये का जुर्माना लगाया है।   
 भारतीय प्रतिस्पर्धा आयोग ने  भारतीय क्रिकेट बोर्ड को प्रतिस्पर्धारोधी गतिविधियों में संलिप्त पाया है और इसके लिए उस पर 52.24 करोड़ रुपये का जुर्माना लगाया है। भारतीय प्रतिस्पर्धा आयोग ने पाया कि बीसीसीआई ने अपने वर्चस्व का दुरुपयोग किया। उसने बीसीसीआई को भविष्य में इस तरह की गतिविधियों से दूर रहने के निर्देश दिए। सीसीआई ने अपने आदेश में कहा, बीसीसीआई की हरकत गंभीर है और जुर्माना भी उसी के अनुरूप लगाया जाना जरूरी था। आयोग ने इससे पहले भी फरवरी 2013 में बीसीसीआई पर  इसी तरह का जुर्माना लगाया था।ये जुर्माना बीसीसीआई के वार्षिक टर्नओवर का करीब 4.48 फ़ीसदी होगा। 
