रक्षा मंत्रालय ने तीनों सेनाओं के उपप्रमुखों के वित्तीय निर्णय लेने की शक्तियों में 5 गुना की बढ़ोतरी, सेना उपप्रमुख अब पांच सौ करोड़ रुपये तक के ले सकेंगे फैसले 
रक्षा मंत्रालय ने सशस्‍त्र बलों के राजस्‍व प्रबंधन में फैसले लेने की प्रक्रिया में तेजी लाने के लिए तीनों सेनाओं के उप प्रमुखों के वित्‍तीय फैसला लेने की शक्तियां बढ़ा दी हैं। इस फैसले के बाद तीनों सेनाओं के उप प्रमुख अपनी मौजूदा वित्‍तीय शक्ति का पांच गुना अधिक यानी 500 करोड़ रुपये तक के फैसले ले सकेंगे। इससे तीनों सशस्‍त्र बलों की क्षमता में इजाफा होगा। रक्षा मंत्री श्रीमती निर्मला सीतारमन ने यह फैसला सशस्‍त्र बलों के लिए हथियार और युद्ध सामग्री बढ़ाने के लिए लिया है, ताकि सेना की संचालन तैयारी को तेज किया जा सके।
