रोहन बोपन्ना अपने जोड़ीदार हंगरी की टीमिया बबोस के साथ ऑस्ट्रेलियन ओपन के मिक्सड डबल्स के फ़ाइनल में पहुंच गए हैं. 
सेमीफ़ाइनल मुकाबले में बोपन्ना और बबोस की जोड़ी ने सेमीफ़ाइनल में स्पेन की मारिया जोस मार्टिनेज़ सांचेज और ब्राज़ील के मारसेलो डेमोलाइनर की जोड़ी को 7-5,5-7,10-6 से पराजित किया.
बोपन्‍ना करियर के दूसरे ग्रैंडस्लैम खिताब से महज एक जीत दूर हैं. बोपन्ना ने अपना पहला ग्रैंडस्लैम खिताब 2017 फ्रेंच ओपन के रूप में जीता था. पिछले साल इस टूर्नामेंट में उन्होंने कनाडा की गैब्रिएला दाब्रोवस्की के साथ जोड़ी बनाई थी. दाब्रोवस्की अब बोपन्ना के खिलाफ दूसरे छोर पर होंगी. दूसरे सेमीफ़ाइनल में दाब्रोवस्की ने क्रोएशिया के माटे पाविच के साथ मिलकर दूसरे सेमीफाइनल में ब्रुनो सोरेस और कैटरीना मकारोवा की जोड़ी को 6-1, 6-4 से शिकस्त दी.
