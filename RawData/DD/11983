हवा में उड़ते हुए तेजस लड़ाकू विमान में भरा गया ईंधन, भारत की बड़ी सफलता 
देश में निर्मित हल्के लडाकू विमान तेजस में पहली बार हवा में सफलतापूर्वक ईंधन भरकर बड़ी सफलता हासिल की गई। इसके साथ ही भारत, सैन्य श्रेणी के विमानों में हवा में ईंधन भरने की क्षमता वाले चुनिंदा देशों में शामिल हो गया है। रक्षा मंत्रालय द्वारा जारी विज्ञप्ति में बताया गया है कि भारतीय वायुसेना द्वारा हवा में ईंधन भरने का यह परीक्षण किया गया जो सफल रहा। इससे पहले बीते सप्ताह इसी तरह का एक ड्राई कॉन्टेक्ट परीक्षण भी किया गया था तब ईंधन नहीं भरा गया था। 
