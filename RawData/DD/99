प्रधानमंत्री नरेंद्र मोदी ने शुक्रवार को वैश्विक भारतीय वैज्ञानिक सम्मेलन का वर्चुअल तरीके से किया उद्घाटन, कहा ये ग्रेट माइंडस का संगम, किसानों के लिए उच्च स्तर के वैज्ञानिक शोध की बतायी जरुरत, कहा-युवाओं में विज्ञान के लिए अधिक रुचि पैदा करना जरुरी, आत्मनिर्भर भारत के लिए मांगा सहयोग. 
प्रधानमंत्री नरेंद्र मोदी ने शुक्रवार को वैश्विक भारतीय वैज्ञानिक सम्मेलन का वर्चुअल तरीके से उद्घाटन किया। इस सम्मेलन में दुनिया भर में 55 देशों के भारतीय मूल के  शिक्षाविद और और वैज्ञानिक हिस्सा ले रहे हैं। वैभव सम्मेलन विदेशी और भारत के शोधकर्ताओं और विद्वानों का एक वैश्विक वर्चुअल सम्मेलन है। सम्मेलन में करीब 200 से ज्यादा सत्रों में 40 देशों के 1500 से ज्यादा पेनलिस्ट, भारत के 200 शीर्ष शोध और विकास एवं शिक्षण संस्थान 18 विभिन्न क्षेत्रों में चर्चा करेंगे। सम्मेलन के उद्घाटन के मौके पर पीएम ने कहा कि ये सम्मेलन ग्रेट माइंडस का संगम है।
प्रधानमंत्री ने कहा कि उनकी सरकार ने विज्ञान नवाचार और शोध को बढावा देने के लिए तमाम कदम उठाए हैं  उन्होंने कहा कि किसानों के लिए हमें उच्च स्तर के वैज्ञानिक शोध की जरुरत है। पीएम ने राष्ट्रीय शिक्षा नीति का भी जिक्र किया और कहा कि इसका मकसद विज्ञान के प्रति आकर्षण बढाना है। पीएम ने कहा कि  युवाओं में विज्ञान के लिए अधिक रुचि पैदा करना जरुरी है. पीएम ने कहा कि सरकार घरेलू वैक्सीन के उत्पादन पर जोर दे रही है. पीएम ने आत्मनिर्भर भारत का भी जिक्र किया और वैज्ञानिकों से इसके लिए सहयोग भी मांगा।
सम्मेलन का मकसद दुनियाभर में अकादमिक और शोध संस्थानों में काम कर रहे भारतीय विद्वानों को एक मंच पर लाना है ताकि वे अपने भारतीय सहयोगियों के साथ मिलकर वैश्विक विकास में अकादमिक आधार को और मज़बूत कर सकें। वैभव सम्मेलन शैक्षणिक संगठनों द्वारा एक सहयोगात्मक पहल है जो शिक्षा के क्षेत्र में उभरती चुनौतियों को हल करने में मददगार साबित होगा।
 
 
