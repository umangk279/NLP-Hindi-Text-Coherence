महिला विश्व टी20 के सेमीफ़ाइनल में इंग्लैंड ने भारत पर 8 विकेट से जीत दर्ज कर फाइनल में जगह बना ली है. अब फ़ाइनल में इंग्लैंड का सामना ऑस्ट्रेलिया से होगा. 
महिला विश्व टी20 के सेमीफ़ाइनल में इंग्लैंड ने भारत को 8 विकेट से हरा दिया। 113 रन के लक्ष्य का पीछा करते हुए इंग्लैंड ने 24 रन पर 2 विकेट गंवा दिए थे। हालांकि उसके बाद एमी जोन्स और नताली स्काइवर ने पारी को संभाला। दोनों ने तीसरे विकेट के लिए नाबाद 92 रन जोड़े। प्लेयर ऑफ द मैच चुनी गईं जोन्स 53 और स्काइवर 52 रन बनाकर नाबाद रहीं। अब फ़ाइनल में इंग्लैंड का सामना ऑस्ट्रेलिया से होगा। 
इससे भारत ने टॉस जीतकर पहले बल्लेबाज़ी का फैसला किया है। स्मृति मंधाना ने 23 गेंद में 34 रन की पारी खेलते हुए भारत को तेज़ शुरुआत दी। जेमिमा रोड्रिग्ज़ ने 26 और हरमनप्रीत कौर ने 16 रन की पारी खेली। हालांकि निचले क्रम में कोई बल्लेबाज़ टिककर नहीं खेल पाई और भारत की पूरी टीम 19.3 ओवर में 112 रन बनाकर ढ़ेर हो गई। 
