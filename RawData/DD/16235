मूडीज के भारत की रेटिंग सुधारने के बाद बैंकों के शेयरों में तेज़ी आने से घरेलू बाजारों ने शानदार शुरुआत की. शुरुआती कारोबार में सेंसेक्स 414 अंक की छलांग लगाकर 33,521 पर पहुंच गया. निफ्टी भी 10,300 अंक के स्तर को पार कर गया. 
 जानकारों के अनुसार सकारात्मक वैश्विक संकेतों ने भी घरेलू बाज़ार की धारणा मजबूत की. देश के सबसे बड़े बैंक एसबीआई के शेयर 2.94 प्रतिशत चढ़ गए. आईसीआईसीआई बैंक, एक्सिस बैंक, यस बैंक और इंडसइंड जैसे निजी बैंकों के शेयरों में 3.07 प्रतिशत तक का उछाल देखा गया.
