जम्मू-कश्मीर में नियंत्रण रेखा से सटे उड़ी सेक्टर के दुलंजा में सुरक्षाबलों ने सीमा पार से घुसपैठ की कोशिश को नाकाम करते हुए 5 आतंकियों को मार गिराया है. 
जानकारी के मुताबिक सीमा पर मुस्तैद जवानों ने इन सभी आतंकियों को ढेर कर दिया. इन आतंकियों से हथियार और गोला बारूद बरामद किया गया है.
माना जा रहा है कि ये आतंकी फिदायीन हमले की योजना बनाकर घुसपैठ की कोशिश कर रहे थे, जिसे भारतीय जवानों ने नाकाम कर दिया. मारे गए आतंकवादी पाकिस्तान के आतंकी समूह जैश-ए-मोहम्मद के हैं.
पुलिस महानिदेशक एसपी वैद ने बताया कि 5 आतंकियों का शव बरामद किया जा चुका है.
