कर्नाटक के मुख्यमंत्री एच डी कुमारस्वामी ने आज कर्नाटक विधानसभा में विश्वास प्रस्ताव पेश किया। राज्य की नई सरकार में कांग्रेस के 78 विधायक हैं जबकि कुमारस्वामी की जेडीएस के 38 विधायक हैं।  
विधानसभा अध्यक्ष और विधानसभा उपाध्यक्ष का निर्वाचन भी आज ही किया जाएगा।  117 विधायकों का समर्थन होने का दावा करने वाली गठबंधन सरकार ने विधानसभा अध्यक्ष के लिए कांग्रेस नेता रमेश कुमार के नाम पर फैसला किया है जबकि विधानसभा उपाध्यक्ष का पद जद (एस) के उम्मीदवार को दिया जाएगा। 
