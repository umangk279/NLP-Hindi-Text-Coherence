एशियन चैंपियंस ट्रॉफी हॉकी प्रतियोगिता के पहले ही मुकाबले में भारत दर्ज की बड़ी जीत. ओमान को 11-0 के बड़े अंतर से हराया. दूसरे मुकाबले में भारत का सामना शनिवार को पाकिस्तान से होगा।  
भारतीय पुरुष हॉकी टीम ने मस्कट में जारी एशियन चैंपियंस ट्रॉफी में शानदार जीत के साथ शुरुआत की है। टूर्नमेंट में गुरुवार को अपने पहले मुकाबले में टीम इंडिया ने ओमान को 11-0 के बड़े अंतर से हराया। दुनिया की पांचवें नंबर की टीम भारत के आगे ओमान के खिलाड़ी अधिकतर समय गेंद के लिए संघर्ष करते नजर आए।
भारतीय टीम लिए दिलप्रीत सिंह 41वें, 55वें और 57वें मिनट में गोल करके ने हैट्रिक लगाई। जबकि ललित उपाध्याय ने 17वें मिनट, हरमनप्रीत ने 21वें, नीलकांता शर्मा ने 22वें , मंदीप सिंह ने 29वें , गुरजंत सिंह ने 37वें , आकाशदीप ने 49वें , वरुण कुमार ने 49वें और चिंग्लेनसाना सिंह ने 53 वें मिनट में एक-एक गोल दागा। दूसरे मुकाबले में भारत का सामना शनिवार को चिर प्रतिद्वंद्वी पाकिस्तान से होगा। 
