रोमांचक मुकाबले में मुंबई ने चेन्नई को 1 रन से हराया, मुंबई इंडियंस ने चौथी बार किया ट्रॉफी पर कब्जा 
हैदराबाद में खेला गया आईपीएल सीज़न-12 का खिताब एक बार फिर मुंबई इंडियंस ने जीत लिया है। रविवार शाम चेन्नई सुपर किंग्स के खिलाफ खेले गये रोमांचक मुकाबले में मुंबई ने चेन्नई को 1 रन से हरा दिया। पहले बल्लेबाजी करते हुए मुंबई इंडियंस ने अपने धाकड़ बल्लेबाज कीरोन पोलार्डे के 41 रन की बदौलत निर्धारित 20 ओवर में 149 रन बनाए। जीत के लिए मिले 150 रनों का का पीछा करने उतरी चेन्ऩई सुपर किंग्स ने धीमी और सधी हुई शुरूआत की लेकिन शेन वॉटसन को छोड़ उनके कोई भी बल्लेबाज रन बनाने में नाकाम रहे इस तरह चेन्नई की टीम 20 ओवर में 148 रन ही बना सकी और मुंबई इंडियंस ने यह मैच 1 रन  से जीत लिया।
