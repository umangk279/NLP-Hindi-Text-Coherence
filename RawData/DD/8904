रूस के राष्ट्रपति व्लादिमीर पुतिन ने एक बयान में स्पष्ट संकेत देते हुआ कहा है कि आने वाले दिनों में रूस और अमेरिका के बीच उच्च तकनीक वाले हथियारों की होड़ और बढ़ने के आसार दिख रहे हैं। 
राष्ट्रपति पुतिन ने बुधवार को अति-आधुनिक, हवा से तेज़ और परमाणु क्षमता से लैस मिसाइल अवानगार्ड के तैनाती पूर्व टेस्ट लॉंच के बाद कहा कि अगले साल से इनकी तैनाती कर दी जाएगी।
रूस का दावा है की ये मिसाइल किसी भी मिसाइल सुरक्षा तंत्र को भेद सकती है और दुनिया भर में किसी भी लक्ष्य को नष्ट कर सकती है। मार्च में ही पुतिन ने कई नये हथियारों की घोषणा की थी..जिनमे अवानगार्ड मिसाइल भी शामिल थी.
