प्रवर्तन निदेशालय ने राजस्थान के सीमावर्ती शहर बीकानेर में भूमि घोटाले के सिलसिले में धनशोधन की जांच को लेकर कांग्रेस अध्यक्ष राहुल गांधी के बहनोई रॉबर्ट वाड्रा को तलब किया है. वाड्रा को अगले सप्ताह मामले के जांच अधिकारी के सामने पेश होने को कहा गया है. 
पीएमएलए के तहत बयान दर्ज कराने के लिए दूसरी बार उनको समन जारी हुआ है. नवंबर में पूर्व में पहला समन जारी होने पर जांच अधिकारी के सामने वड्रा पेश नहीं हुए थे, जिसके बाद उन्हें दूसरा समन जारी हुआ है.
इस बीच बीजेपी ने इस मामले में कांग्रेस और राहुल गांधी पर हमला बोला है. बीजेपी ने कहा कि कांग्रेस और भ्रष्टाचार एक दूसरे के पर्यायवाची हैं. बीजेपी ने कहा कि वाड्रा ने किसानों के हित के नाम पर ज़मीन हड़पी है.
