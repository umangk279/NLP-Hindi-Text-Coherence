दिल्ली- एनसीआर में वायु गुणवत्ता के खतरनाक स्तर से होने वाले नुकसान को कम करने की कोशिशें जारी है। केंद्र ने एनटीपीसी को पराली की समस्या को रोकने के लिए से किसानों से पराली खरीदने को कहा, दिल्ली में ट्रकों की एंट्री और निर्माण पर लगी रोक हटी, कई उद्योगों पर लगी रोक पर एनजीटी आज करेगा फैसला।   
 दिल्ली-एनसीआर में कल लगातार दूसरे दिन प्रदूषण का स्तर कम रहा। केन्द्र सरकार ने किसानों से खेतों में जलाई जाने वाली पराली खरीदने का फैसला किया हैं, जिसका इस्तेमाल एनटीपीसी में बिजली बनाने के लिये किया जायेगा। सुधरते हालात के बाद प्रदूषण नियंत्रण अथॉरिटी ने निर्माण कार्यो, दिल्ली में ट्रकों की एंट्री और बढ़ी हुई पार्किग फीस से प्रतिबंध हटा दिया है। 
बदरपुर ताप बिजलीघर के संचालन, ईंट भट्टों, हॉट मिक्‍स प्‍लांट, पत्‍थर तोड़ने की मशीनों, डीजल जनरेटरों और ईंधन की लकड़ी के उपयोग पर प्रतिबंध जारी रहेगा। इस बीच एनजीटी ने दिल्ली सरकार को आज बीते 2 दिन के प्रदूषण के आंकड़े देने को कहा है जिसके आधार पर एनजीटी अन्य प्रतिबंधो पर रियायत के बारे में फैसला लेगी।  
आज ही एनजीटी, ऑड ईवन फार्मूले को दिल्ली एनसीआर में लागू करने की दिल्ली सरकार की याचिका पर भी सुनवाई करेगा। 
