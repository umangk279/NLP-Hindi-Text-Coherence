स्वास्थ्य मंत्रालय ने मंगलवार को कोरोना को लेकर चिंता जाहिर की कि आने वाले अगले तीन महीने बड़ी चुनौती होगी। मंत्रालय के मुताबिक सर्दियों में वायरस बढ़ सकता है, यही नहीं आने वाले दिन त्योहारों का सीजन है उस समय संक्रमण का खतरा बढ़ सकता है। 
देश मे कोरोना के केस मंगलवार को 55 लाख पार कर चुके हैं। रोजाना लगभग 1 लाख मामले सामने आ रहे हैं। इस बीच स्वास्थ्य मंत्रालय ने मंगलवर को मास्क,सोशल डिस्टेंसिंग पर एक बार फिर जोर दिया। स्वास्थ्य मंत्रालय ने कहा कि आने वाले समय मे कोरोना का संक्रमण बढ़ सकता है क्योंकि सर्दियों की शुरुआत होने के साथ त्योहारों की भी भरमार होने वाली है।
आंकड़ों के मुताबिक देश के 7 राज्यों में सबसे ज्यादा मामले सामने आ रहे हैं। जिसमे महाराष्ट्र,उत्तर प्रदेश,आंध्र प्रदेश,कर्नाटक,तमिलनाडु,पंजाब और दिल्ली हैं। दिल्ली में तो कुछ हफ्ते पहले केस कम हुए और फिर अचानक केस में बढोत्तरी होने लगी। सरकार के मुताबिक जिस तरह से केस बढ़ रहे हैं उससे लोगों को अब ज्यादा सावधानी बरतने की जरूरत है।
फिलहाल देश के सात राज्य सरकार के सामने बड़ी चुनौती बनी हुई है यही वजह है कि बुधवार को इन सात राज्यों के साथ प्रधानमंत्री नरेंद्र मोदी समीक्षा बैठक करेंगे।
'नितेंद्र सिंह की रिपोर्ट'
