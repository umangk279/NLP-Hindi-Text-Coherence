राहुल गांधी कांग्रेस के निर्विरोध अध्यक्ष निर्वाचित किए गए हैं, 16 दिसंबर को प्रमाण पत्र मिलने के बाद औपचारिक तौर पर पद संभालेंगे। राहुल कांग्रेस की लम्बे समय तक अध्यक्षा रहने वाली एवं उनकी मां सोनिया गांधी से अध्यक्ष पद का कार्यभार लेंगे। प्रधानमंत्री ने दी सफल कार्यकाल के लिए शुभकामना   
 कांग्रेस उपाध्यक्ष राहुल गांधी अब कांग्रेस अध्यक्ष बन गए हैं। ये घोषणा कांग्रेस अध्यक्ष के चुनाव के बाद हुई। राहुल गांधी के खिलाफ कोई भी पर्चा दाखिल नहीं के कारण उन्हें कांग्रेस अध्यक्ष घोषित किया गया।
संवाददाता सम्मेलन में पार्टी प्रवक्ता मुल्लापल्ली रामचंद्रन ने आधिकारिक ऐलान किया। इस महीने के 16 तारीख को राहुल गांधी को अध्यक्ष बनने का प्रमाणपत्र सौंपा जाएगा। अध्यक्ष बनने की घोषणा के साथ ही पार्टी कार्यालय पर कार्यकर्ताओं की भीड़ ने जश्न मनाया शुरू कर दिया।
प्रधानमंत्री नरेन्द्र मोदी ने राहुल गांधी को कांग्रेस अध्यक्ष निर्वाचित होने पर बधाई दी। प्रधानमंत्री ने अपने ट्वीट में कहा,  मैं राहुल जी को कांग्रेस अध्यक्ष निर्वाचित होने पर बधाई देता हूं । मैं उनके सार्थक कार्यकाल के लिए शुभकामनाएं देता हूं । 
