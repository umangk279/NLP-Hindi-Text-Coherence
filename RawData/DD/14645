 रक्षा मंत्री निर्मला सीतारमण अंतरराष्ट्रीय सुरक्षा पर होने वाले सातवें मॉस्को सम्मेलन में हिस्सा लेने के लिए अगले सप्ताह रूस की यात्रा पर जाएंगी। 
 
रक्षा मंत्री के रूप में ये उनकी पहली रूस यात्रा है। तीन से पांच अप्रैल के बीच तीन दिवसीय इस यात्रा के दौरान वह अंतरराष्ट्रीय सुरक्षा पर सातवें मॉस्को सम्मेलन में शामिल होंगी। वह रूस के रक्षा मंत्री जनरल सर्जेई शोइगू तथा अन्य वरिष्ठ नेताओं से भी मुलाकात करेंगी। 
