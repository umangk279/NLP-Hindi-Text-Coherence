केंद्रीय जल संसाधन मंत्री नितिन गडकरी ने कहा कि अगले तीन महीने में 40 हज़ार करोड़ रुपये की लागत से नदियों को जोड़ने की तीन परियोजनाओं और दो बांधों के निर्माण का काम शुरू करना है सरकार का मकसद साथ ही उन्होंने कहा कि परियोजनाओं में सरकार नवीनतम प्रौद्योगिकी का इस्तेमाल करेगी। 
 केंद्रीय जल संसाधन मंत्री नितिन गडकरी ने कहा है कि सरकार का मकसद अगले तीन महीने में नदियों को जोड़ने की तीन परियोजनाओं और दो बांधों के निर्माण का काम शुरू करना है। गडकरी ने कहा कि अटल जी के स्वप्न और प्रधानमंत्री नरेंद्र मोदी की परिकल्पना को साकार करने के लिए नदी जोड़ो परियोजना के काम को रफ्तार देने का फैसला लिया गया है। गडकरी ने कहा कि इन परियोजनाओं पर 40,000 करोड़ रुपए की लागत आएगी और प्रधानमंत्री नरेंद्र मोदी उनकी शुरुआत करेंगे। कल मंत्रालय के अधिकारियों के साथ एक समीक्षा बैठक करने  के बाद गडकरी ने कहा कि वह उन राज्यों के मुख्यमंत्रियों के साथ बैठकें करेंगे जहां इन परियोजनाओं को लागू करना है। उन्होंने कहा कि नदियों को जोड़ने की परियोजनाएं बाढ़ और सूखे के हालात से निपटने के लिए जरूरी हैं । उन्होंने कहा कि केन-बेतवा, पार-तापी-नर्मदा और दमनगंगा-पिंजाल नदियों को जोड़ने की परियोजना में सरकार नवीनतम प्रौद्योगिकी का इस्तेमाल करेगी। 
