कोरोना वायरस से उत्पन्न हालात के साथ ही इसके रोकथाम के लिए किए गए उपायों के बारे में प्रधानमंत्री नरेंद्र मोदी गुरुवार रात आठ बजे राष्ट्र को संबोधित करेंगे। कोरोना वायरस से उत्पन्न हालात के साथ ही इस संक्रमण की रोकथाम के लिए किए गए उपायों के बारे में बताएंगे। 
प्रधानमंत्री नरेंद्र मोदी देश में कोरोना वायरस के प्रकोप पर आज रात 8 बजे राष्ट्र को संबोधित करेंगे। अपने संबोधन में प्रधानमंत्री नरेंद्र मोदी कोविड-19 और इसे खत्म करने के प्रयासों से संबंधित मुद्दों पर बात करेंगे। इससे पहले, बुधवार को प्रधानमंत्री ने कोविड-19 से निपटने के लिए किए जा रहे प्रयासों की समीक्षा के लिए एक उच्च स्तरीय बैठक की।
बैठक में देश की तैयारियों को और मजबूत करने के तरीकों पर चर्चा की गई। जिसमें परीक्षण सुविधाओं को और बढ़ाना शामिल है। प्रधानमंत्री ने कोविड-19 के खतरे से निपटने में लोगों, स्थानीय समुदायों और संगठनों के सहयोग पर भी जोर दिया। प्रधानमंत्री ने कोविड-19 का मुकाबला करने में सबसे आगे रहने पर राज्य सरकारों, चिकित्सकों, पैरामेडिकल स्टाफ, सशस्त्र और अर्धसैनिक बलों, विमानन क्षेत्र, नगरपालिका के कर्मचारियों का आभार जताया।
प्रधानमंत्री नरेंद्र मोदी ने ओडिशा के मुख्यमंत्री नवीन पटनायक के कदम की सराहना करते हुए कहा है कि मुख्यमंत्री ने एक बेहतरीन मिसाल कायम की है। प्रधानमंत्री ने उम्मीद जताई कि अन्य लोग भी नवीन पटनायक का अनुसरण करेंगे। मुख्यमंत्री ने एक बेहतरीन मिसाल कायम की है। मुझे उम्मीद है कि अन्य लोग भी नवीन बाबू का अनुसरण करेंगे। हम सभी COVID-19 को फैलने से रोकने में अपना योगदान दे सकते हैं।
 
 
