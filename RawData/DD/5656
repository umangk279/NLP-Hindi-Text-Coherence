प्रधानमंत्री नरेंद्र मोदी 29 अगस्त यानि हॉकी के जादूगर मेजर ध्यानचंद के जन्मदिन पर फिट इंडिया मूवमेंट की शुरुआत करेंगे। यह अभियान हर भारतवासी के लिए है ताकि वे स्वस्थ और फिट रह सकें। 
खेलो इंडिया के बाद अब फिट इंडिया केंद्र सरकार की दूसरी महत्वाकांक्षी योजना है यह अभियान हर भारतवासी के लिए है ताकि वे स्वस्थ और फिट रह कर देश की तरक्की में अपना योगदान दे सके.. जैसा कि इसका नाम ही "फिट इंडिया मूवमेंट" है। इस अभियान के तहत भारत सरकार का खेल मंत्रालय  अन्य मंत्रालयों के साथ आपसी तालमेल से काम करेगी. जिससे इसे व्यापक स्तर पर लागू किया जा सके।
फिट इंडिया अभियान में फिल्मी जगत, खेल जगत के अलावा तमाम हस्तियां शामिल है. एक्ट्रेस शिल्पा शेट्टी इस अभियान के लिए वीडियो मैसेज भी जारी कर चुकी हैं
यूजीसी ने देश भर के सभी शैक्षिक संस्थानों को जो पत्र लिखा है जिसमें उन्होने लोगों से अपील की है कि वे संकल्प लें कि राष्ट्रीय खेल दिवस के अवसर पर 10 हजार कदम जरूर चलें और फिर इसे अपने  डेली रूटीन का हिस्सा बनायें।  
यह अभियान हर गांव और पंचायत लेवल से शुरू होकर ब्लॉक, जिला और फिर राज्य स्तर पर चलेगा. .तो राष्ट्र निर्माण के इस अभियान का हिस्सा आप भी बनिए।
