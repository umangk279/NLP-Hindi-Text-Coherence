संसद के मॉनसून सत्र की तारीखों का ऐलान हुआ। मॉनसून सत्र 18 जुलाई से शुरू होकर 10 अगस्त तक चलेगा। इस सत्र में तीन तलाक विधेयक सरकार की शीर्ष प्राथमिकताओं में है, जो राज्यसभा में लंबित है।  
 संसद के मानसून सत्र की तारीखों का एलान हो गया है । मानसून सत्र 18 जुलाई से शुरू होकर 10 अगस्त तक चलेगा। संसद सत्र की तारीखों की सिफारिश करने के लिए केंद्रीय गृहमंत्री राजनाथ सिंह की अध्यक्षता में संसदीय मामलों की कैबिनेट समिति की बैठक हुई। मानसून सत्र में तीन तलाक विधेयक सरकार की शीर्ष प्राथमिकताओं में है । ये विधेयक लोकसभा में पारित हो गया है और राज्यसभा में लंबित है।  सरकार राष्ट्रीय अन्य पिछड़ा वर्ग आयोग को संवैधानिक दर्जा देने पर जोर देगी।
संसद के मानसून सत्र की तारीखों का एलान हो गया है। मानसून सत्र 18 जुलाई से शुरू होकर 10 अगस्त तक चलेगा। संसद सत्र की तारीखों की सिफारिश करने के लिए केंद्रीय गृहमंत्री राजनाथ सिंह की अध्यक्षता में संसदीय मामलों की कैबिनेट समिति की बैठक हुई। बैठक में इन तारीखों का फैसला हुआ। अब  राष्ट्रपति रामनाथ कोविंद  औपचारिक तौर पर सत्र बुलाएंगे। संसदीय कार्य मंत्री अनंत कुमार के मुताबिक सत्र में लगभग 18 बैठकें होंगी और कई विधायी कामकाज सरकार के एजेंडे में है जिन्हें वो मानसून सत्र में लेना चाहती है।
सरकार सत्र में छह से ज्यादा अध्यादेश लाएगी। इसके अलावा तीन तलाक विधेयक सरकार की शीर्ष प्राथमिकताओं में रहेगा। ये विधेयक लोकसभा में पारित हो गया है और राज्यसभा में लंबित है।  सरकार राष्ट्रीय अन्य पिछड़ा वर्ग आयोग को संवैधानिक दर्जा देने पर जोर देगी। मेडिकल शिक्षा के लिए राष्ट्रीय आयोग विधेयक और ट्रांसजेंडर विधेयक भी एजेंडे में है। सरकार ने इन विधेयकों को पास कराने के लिए विपक्षी दलों से सहयोग एवं समर्थन की अपेक्षा की है।
उच्च सदन के उपसभापति के तौर पर पी जे कुरियन का कार्यकाल इसी महीने समाप्त हो रहा है। राज्यसभा का उपाध्यक्ष चुनने के लिए चुनाव भी इसी सत्र में होगा। गौरतलब है कि संसद के बजट सत्र के दूसरे हिस्से में विपक्ष के हंगामे के कारण कई कामकाज अटक गये थे। उन अटके काम को सरकार इस बार निबटाने का वह कोशिश करेगी । वहीं विपक्ष भी तमाम मसलों पर सरकार को घेरने की कोशिश करेगा।
