चुनाव आयोग ने तैयारियों की समीक्षा की जानकारी दी, पहली बार पूरे देश में हर पोलिंग बूथ पर वीवीपैट का होगा इस्तेमाल। मतदाताओं को जागरूक करने के लिए चुनाव आयोग अपना रहा है कई उपाय। अभी तक कुल 673 करोड़ की सामान और नकदी जब्त। 
लोकसभा चुनाव से जुड़ी तैयारियों पर चुनाव आयोग की ओर से दिल्ली में एक प्रेसवार्ता की गई। चुनाव उपायुक्त उमेश सिन्हा ने बताया कि इस बार देश में सभी पोलिंग बूथों पर वीवीपैट का इस्तेमाल किया जाएगा। इसके साथ ही मतदान में दिव्यांगजनों की सुविधा के लिए चुनाव आयोग की तरफ से खास तैयारियां की गईं हैं। 
चुनाव आयोग ने जानकारी दी कि पहले चरण में कुल 616 और दूसरे चरण में 631 वैध नामांकन भरे गए, पिछले चार-पांच हफ्तों में 1 करोड़ से ज्यादा मतदाताओं को जोड़ा गया है। पहली बार वोट मतदान करने वाले युवाओं के लिए भी चुनाव आयोग कई तरह की सुविधाएं दे रहा है। हर बूथ पर दो वॉलेंटियर तैनात किए जाएंगे।
