बहरीन की राजधानी मनामा में 200 साल पुराने कृष्ण मंदिर और लोगो की आस्था मे निहित सांस्कृतिक विरासत को देखकर भारतीयता की उन जड़ों पर यकीन होता है जो पूरी दुनिया में फैली हुई है। प्रधानमंत्री मोदी ने आज बहरीन के इस ऐतिहासिक मंदिर की पुनर्निर्माण परियोजना का शुभारंभ किया।  
बहरीन के साथ भारत के संबंध सिंधु सभ्यता के प्राचीन काल से रहे हैं, बदलते वक़्त के साथ बहुत कुछ बदला लेकिन उसके साथ अलग अलग काल खंड में बहरीन से सांस्कृतिक और व्यापारिक संबंध जारी रहे, बहरीन की सर्व समावेशिता ने हर धर्म और संस्कृति के वैविध्य को अपने भीतर समाया है. मनामा में 200 साल पुराने कृष्ण मंदिर का निर्माण भाटिया समुदाय के लोगों के द्वारा किया गया था जो आज वहां बसे भारतीयों की आस्था का प्रतीक बन गया है 
यहां  दिवाली, होली, नवरात्रि, जन्माष्टमी जैसे त्योहार सब मिल के हर्षोल्लास से मनाते हैं। भारतीय समुदाय के लोगों को उनके धार्मिक स्वातंत्र्य के लिए बहरीन के राज परिवार का भी पूरा समर्थन है ।
ऐसे बहरीन केवल एक द्वीप नहीं है यह एक सेतु है जिससे दो संस्कृतिओ का ताना बुना हुआ है और प्रधानमंत्री की यह यात्रा आपसी रिश्तों के उसी धागे को और मजबूत करने का काम करने जा रही है।
