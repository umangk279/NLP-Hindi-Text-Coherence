जम्‍मू-कश्‍मीर के सभी 22 जिलों में लगाए गए प्रतिबंधों में छूट दी गई। इन जिलों में अब किसी तरह का कोई प्रतिबंध नहीं रहेगा। भारत सरकार द्वारा अनुच्‍छेद 370 को निष्‍प्रभावी किये जाने के बाद इन जिलों में 5 अगस्‍त के पहले ही कर्फ्यू लगाया गया था। 
जम्मू कश्मीर में अब कोई प्रतिबंध नहीं है। दरअसल, आज कश्मीर के सभी 105 थाना क्षेत्रों को दिन में लगाए गए प्रतिबंधों से छूट मिल गई जिसके बाद जम्मू कश्मीर के सभी 22 जिले प्रतिबंध से मुक्त हो गए हैं। ऐहतियात के तौर पर इन इलाकों में कुछ पाबंदियां लगाई गई थीं। कुल मिलाकर, 5 अगस्त को अनुच्छेद 370 हटाए जाने के बाद अब वहां स्थिति पूरी तरह से सामान्य है। 
