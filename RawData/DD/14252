अमेरिका ने उत्तर कोरिया के अपनी परमाणु साइट बंद करने के फैसले का किया स्वागत। अगले महीने राष्ट्रपति ट्रंप और उत्तर कोरियाई नेता किम जोंग उन के बीच होनी है बैठक। अमेरिकी विदेश मंत्री माइक पोंपियो ने कहा, प्योंगयांग को अभी इस दिशा में औऱ कदम उठाने की है ज़रूरत। 
उत्तर कोरिया और दक्षिण कोरिया के नेताओं के बीच हुई ऐतिहासिक शिखर वार्ता के सकारात्मक परिणाम मिलने शुरू हो गए हैं। शुक्रवार को हुई बैठक के बाद नॉर्थ कोरिया के नेता किम जोंग-उन ने न्यूक्लियर टेस्ट साइट बंद करने का फैसला किया है। दक्षिण कोरिया के राष्ट्रपति मून जेई-इन से मुलाकात के दौरान, किम ने कहा कि वह अगले महीने यानी मई में देश की न्यूक्लियर टेस्ट साइट को बंद कर देंगे। यह घोषणा बेहद महत्वपूर्ण है क्योंकि कोरिया संकट की मुख्य वजह परमाणु कार्यक्रम रहा है। अमेरिका ने उत्तर कोरिया के इस फैसले का स्वागत किया है। अगले महीने उत्तर कोरिया और अमेरिका के नेताओं के बीच बैठक होनी है, जिसके मद्देनज़र विदेश मंत्री माइक पोंपियो ने कहा है कि उत्तर कोरिया को इस बावत औऱ कदम उठाने की ज़रूरत है।
