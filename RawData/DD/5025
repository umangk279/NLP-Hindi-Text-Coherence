चुनाव की तारीखों के एलान के बाद से ही कांग्रेस को अपने ही नेताओं की चुनौतियों का सामना करना पड रहा है. महाराष्ट्र में कांग्रेस नेता संजय निरुपम ने कहा कि कांग्रेस का पूरा मॉडल ही दोषयुक्त है. संजय निरुपम ने कांग्रेस आलाकमान पर जमकर हमला बोला. 
महाराष्ट्र और हरियाणा में हो रहे विधानसभा चुनाव के लिये शुक्रवार को नामांकन का आखिरी दिन था दोनों ही राज्यों में तमाम बड़े चेहरों ने शुक्रवार को अपने अपने नामांकन पत्र दाखिल किए. महाराष्ट्र के मुख्यमंत्री देवेन्द्र फणनवीस और एनसीपी नेता अजित पवार ने शुक्रवार को अपनी-अपनी सीटों से पर्चा भरा.
हरियाणा के सांपला विधानसभा सीट से राज्य़ के पूर्व मुख्यमंत्री और कांग्रेस नेता भूपेन्द्र सिंह हुड्डा ने शुक्रवार को अपना पर्चा भरा तो गोहना से पहलवान योगेश्वर दत्त ने बीजेपी उम्मीदवार के तौर पर नामांकन किया.
महाराष्ट्र में बीजेपी और शिवसेना ने संयुक्त प्रेस कॉन्फ्रेंस करके गठबंधन का औपचारिक एलान किया. महाराष्ट्र के मुख्यमंत्री देवेंद्र फडणवीस और शिवसेना अध्यक्ष उद्धव ठाकरे ने गठबंधन की भारी जीत का भरोसा जताया.
इस बीच विधानसभा चुनाव से पहले ही महाराष्ट्र कांग्रेस में धमासान तेज हो गया है कांग्रेस के बडे नेता संजय निरुपम के बागी सुर अपनाते हुए पार्टी नेतृत्व पर हमला बोला है. हालांकि पाटी का कहना है कि नाराज लोगों को जल्द ही मना लिया जाएगा.
महाराष्ट्र ही नहीं हरियाणा में भी कांग्रेस में भी बगावत तेज है. पूर्व प्रदेश अध्यक्ष अशोक तंवर सभी पदों से इस्तीफे का एलान कर चुके हैं. यानि चुनावी सरगर्मी के बीच कांग्रेस मुश्किल में है.
