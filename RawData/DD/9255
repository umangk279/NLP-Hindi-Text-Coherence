आज ईद-मिलाद-उन-नबी है। इस्लामी कैलेंडर के तीसरे महीने, रबीउल अव्वल की बारह तारीख को पैगम्बरे इस्लाम हज़रत मोहम्मद का जन्म अरब की भूमि मक्का में हुआ था। हज़रत मोहम्मद के जन्म के अवसर पर पूरी दुनिया में मुसलमान इस्लाम के आखरी पैगम्बर को याद करते हैं।  
इंसानों को सीरत और चरित्र के निर्माण के लिए नैतिकता का शिक्षण देने वाले हज़रत मोहम्मद पैगंबर का जन्म मक्का में उस समय हुआ जब पूरा अरब गंभीर नैतिक संकट में था। जिस वर्ष पैगंबर हज़रत मोहम्मद का जन्म हुआ वह साल विजय और समृद्धि का साल हो गया।
रबीउल अव्वल महीने की बारह तारीख को पैगम्बरे इस्लाम हज़रत मुहम्मद सल्लल्लाहु अलैहि व सल्लम के जन्म की खुशी में पूरी इस्लामी दुनिया में इद मिलाद आयोजित की जाती है। इस अवसर पर जुलूस निकाले जाते हैं और नाराए रिसालत बुलंद किया जाता है।
हज़रत मोहम्मद का पूरा जीवन मानवता के नाम था उनके आचरण हमें दूरियों को मिटाने और आपसी भाई चारे को बढ़ावा देने की शिक्षा देते हैं।
