काले धन के खिलाफ सरकार की मुहिम में बड़ी सफलता। ऑगस्ता वेस्टलैंड मामले से जुड़े मुख्य आरोपी राजीव सक्सेना और बोईंग खरीद घोटाले से जुड़े दीपक तलवार दुबई  से भारत प्रत्यर्पित। 
वीवीआईपी हेलीकाप्टर मामले में आरोपी दुबई में अकाउंटेंट राजीव सक्सेना और 1000 करोड़ के बोइंग घोटाले के बिचौलिए दीपक तलवार को प्रत्यर्पित किया जा रहा है।  उसे दुबई के अधिकारियों ने बुधवार सुबह पकड़ा था।  सक्सेना को धन शोधन के आरोपों में उनकी भूमिका की जांच कर रहे प्रवर्तन निदेशालय को सौंपे जाने की उम्मीद है।
इस मामले में सह आरोपी और कथित बिचौलिये ब्रिटिश नागरिक क्रिश्चियन जेम्स मिशेल को पिछले साल दिसंबर में दुबई से प्रत्यर्पित करके भारत लाया गया था। वह फिलहाल न्यायिक हिरासत में है। ईडी का आरोप है कि सक्सेना, उसकी पत्नी ने दुबई स्थित दो फर्मों ने धन शोधन किया। ईडी ने इस मामले में दायर आरोपपत्र में सक्सेना को नामजद किया और उसके खिलाफ गैरजमानती वारंट जारी किया था।
