शिवसेना नेता आदित्य ठाकरे ने आगामी विधानसभा चुनाव के लिए गुरुवार को मुंबई के वर्ली विधानसभा क्षेत्र से अपना नामांकन दाखिल किया। आदित्य ने निर्वाचन अधिकारी को नामांकन पत्र सौंपा। इसके साथ ही आदित्य चुनाव लड़ने वाले ठाकरे परिवार के पहले सदस्य बन गए। 
महाराष्ट्र और हरियाणा में नामांकन के काम में तेजी आने के साथ ही चुनावी सरगर्मियां तेज़ हो गयी हैं। शिवसेना नेता आदित्य ठाकरे ने आगामी विधानसभा चुनाव के लिए मुंबई के वर्ली विधानसभा क्षेत्र से अपना नामांकन दाखिल किया। नामांकन से पहले आदित्य के लिए शिवसेना कार्यकर्ताओं ने रोड शो भी किया। इसके बाद आदित्य ने निर्वाचन अधिकारी को नामांकन पत्र सौंपा। उनके साथ उनके पिता एवं शिवसेना अध्यक्ष उद्धव ठाकरे और मां रश्मि भी थीं। इसके साथ ही आदित्य चुनाव लड़ने वाले ठाकरे परिवार के पहले सदस्य बन गए। 
उधर महाराष्ट्र के पूर्व मुख्यमंत्री नारायण राणे के पुत्र और कांग्रेस के पूर्व विधायक नितेश राणे गुरुवार को बीजेपी में शामिल हो गए। नितेश ने 2014 के विधानसभा चुनावों में कांग्रेस के टिकट पर सिंधदुर्ग जिले की कंकावली सीट से जीत हासिल की थी। कांग्रेस से अलग होने के बाद 2017 में उनके पिता नारायण राणे ने महाराष्ट्र स्वाभिमान पार्टी की स्थापना की थी और हाल ही में उन्होंने कहा था कि वो बीजेपी के साथ अपने संगठन का विलय करेंगे ।
 
 
