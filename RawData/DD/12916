भारतीय निशानेबाज शूटर दीपक कुमार ने दूसरे दिन भारत का खाता खोला, 10 मीटर एयर राइफल में रजत जीता 
भारतीय निशानेबाज रवि कुमार और दीपक कुमार ने अच्छा प्रदर्शन करते हुए सोमवार को यहां जारी 18वें एशियाई खेलों में पुरुषों की 10 मीटर एयर राइफल स्पर्धा के फाइनल में दीपक कुमार ने रजत पदक हासिल किया है। 30 साल के दीपक कुमार दिल्ली के रहने वाले है।
इससे पहले भारतीय निशानेबाज रवि ने 44 एथलीटों की सूची में 626.7 अंक हासिल करते हुए चौथा स्थान प्राप्त किया था। दीपक ने 626.3 अंकों के साथ पांचवा स्थान हासिल किया था। इस सूची में चीन के यांग हाओरान 632.9 अंकों के साथ पहले स्थान पर रहे, वहीं दक्षिण कोरिया के सोंग सूजो को 629.7 अंकों के साथ दूसरा और चीन के हुई झेंग को 627.2 अंकों के साथ तीसरा स्थान मिला। 
