माली में मापती क्षेत्र में सेना के एक अभि‍यान में कम से कम 15 उग्रवादी मारे गए हैं। माली की सेना ने कहा कि अभियान में एक सैनिक की मौत हो गई और दो अन्‍य घायल हो गए।  
सेना ने अपने बयान में कहा कि शुक्रवार को टीना वन क्षेत्र में चलाए गए अभियान में आतंकवादियों के हथियार बरामद किए गए और उनके मोटर बाइक नष्‍ट कर दिए गए। माली में हाल के सप्‍ताह में हिंसा में बढ़ोत्‍तरी हुई है। पिछले रविवार को वहां ऐति‍हासिक शहर टिम्‍बकटू में संयुक्‍त राष्‍ट्र के एक आधार केन्द्र पर रॉकेट और कार बम हमले किए गए थे जिसमें एक शान्ति सैनिक की मौत हो गई और 7 अन्‍य घायल हो गए।
 
 
