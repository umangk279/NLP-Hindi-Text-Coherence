पिछले तीन दिनों से दिल्ली के इंडिया गेट के नजदीक चल रहा वर्ल्ड फूड इंडिया रविवार को खत्म हो गया।  
 मेले के आखिरी दिन काफी संख्या में लोगों ने व्यंजनों का जायका लिया।  इस कार्यक्रम का आयोजन खाद्य प्रसंस्करण मंत्रालय और सीआईआई ने मिलकर किया।
दिल्ली के इंडिया गेट के नजदीक चल रहे वर्ल्ड फूड इंडिया” के आखिरी दिन काफी संख्या में लोग व्यंजनों के चटकारे लगाते नजर आए। रेडी टू ईट और वेजिटेरियन खाद्य पदार्थों ने तो हर किसी को अपनी ओर आकर्षित किया। ये एक ऐसा अनोखा प्लेटफार्म था जिसमें विश्व के 60 देशों से आये प्रतिनिधियों ने भारत की प्रगति को अपनी आंखों से देखा।
मेले के आखिरी दिन यानी रविवार को काफी संख्या में लोग वर्ल्ड फूड इंडिया का दीदार करने पहुंचे। यहां देशी विदेशी व्यंजनों को देखकर लोग काफी उत्साहित दिखे। प्रधानमंत्री नरेंद्र मोदी ने शुक्रवार को 'वर्ल्ड फूड इंडिया 2017' का उद्घाटन किया था। इस कार्यक्रम का आयोजन खाद्य प्रसंस्करण मंत्रालय और सीआईआई ने मिलकर किया। 
