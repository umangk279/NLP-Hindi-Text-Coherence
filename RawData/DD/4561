14वीं एशियाई निशानेबाजी चैंपियनशिप में मनु भाकर ने 10 मीटर एयर राइफल में जीता स्वर्ण, वहीं पुरुषों की 10 मीटर राइफल में दीपक कुमार के हाथ लगा कांस्य पदक, हासिल किया टोक्यो ओलंपिक का कोटा. 
राष्ट्रमंडल खेल और युवा ओलंपिक की स्वर्ण पदक विजेता निशानेबाज मनु भाकर ने मंगलवार को दोहा मे चल रहे एशियाई निशानेबाजी चैंपियनशिप में स्वर्ण पदक जीता। मनु ने महिलाओं की 10 मीटर एयर राइफल में गोल्ड मेडल पर निशाना साधा। मनु भाकर ने फाइनल्स में 244.3 के स्कोर के साथ पहले स्थान पर रहते हुए स्वर्ण पदक अपने नाम किया. चैम्पियनशिप में भारत का यह पहला स्वर्ण पदक है. मनु पहले ही टोक्यो ओलंपिक-2020 कोटा हासिल कर चुकी हैं. चीन की निशानेबाज क्यिान वांग ने 242.8 स्कोर के साथ रजत और वांग की हमवतन रेनक्सिन जियांग ने 220.2 स्कोर के साथ कांस्य पदक हासिल किया। 
वहीं भारतीय निशानेबाज दीपक कुमार ने टोक्यो ओलंपिक 2020 की टिकट पक्का कर लिया है। दीपक भारत की तरफ से निशानेबाजी में ओलंपिक कोटा हासिल करने वाले 10वें पुरुष खिलाड़ी बन गए हैँ। 14वें एशियन चैंपियनशिप में 10 मीटर एयर राइफल इवेंट में कास्य पदक हासिल कर दीपक ने यह कामयाबी हासिल की। 
