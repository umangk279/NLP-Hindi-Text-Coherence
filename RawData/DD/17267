श्रीनगर में आतंकियों ने सशस्त्र पुलिस बल की गाड़ी पर कल हमला कर दिया। हमले में एक पुलिसकर्मी शहीद और 7 अन्य घायल हो गए। यह हमला उस वक्त किया गया, जब दिन भर की ड्यूटी के बाद पुलिसकर्मी जम्मू कश्मीर आर्म्ड पुलिस के मुख्यालय की तरफ लौट रहे थे। पाकिस्तान द्वारा जम्मू-कश्मीर के पुंछ में की हुई गोलीबारी में एक जवान शहीद हो गया। 
 श्रीनगर के पंथा चौक में कल आतंकवादियों ने सुरक्षाबलों की एक बस पर हमला कर दिया। हमले में 1 पुलिसकर्मी शहीद हो गया, जबकि 7 अन्य घायल हैं। गोलीबारी में गंभीर रूप से घायल पुलिसकर्मियों को अस्पताल में भर्ती कराया गया है।
 यह हमला उस वक्त किया गया, जब दिन भर की ड्यूटी के बाद पुलिसकर्मी जम्मू कश्मीर आर्म्ड पुलिस के मुख्यालय की तरफ लौट रहे थे।
हमले के बाद जम्मू कश्मीर पुलिस ने ट्वीट करके देश के लिए शहीद हुए एक और पुलिसकर्मी की शहादत को बकरीद की दुआओं में शामिल करने की अपील की है। 
