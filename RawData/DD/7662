मिशन शक्ति पर नासा की प्रतिक्रिया के बाद भारतीय विशेषज्ञों ने अपनी प्रतिक्रिया देते हुए इसे दुष्प्रचार बताया। कहा, ये परीक्षण मलबे के मुद्दे को ध्यान में रखते हुए किया गया, अमेरिका ने भारत के बयान पर गौर किया। 
मिशन शक्ति पर अमेरिकी अंतरिक्ष एजेंसी नासा के बयान को भारतीय विशेषज्ञों ने दुष्प्रचार बताया है। रक्षा अनुसंधान एवं विकास संगठन ने कहा है कि मलबा 45 दिनों में साफ हो जाएगा। उन्होंने कहा, "ये परीक्षण मलबे के मुद्दे को ध्यान में रखते हुए किया गया था। दुनिया को यह पता होना चाहिए कि दो चीनी परीक्षणों के बाद मलबा अभी भी वहां मौजूद है, जबकि भारतीय परीक्षण से हुआ मलबा गायब हो जाएगा।"
इस बीच अमेरिका ने भी भारत के बयानों पर गौर किया है। अमेरिका ने कहा है कि भारत एक मजबूत रणनीतिक साझेदारी है, और हम अंतरिक्ष में साझा हितों को जारी रखेंगे।
  
