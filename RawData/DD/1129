3 जुलाई को समाप्त सप्ताह में, भारत का विदेशी मुद्रा भंडार 6 अरब 47 करोड़ डॉलर बढ़कर 513 अरब 25 करोड़ डॉलर के रिकार्ड स्तर पर पहुंच गया। वहीं, विदेशी मुद्रा परिसम्पत्तियां 5 अरब 66 करोड़ डॉलर बढ़कर 473 अरब 26 करोड़ डॉलर की हो गईं।  
समग्र मुद्रा भंडार में विदेशी मुद्रा परिसम्पत्तियों का हिस्सा प्रमुख होता है। इसके पिछले सप्ताह में मुद्रा भंडार एक अरब 27 करोड़ डॉलर की वृद्धि के साथ 506 अरब 84 करोड़ डॉलर था। जून के पहले सप्ताह में, मुद्रा भंडार 8 अरब 22 करोड़ डॉलर बढ़कर 501 अरब 70 करोड़ डॉलर हो गया था।
देश का स्वर्ण भंडार 49 करोड़ 50 लाख डॉलर बढ़कर 34 अरब 2 करोड़ लाख डॉलर हो गया। अंतरराष्ट्रीय मुद्रा कोष से भारत का विशेष आहरण अधिकार 40 लाख डॉलर बढ़कर 1 अरब 45 करोड़ डॉलर हो गया है।
