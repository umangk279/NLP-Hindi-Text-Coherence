बिजवासन से आम आदमी पार्टी के विधायक देवेंद्र सहरावत ने भाजपा का दामन थाम लिया। उन्होने आम आदमी पार्टी पर आरोप लगाए कि पार्टी में काम की क्रद नहीं है.  
दिल्ली के बिजवासन से आम आदमी पार्टी के विधायक देवेंद्र सिंह सहरावत सोमवार को भाजपा में शामिल हो गए। सहरावत बिजवासन से आम आदमी पार्टी के टिकट पर विधायक निर्वाचित हुए थे और काफी समय से उन्होने बागी तेवर अपना रखा था।  सहरावत ने भाजपा की दिल्ली इकाई के वरिष्ठ नेताओं की मौजूदगी में एक संवाददाता सम्मेलन में भाजपा की सदस्यता ली। 
आप पर अपनी ‘‘उपेक्षा करने’’ और ‘‘हाशिये पर डाल देने’’ का आरोप लगाते हुए सहरावत ने कहा कि उन्हें पार्टी के आयोजनों में तक नहीं बुलाया जाता था। उन्होने आम आदमी पार्टी पर आरोप लगाए कि पार्टी में काम की क्रद नहीं है। एक सप्ताह से भी कम समय में आप से भाजपा में शामिल होने वाले सहरावत दूसरे विधायक हैं।
