रुपये ने बुधवार को शुरुआती कारोबार के दौरान अमेरिकी डॉलर के मुकाबले हासिल की गई कुछ बढ़त को बाद में गंवा दिया, हालांकि घरेलू शेयरों के सकारात्मक रुख और विदेश कोषों की आवक बनी रहने के कारण भारतीय मुद्रा, डॉलर के मुकाबले तीन पैसे की मजबूती के साथ 74.30 (अनंतिम) के स्तर पर बंद हुई. 
अंतरबैंक विदेशी मुद्रा बाजार में रुपया 74.34 पर खुला और दिन का कारोबार खत्म होने पर 74.30 के स्तर पर बंद हुआ, जो मंगलवार के बंद भाव 74.33 के मुकाबले तीन पैसे की बढ़त को दर्शाता है.
