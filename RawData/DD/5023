 गृहमंत्री अमित शाह ने नई दिल्‍ली में सीमा सुरक्षा की समीक्षा के लिए उच्‍चस्‍तरीय बैठक की। बैठक के दौरान उन्‍होंने आतंकवाद, उग्रवाद, भ्रष्‍टाचार तथा हथियारों, नशीले पदार्थों और पशुओं की तस्‍करी के प्रति जीरो टॉलेरेंस की मोदी सरकार की नीति को पूरी तत्परता से लागू करने पर जोर दिया।     
केन्‍द्रीय गृहमंत्री अमित शाह ने नई दिल्‍ली में सीमा सुरक्षा की वर्तमान स्थिति और इसे बेहतर बनाने के उपायों की समीक्षा के लिए आयोजित उच्‍च-स्‍तरीय बैठक की अध्‍यक्षता की। बैठक के दौरान उन्‍होंने आतंकवाद, उग्रवाद, भ्रष्‍टाचार तथा हथियारों, नशीले पदार्थों और पशुओं की तस्‍करी के प्रति जीरो टॉलेरेंस की मोदी सरकार की नीति को पूरी तत्परता से लागू करने पर जोर दिया। उन्‍होंने वरिष्‍ठ अधिकरियों को निर्देश दिया की वे इन गतिविधियों के खिलाफ कठोर कदम उठाएं।
गृहमंत्री ने महानिदेशकों को यह भी निर्देश दिया कि वे सीमा सुरक्षा को प्रभावित करने वाले सभी मुद्दों की पहचान करें और इस संबंध में मंत्रालय को एक विस्‍तृत कार्य योजना प्रस्‍तुत करे। अमित शाह ने कहा कि सीमा पर तैनात सुरक्षा-कर्मियों को बेहतर आवासीय, स्‍वास्‍थ्य और प्रशिक्षण की सुविधाएं सुनिश्चित की जानी चाहिए।
 
 
 
