पनामा पेपर मामले में प्रवर्तन निदेशालय ने बड़ी कार्रवाई की है. एजेंसी ने व्हीटफील्ड केमटेक प्राइवेट लिमिटेड की करीब साढ़े दस करोड़ रुपये की संपत्ति को जब्त कर लिया है, जो म्युचुअल फंड के रूप में थी. 
 इस कंपनी का मालिकाना हक चिरायु अमीन और उनके परिवार के पास है और इस कंपनी का नाम भी पनामा पेपर के जरिये सामने आया था. प्रवर्तन निदेशालय को जांच में पता चला कि चिरायु अमीन ने व्हीटफील्ड केमटेक प्राइवेट लिमिटेड  के जरिए अवैध तरीके से एक बड़ी राशि देश से बाहर भेजी थी, ताकि उससे ब्रिटेन में संपत्ति खरीदी जा सके. फेमा कानून के उल्लंघन के मामले में यह बड़ी कार्रवाई की गई है.
