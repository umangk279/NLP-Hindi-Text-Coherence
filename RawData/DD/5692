जम्मू-कश्मीर के बारामूला में आतंक विरोधी सुरक्षाबलों के संयुक्त अभियान के दौरान दो आतंकवादियों को किया गिरफ्तार, भारी में गोला-बारूद बरामद, पुंछ में पाकिस्तान ने फिर किया संघर्ष विराम का उल्लंघन, सेना ने दिया करारा जवाब 
जम्मू कश्मीर पुलिस, सीआरपीएफ़ और सेना ने एक साझा अभियान चलाकर बारामूला में 2 आतंकवादियों को पकड़ा है. आतंकवादियों के पास से बड़ी संख्या में हथियार और गोला-बारूद बरामद हुए हैं. भारतीय सेना के सूत्रों के अनुसार जम्मू कश्मीर के पुंछ में सोमवार को दो जगहों पर पाकिस्तान की ओर से युद्धविराम का उल्लंघन किया गया. भारत की ओर से भी गोलीबारी का करारा जवाब दिया गया. 
एक अन्य घटना में डेलिना चौक इलाके में पुलिस और सेना द्वारा संयुक्त रूप से चलाई जा रही चेकपोस्ट पर एक ट्रक से गोलियां चलाई गईं जिसके बाद एक आतंकवादी को पकड़ा गया. उसके पास से एक एके-47 राइफ़ल और एक पिस्तौल बरामद की गई. एक अन्य आतंकी पास के इलाके में घुस गया है जिसे ढूंढने के लिए अभियान जारी है.
उधर संदिग्ध आतंकवादियों ने सोमवार को पुलवामा ज़िले में उत्तरी त्राल के जंगली इलाके से बकरवाल समुदाय के दो सदस्यों का अपहरण कर लिया और बाद में उनमें से एक की हत्या कर दी.
