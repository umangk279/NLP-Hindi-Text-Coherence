अयोध्‍या में राममंदिर निर्माण के लिए भ‍ूमि पूजन से पहले जारी तीन दिन के अनुष्‍ठानों के दूसरे दिन आज छह घंटे का विशेष राम रचा अनुष्‍ठान आयोजित किया जाएगा। 
प्रभु श्रीराम की नगरी में रामचरितमानस के पाठ के साथ ही राम कीर्तन सहित तमाम धार्मिक गतिविधियां चल रही हैं। आज शाम होने वाले दीपोत्सव की तैयारियां जोरो पर हैं और सरयू के घाटों को बेहद खूबसूरत अंदाज में सजाया गया है। राम की भक्ति में डूबे इस पौराणिक शहर को शहर को अब उस पल का इंतजार है जब प्रधानमंत्री नरेंद्र मोदी कल यहां पहुंचेंगे और अपने हाथों से भव्य राम मंदिर का भूमि पूजन करेंगे।
प्रधानमंत्री सबसे पहले हनुमान गढ़ी मंदिर में दर्शन पूजन करेंगे जिसके बाद वह भगवान श्री राम लाला का राम जन्म भूमि में दर्शन करेंगे इसके बाद भूमि पूजन और अन्य कार्यक्रम होंगे श्री राम जन्मभूमि तीर्थ क्षेत्र ट्रस्ट के महासचिव चम्पत राय ने कहा कि 175 आमंत्रित व्यक्तियों के साथ ही भूमि पूजन समारोह में विश्व हिंदू परिषद के भूतपूर्व अध्यक्ष स्वर्गीय अशोक सिंघल के परिवार के महेश भागचंदका और पवन सिंघल भी मुख्य यजमान के तौर पर शामिल होंगे।
