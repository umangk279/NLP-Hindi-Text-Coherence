बेल्जियम की तीन दिवसीय यात्रा पर गए उपराष्ट्रपति एम वैंकेया नायडू पहुंचे ब्रसेल्स। एशिया-यूरोप द्विवार्षिक बैठक में हिस्सा लेंगे, इस शिखर सम्मेलन में 51 राष्ट्राध्यक्ष शामिल होंगे।   
एशिया यूरोप सम्मेलन में शिरकत करने के लिए उपराष्ट्रपति एम. वेंकैया नायडू ब्रसेल्स पहुंच गए हैं। नायडू दो दिन के इस सम्मेलन में भारतीय प्रतिनिधिमंडल का नेतृत्व करेंगे। उपराष्ट्रपति उद्घाटन समारोह के अलावा सम्मेलन के पूर्ण सत्र में हिस्सा लेंगे और विभिन्न पक्षों से बातचीत करेंगे। वे विभिन्न देशों के राष्ट्राध्यक्षों के साथ द्विपक्षीय बैठकें भी करेंगे। इस वर्ष सम्मेलन का विषय है- वैश्विक चुनौतियों के लिए वैश्विक भागीदार। सम्मेलन के एजेंडे में संपर्क, व्यापार और निवेश, सतत विकास, जलवायु परिवर्तन, आतंकवाद, प्रवासन, समुद्री सुरक्षा और साइबर स्पेस से जुड़े मुद्दे प्रमुख हैं। सम्मेलन में 51 देशों के राष्ट्राध्यक्षों शामिल होंगे। यात्रा के दौरान नायडू एंतवर्प में भारतीय समुदाय को भी संबोधित करेंगे। 
