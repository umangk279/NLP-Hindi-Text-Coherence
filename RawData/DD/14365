प्रधानमंत्री नरेंद्र मोदी ने रविवार को नमो एप के ज़रिए भाजपा के सांसदों और विधायकों को संबोधित किया. 
उन्होंने कहा कि रोजगार के तरीकों में बदलाव लाने के लिए कौशल विकास पर जोर देने की आवश्यकता है. उन्होंने कहा कि मुद्रा योजना से लोगों को काफी सहायता मिल रही है और अब तक इससे 11 करोड़ लोग लाभ उठा चुके हैं.
प्रधानमंत्री ने कहा कि महिला स्वयं सहायता समूह विभिन्न क्षेत्रों में रोज़गार के नए अवसरों को पैदा करने में आगे आ रहे हैं. उन्होंने कहा कि हर विधायक को गांव में एक विकास कार्य में भागीदारी करना चाहिए, ताकि गांव भी विकास की मुख्य धारा से जुड़ सकें.
पीएम ने कहा कि समाज के कल्याण के लिए भाजपा कार्यकर्ताओं को आगे आना चहिए. प्रधानमंत्री ने कहा कि किसानों के विकास के लिए लगातार कार्यशाला का आयोजन किया जाना चाहिए.
