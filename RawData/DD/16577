भारत और न्यूज़ीलैंड के बीच तीन वनडे मैचों का दूसरा मैच आज पूणे में खेला जाएगा। पहले मैच में मिली हार के बाद भारतीय टीम सीरीज़ की हार को टालने के लिए मैदान पर उतरेगी।    
 पहले वनडे मैच में न्यूज़ीलैंड से मिली अप्रत्याशित हार के बाद पूणे वनडे में दबाव विराट कोहली की टीम इंडिया पर है। भारतीय टीम को तीन मैचों की सीरीज में बने रहने के लिए आत्मविश्वास से भरी न्यूजीलैंड टीम को इस मैच में हर हाल में हराना होगा।  पहले मैच में कप्तान विराट कोहली ने 31वां वनडे शतक जमाया लेकिन बाकी खिलाड़ियों से उन्हें सहयोग नहीं मिल सका। इस मैच में सलामी बल्लेबाज शिखर धवन और रोहित शर्मा को टीम को अच्छी शुरुआत देनी होगी।
