रक्षामंत्री राजनाथ सिंह सीमा पर रक्षा तैयारियों की जानकारी के लिए कल से दो दिनों के दौरे पर जायेंगे लेह और श्रीनगर, सेनाप्रमुख जनरल एम एम नरवणे भी रहेंगे साथ. 
रक्षा मंत्री राजनाथ सिंह कल से लद्दाख और जम्मू- श्रीनगर के दौरे पर जाएगे। उनके साथ सेना प्रमुख जनरल मनोज मुकुंद नरवणे भी होंगे। 17 जुलाई  को राजनाथ सिंह लद्दाख का दौरा करेंगे और 18 जुलाई को वह जम्मू-कश्मीर के श्रीनगर का दौरा करेंगे।रक्षा मंत्री वहां का ताजा स्थिति का  जायजा लेंगे। इस महीने की शुरुआत में तीन जुलाई को प्रधानमंत्री नरेंद्र मोदी ने लद्दाख का दौरा किया था। पीएम नरेंद्र मोदी ने वहां अग्रिम पोस्ट पर जवानों से मुलाकात कर उनका हौसला बढ़ाया था। पीएम ने थलसेना, वायुसेना और आईटीबीपी के जवानों से मुलाकात की थी।
भारत-चीन सीमा पर तनाव के बीच प्रधानमंत्री ने परोक्ष रूप से कड़ा संदेश दिया था। हालांकि मंगलवार को कोर कमांडर स्तर की चौथे दौर की वार्ता दोनों देश के बीच हुई। ये बैठक मैराथन बैठक रही और 14 घंटे से ज़्यादा चली। भारत ने चीन को दो टूक शब्दों में कहा कि चीन को पैंगोंग एरिया में फिंगर-8 से पीछे जाना होगा साथ ही सैनिकों की तैनाती कम करने के लिए भी अपनी शर्तें रखीं। 
