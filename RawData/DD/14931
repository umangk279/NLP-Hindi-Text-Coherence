आईएनएक्स मीडिया केस में आरोपी पूर्व वित्त मंत्री के बेटे कार्ति चिदंबरम से सीबीआई ने रविवार को 4 घंटे तक पूछताछ की. 
सीबीआई ने कार्ति को इंद्राणी मुखर्जी और पीटर मुखर्जी के साथ अलग-अलग बैठा कर पूछताछ की. इसके बाद कार्ति को वापस दिल्ली लाया जाएगा. कांग्रेस नेता पी चिदंबरम के बेटे कार्ति को मुंबई कि दो अलग-अलग जेलों में बंद पीटर और इंद्राणी के आमने-सामने बैठाकर पूछताछ की गई.
बता दें कि कार्ति की गिरफ्तारी इंद्राणी के आरोपों को ही आधार बनाकर हुई थी. कार्ति से पूछताछ का यह तीसरा दिन है. इंद्राणी मुखर्जी ने सीबीआई को बताया था कि कार्ति चिदंबरम ने फॉरेन इन्वेस्टमेंट प्रमोशन बोर्ड क्लीयरेंस के लिए करीब साढ़े 6 करोड़ रुपये की मांग की थी.
