दुनिया का सबसे शक्तिशाली रॉकेट स्पेसएक्स फॉल्कन मंगल की यात्रा पर रवाना, निजी क्षेत्र द्वारा प्रक्षेपित दुनिया के पहले रॉकेट में मंगलग्रह की कक्षा में चक्कर लगाने के लिए एक कार भेजी गई है  
अमेरिका की प्राइवेट स्पेस कंपनी स्पेसएक्स ने अपना फॉल्कन हैवी रॉकेट लॉन्च कर दिया है। कंपनी का दावा है कि यह अभी इस्तेमाल हो रहे सबसे पॉवरफुल रॉकेट डेल्टा-4 हैवी से दोगुना वजन ले जा सकता है। फॉल्कन हैवी से आने वाले वक्त में लोगों को चांद और मंगल पर भेजा जा सकता है। फिलहाल, इसमें फ्यूचर का स्पेस सूट पहने एक पुतला और कंपनी के मालिक एलन मस्क की चेरी रेड कलर की टेस्ला कार भेजी जा रही है। यह पृथ्वी की ऑर्बिट से और मंगल की ऑर्बिट तक चक्कर लगाता रहेगा। - एलन मस्क के मुताबिक यह ऑर्बिट में पहुंचने के बाद 11 किलोमीटर/सेकंड की रफ्तार से चलेगा।  कुछ दिन पहले एलन मस्क ने स्पेस रॉकेट में रखी हुई अपनी कार की फोटो शेयर की थी। उन्होंने लिखा था, "आमतौर पर टेस्टिंग रॉकेट में स्टील के ब्लॉक रखकर भेजे जाते हैं, लेकिन मुझे यह बोरिंग लगा, इसलिए मैंने कुछ अलग करने का सोचा। इस रॉकेट के साथ भेजी जाने वाली कार असली टेस्ला रोड्स्टर है।"
