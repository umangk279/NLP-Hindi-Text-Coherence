फीफा अंडर-17 विश्व कप के पहले सेमीफाइनल मैच का आयोजन अब गुवाहाटी के बदले कोलकाता में होगा।  
 यह मैच ब्राजील और इंग्लैंड के बीच गुवाहाटी के इंदिरा गांधी एथलेटिक्स स्टेडियम में खेला जाना था, लेकिन खराब मैदान के कारण यह मैच अब कोलकाता के विवेकानंद युवा भारती क्रीडांगन में कल शाम 5 बजे खेला जायेगा। असम फुटबॉल संघ के अध्यक्ष हेमेंद्र नाथ ब्रह्मा ने बताया कि इंग्लैंड को इस मैदान पर खेलने में कोई समस्या नहीं थी, लेकिन ब्राजील इस मैदान पर खेलने के लिए तैयार नहीं था। स्थिति को सुधारने के प्रयास किया गया, लेकिन मैच अब स्थानांतरित कर दिया गया है। फीफा और असम सरकार के अधिकारियों ने बुधवार को मैच की संभावना पर फैसला लेने के लिए सोमवार की दोपहर को एक बैठक आयोजित की। लेकिन अंत में उन्हें मैच स्थानांतरित करना पड़ा। 
