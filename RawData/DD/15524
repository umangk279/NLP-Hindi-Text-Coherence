भारतीय आईटी पेशेवरों के लिए राहत की ख़बर है, ट्रंप प्रशासन ने कहा है कि वो एच-1बी वीजा नीति बदलाव के किसी प्रस्ताव पर विचार नहीं हो रहा है। 
अमेरिका में काम कर रहे भारतीय साफ्टवेयर इंजीनियरों के लिए राहत की ख़बर है। ट्रंप प्रशासन ने कहा है कि वो ऐसे किसी प्रस्ताव पर विचार नहीं कर रहा है जिसमें एच-1बी विस्तार नीति में कोई बदलाव किया जाए। इससे देश में कार्यरत भारतीय आईटी पेशेवरों को राहत मिलने की उम्मीद है।
पिछले कुछ वक़्त से ऐसी ख़बरें आ रही थीं कि ट्रंप प्रशासन एच-1बी वीजा नियमों को सख्त बनाने पर विचार कर रहा है। ऐसे होने पर अमेरिका में काम कर रहे लाखों भारतीय आईटी प्रफेश्नल्स के भविष्य पर ख़तरे के बादल मंडराने लगे थे।
अमेरिकी नागरिकता और आव्रजन सेवा - यूएससीआईएस ने कहा है कि नियमों में इस तरह के किसी भी बदलाव पर विचार नहीं कर रहा है।
