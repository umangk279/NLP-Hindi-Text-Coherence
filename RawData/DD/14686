विदेश मंत्री सुषमा स्वराज आज टोक्यो में 9वें भारत-जापान विदेश मंत्री स्तरीय रणनीतिक संवाद में लेंगी हिस्सा। दोनों पक्ष द्विपक्षीय संबंधों के सभी पहलुओं की करेंगे समीक्षा। आपसी हितों के क्षेत्रीय और अंतरराष्ट्रीय मुद्दों पर करेंगे विचारों का आदान प्रदान। 
विदेश मंत्री सुषमा स्वराज तीन दिवसीय जापान यात्रा के तहत टोक्यो पहुंच गई हैं। सुषमा स्वराज 30 मार्च तक जापान में रहेंगी, जहां वे 9वें भारत-जापान विदेश मंत्री स्तरीय रणनीतिक संवाद में हिस्सा लेंगी। सुषमा स्वराज, जापान के विदेश मंत्री तारो कोनो के साथ इस तीन दिवसीय बैठक की सह-अध्यक्षता करेंगी। वार्ता के दौरान द्विपक्षीय संबंधो के सभी पहलूओं की समीक्षा की जाएगी और समान हित के क्षेत्रीय तथा अंतर्राष्ट्रीय मुद्दों पर विचारों का आदान-प्रदान होगा। 2014 में प्रधानमंत्री नरेन्द्र मोदी की जापान यात्रा के समय विशेष राजनीतिक और वैश्विक भागीदारी के बारे में समझौता हुआ था।
