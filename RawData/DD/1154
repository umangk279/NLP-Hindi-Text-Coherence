दुबई ने लगभग चार महीने के बंद के बाद अंतर्राष्ट्रीय पर्यटकों के लिए अपने द्वार खोल दिए हैं। दुबई अंतर्राष्ट्रीय हवाई अड्डे पर मंगलवार को लगभग 20 अंतरराष्ट्रीय उड़ानें पहुंची। 
दुबई सरकार ने उम्मीद जताई है कि महामारी के खिलाफ प्रयासों में सुधार के साथ-साथ पर्यटन उद्योग को धीरे-धीरे पटरी पर लाया जाएगा। हालांकि, यात्रियों को बोर्डिंग से लेकर अमीरात में प्रवेश करने तक नियमों का पालन करना होगा। इसके अलावा दुबई ने अन्य व्यावसायिक गतिविधियों पर भी लगी प्रतिबंधों में ढील दी है।
अधिकांश सार्वजनिक सुविधाओं जैसे लोकप्रिय दर्शनीय क्षेत्रों, व्यापार केंद्रों, पार्कों को खोल दिया गया है, लेकिन लोगों को फेस मास्क, दस्ताने पहनने के अलावा सामाजिक दूरी रखने के नियमों का पालन करना होगा। वहीं, आगन्तुकों के शारीरिक तापमान की जांच और सैनेटाइनज़ेशन पर ख़ास ध्यान देने को जरुरी किया गया है
