हिमाचल प्रदेश में सभी शक्तिपीठों में श्रद्धालओं के प्रवेश पर रोक, दिल्ली में भी 31 मार्च तक 50 से अधिक लोगों की मौजूदगी वाले हर तरह के कार्यक्रम और राजनीतिक बैठकों पर रोक, महाराष्ट्र सरकार ने चुनाव आयोग से अगले तीन महीने तक कोई चुनाव नहीं कराने की रखी मांग।   
दुनियाभर में फैले कोरोनावायरस का खौफ लगतार बढ़ता जा रहा है। कोरोना से बचाव का तरीका भी सिर्फ एहतियात ही है। इसी को देखते हुए हिमाचल प्रदेश सरकार ने प्रदेश भर के सभी शक्तिपीठ में श्रद्धालुओं के प्रवेश पर रोक लगा दी है। सरकार के आदेश के अनुसार अगले आदेश तक सभी मंदिरों में प्रवेश बंद रहेंगे।
वहीं कुछ मंदिरों में पहले से ही श्रद्धालुओं के प्रवेश पर रोक लगा दी थी। कोरोना वायरस के चलते पूर्व से ही मेले, सार्वजनिक कार्यक्रम आदि पर रोक लगाई जा चुकी है।
