उत्तरी कश्मीर के सोपोर में हुए आईईडी विस्फोट में चार पुलिसकर्मी शहीद हो गए हैं। आतंकी गुट जैश-ए-मोहम्मद ने धमाके की ज़िम्मेदारी ली है। 
जम्मू कश्मीर के बारामुला में आईईडी विस्फोट में चार पुलिसकर्मी शहीद हो गए हैं। धमाका बारामुला के सोपोर में हुआ, जिसके बाद इलाक़े में अफ़रा तफ़री मच गई। विस्फोट सोपोर के मुख्य बाज़ार में हुआ जिसमें नागरिकों समेत कई अन्य घायल बताए जा रहे हैं। एक पुलिसकर्मी की हालत गंभीर है जिसे श्रीनगर रेफर कर दिया गया है। शुरुआती ख़बरों के अनुसार जिस दुकान में यह आईईडी रखा गया था वहां पुलिसकर्मियों के आने की आतंकियों को सूचना थी।
माना जा रहा है कि यह धमाका रिमोट से किया गया है, क्योंकि जैसे ही पुलिसकर्मी इस दुकान के पास पहुंचे वैसे ही यह विस्फोट हो गया। घटना के तुरंत बाद प्रशासन ने फ़ुर्ती दिखाई और सुरक्षाबलों ने पूरे इलाके को घेर लिया। अभी तक किसी भी आतंकी संगठन ने इस धमाके की जिम्मेदारी नहीं ली है
जम्मू कश्मीर की मुख्यमंत्री महबूबा मुफ़्ती ने सोपोर में हुए आईईडी विस्फोट में 5 पुलिसकर्मियों की जान जाने पर दुख जताया है। मुख्यमंत्री ने ट्वीट कर शहीद हुए पुलिसकर्मियों के परिजनों के प्रति संवेदता जताई है।
आतंकी गुट जैश-ए-मोहम्मद ने धमाके की जिम्मेदारी  ली है।
 
