भारतीय विशिष्‍ट पहचान प्राधिकरण ने आधार कार्ड से जुड़े निजता के संरक्षण के लिए क्‍यू आर कोड की शुरूआत की 
भारतीय विशिष्ट पहचान प्राधिकरण ने आधार कार्ड से जुड़े निजता के संरक्षण के लिए अतिरिक्त उपाय के रूप में नया क्यू आर कोड शुरू किया है। इसमें नाम, पता और जन्म तिथि जैसे गैर-संवेदनशील विवरण शामिल हैं, जिसकी ऑफलाइन पुष्टि 12 अंक के आधार संख्या के बिना भी की जा सकती है।
प्राधिकरण के मुख्य कार्यकारी अधिकारी अजय भूषण पांडेय ने बताया कि क्यू आर कोड एक महत्वपूर्ण प्रावधान है, जिसके अंतर्गत आधार नम्बर दिये बिना ही ऑफलाइन पुष्टि के जरिये कोई भी व्यक्ति अपनी पहचान सुरक्षित कर सकता है। 
