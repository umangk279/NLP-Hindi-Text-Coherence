सरदार पटेल की गुजरात स्थित 'स्टैच्यू ऑफ यूनिटी' को टाईम मैगजीन में दुनिया की 100 सबसे बेहतरीन स्थलों की सूची में शामिल होने और पास में ही सरदार सरोवर बांध के पहली बार लबालब भर जाने पर प्रधामंत्री नरेंद्र मोदी ने जताई खुशी, लोगों से इन जगहों की खूबसूरती का नजारा लेने का किया आह्वान। 
प्रधानमंत्री नरेंद्र मोदी ने विश्व के 100 महानतम स्थानों की सूची में 'स्टैचू ऑफ यूनिटी' के शामिल होने पर खुशी जतायी है। पीएम ने ट्वीट करते हुए कहा कि ये ऐसी ख़बर है जो आपको खुश कर दे। बताते हुए खुशी होती है कि सरदार सरोवर बांध पर जल स्तर ऐतिहासिक 134 मीटर ऊंचाई तक पहुंचा। असाधारण दृश्य वाली तस्वीरे साझा करता हूं इस उम्मीद से कि आप इस प्रतिष्ठित जगह का भ्रमण करने जाएंगे और वहां 'स्टैचू ऑफ यूनिटी' देखेंगे।
स्टैचू ऑफ यूनिटी' को लेकर बड़ी ख़बर...टाइम मैगजीन की 100 शीर्ष दर्शनीय जगह- 2019 की सूची में शामिल और कुछ ही दिन पहले, एक ही दिन यहां रिकॉर्ड 34 हजार लोग आए...लोकप्रिय पर्यटन स्थल के रूप में इसे उभरते देख खुश हूं।
 
 
