संयुक्त राष्ट्र संघ महासभा के 74वें सत्र में प्रधानमंत्री मोदी ने दुनिया को आतंकवाद के ख़िलाफ़ एकजुट होने का आह्वान किया। उन्होंने कहा कि भारत ने दुनिया को युद्ध नहीं बुद्ध दिए हैं।  
प्रधानमंत्री नरेंद्र मोदी ने संयुक्त राष्ट्र के 74वें सत्र का संबोधित किया। उन्होंने कहा कि हमारा प्राणतत्व है कि जनभागीदारी से जनल्याण हो और ये जनकल्याण भी सिर्फ भारत के लिए नहीं जग कल्याण के लिए हो। पीएम ने कहा कि भारत अपनी परंपराओं से दुनिया का ऐसा देश रहा है जिसने अपनापन और बंधुत्व की भावना से सभी को गले लगाया है। भारत में बुद्ध जैसा जगकल्याण अहिंसावादी लोगों ने जन्म लिया है। वजह यही है कि भारत मानवता के बड़े ख़तरे आतंक के ख़िलाफ़ मज़बूती से खड़ा है। 
प्रधानमंत्री ने अपने संबोधन में कहा कि आतंकवाद के ख़तरे के ख़िलाफ़ पूरी दुनिया को एक मंच पर आना होगा। साथ ही उन्होंने संयुक्त राष्ट्र संघ में नई चुनौतियों के मद्देनज़र सुधार की बात भी कही। 
प्रधानमंत्री ने बताया कि संयुक्त राष्ट्र संघ की ओर से भारतीय सैनिक शांति स्थापित करने के लिए काम कर रहे हैं। 
 
 
