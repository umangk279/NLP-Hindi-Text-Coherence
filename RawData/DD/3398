जनसंपर्क कार्यक्रम के तहत केंद्रीय मंत्रियों का जम्मू-कश्मीर दौरा जारी, पीयूष गोयल, स्मृति ईरानी समेत कई मंत्री लोगों से करेंगे संवाद, जितेन्द्र सिंह ने कहा इतिहास में ये पहली बार जब पूरा मंत्रिमंडल है आम लोगों के द्वार पर।   
केन्‍द्र के जनसंपर्क कार्यक्रम के तहत केंद्रीय मंत्रियों के जम्मू कश्मीर दौरे का आज दूसरा दिन है। करीब तीन दर्जन से अधिक केंद्रीय मंत्री एक हफ्ते तक जम्मू कशमीर के विभिन्न हिस्सों का दौरा करेंगे। यात्रा का उद्देश्य पिछले पांच महीनों में सरकार द्वारा उठाए गए कदमों के साथ-साथ जम्मू-कश्मीर और उसके लोगों के समग्र विकास के संबंध में सरकारी नीतियों के बारे में जानकारी का प्रसार करना है।
आज पीयूष गोयल, स्मृति ईरानी समेत कई अन्य केंद्रीय मंत्री जम्मू कश्मीर के विभिन्न प्रखंडों में लोगों से मिल रहे हैं और सरकार की विकास पहल और योजनाओं पर उनकी राय ले रहे हैं। कार्यक्रम के पहले दिन कल केंद्रीय मंत्री डॉक्टर जितेन्द्र सिंह, अर्जुन राम मेघवाल और अश्वनी कुमार चौबे ने जम्मू और सांबा जिलों का दौरा किया था और कई परियोजनाओं का उद्घाटन किया था।
जितेंद्र सिंह ने जम्मू में कहा कि जम्मू-कश्मीर और लद्दाख के लिए 2019 बहुत खास रहा।
