कोविड योद्धाओं की रोग प्रतिरोधक क्षमता को मजबूत बनाने के लिए आयुष मंत्रालय ने ‘कोरोना से जंग, दिल्ली पुलिस के संग’ नामक कार्यक्रम तैयार किया है। आयुर्रक्षा कार्यक्रम के तहत औषधियों के किट तैयार किए गए हैं जो दिल्ली पुलिस के सभी कर्मचारियों को दिए जाएंगे।  
केंद्रीय आयुष मंत्रालय के सहयोग से दिल्ली पुलिस और ऑल इंडिया इंस्टिट्यूट ऑफ आयुर्वेद ने मिलकर गुरुवार को कोरोना के खिलाफ नया अभियान शुरू किया। इस अभियान को 'आयुर्रक्षा- कोरोना से जंग, दिल्ली पुलिस के संग' नाम दिया गया है। नए पुलिस मुख्यालय में सोशल डिस्टेंसिंग को कायम रखते हुए इस अभियान को लॉन्च किया गया।
आयुष सचिव डॉ राजेश कटोचा ने बताया कि कोरोना के खिलाफ चल रही लड़ाई में मोर्चे पर डटे दिल्ली पुलिस के जवानों और उनकी तरह के अन्य कोरोना वारियर्स को संक्रमण की चपेट में आने से बचाने के लिए कुछ ऐसे कदम उठाए जाने चाहिए, जिससे उनकी रोग प्रतिरोशक क्षमता में इजाफा हो। 
दिल्ली पुलिस को एक किट दिया गया है। जिसमे आयुर्वेद से जुड़ी चीजें दी गई हैं जिससे उनके इम्यून सिस्टम को मजबूत मिलेगी। केंद्रीय आयुष मंत्रालय कोविड-19 पर एक व्यापक रिसर्च कर रहा है। आयुर्वेद प्रिवेंटिव के तौर पर और इम्यून सिस्टम को कैसे बढ़ाता है आयुष मंत्रालय इस पर दुनिया की सबसे बड़ी स्टडी कर रहा है ।
कोरोना के कहर को देखते हुए लोगों में रोग प्रतिरोधक क्षमता बढ़ाने के लिए आयुष मंत्रालय ने दिशा-निर्देश जारी करके लोगों को आयुष काढ़ा पीने की सलाह दी है। आयुष मंत्रालय ने कहा है कि इलाज से बेहतर रोकथाम है। अभी तक चूंकि COVID-19 के लिए कोई दवा नहीं है तो अच्छा होगा कि ऐसे एहतियाती कदम उठाए जाएं, जो इस वक्त हमारी रोग प्रतिरोधक क्षमता बढ़ाएं।
 
