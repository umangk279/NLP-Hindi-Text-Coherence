गुजरात के शाह दंपत्ति ने पर्यवारण संरक्षण की अनोखी मिसाल पेश की। ये परिवार लाखों की नौकरी छोड़कर ऑर्गेनिक खेती कर रहा हैं। कई लोगों को रोज़गार मुहैया कराने के साथ ही आधुनिक तकनीकों के इस्तेमाल से वैज्ञानिक खेती कर रहे हैं। 
गुजरात के एक दंपत्ति ने पर्यवारण संरक्षण के लिए अनोखी मिशाल पेश की है। इस दम्पत्ति ने सिलिकॉन वैली में अपनी लाखाों की नौकरी छोड़ दी और अब नाडियाड में ऑर्गेनिक खेती कर रहे हैं। बात हो रही है विवेक शाह और उनकी पत्नी बृन्दा की। कुछ देश के माटी का मोह और कुछ पर्यावरण को बचाने की ललक, शाह दम्पत्ति ने अपनी टेक जॉब छोड़ने के बाद अपने देश आकर किसानी में करियर बनाने का निर्णय लिया। 
दोनों ने खेती-बाड़ी के लिए डेढ़ महीने का कोर्स किया और ऑर्गेनिक खेती शुरू कर दी। ऑर्गेनिक खेती नाडियाड में हाईवे के निकट 10 एकड़ जमीन में फैली हुई है, जहां गेंहू, केला, आलू, कपास और बैंगन के साथ कई अन्य फसले उगाई जा रही हैं। अप्रैल 2016 में इस काम की शुरुआत करने वाले शाह दम्पत्ति अब न सिर्फ इस खेती की बदौलत मोटा मुनाफा कमा रहे हैं बल्कि दूसरे लोगों को रोज़गार भी मुहैया करा रहे हैं।
शाह दम्पत्ति आधुनिक तकनीकों का इस्तेमाल कर वैज्ञानिक खेती कर रहे हैं। खेती में सबसे बड़ी चुनौती कीटों से बचाव की होती है। इस खतरे से निपटने के लिए दंपत्ति ने इंटरक्रॉपिंग और मल्टी-क्रॉपिंग पद्धति अपनाई है। खेत में एक रेनवॉटर हार्वेस्टिंग प्लांट भी लगा है, जिसकी क्षमता 20 हजार लीटर है। एक बार जब यह पूरी तरह भर जाएगा तो तीन साल तक सिंचाई की जरूरत इसी से पूरी होगी। खेतों से निकलने वाले कचरे का भी समुचित इस्तेमाल किया जा रहा है।
इस कचरे से खाद बनाई जाती है जो पौधों के काम आती है।  केले के खेती पर विशेष ज़ोर दिया जा रहा है और उन्नत किस्म की कपास के ज़रिए भी शाह दम्पत्ति अच्छा मुनाफा कमा रहे हैं। ऑर्गेनिक खेती अमेरिका, ब्रिटेन, कनाडा में नौकरियां करने गए करोड़ों की सैलरी पैकेज वाले बड़े-बड़े टक्नोक्रे्सट तक को भारत लौटने के लिए विवश कर रही है। बुलंद हौंसला, दृढ़ इच्छा शक्ति और कठोर परिश्रम करने का माद्दा हो तो कोई भी डगर कठिन नहीं हो सकती। शाह दम्पत्ति ने इसे एक बार फिर साबित कर किया है।
