प्रधानमंत्री नरेंद्र मोदी ने मंगलवार को मेवाड़ में खेल गांव में 15 हज़ार करोड़ रुपये की परियोजनाओं का लोकार्पण किया औऱ कहा कि 15,000 करोड़ रुपए की योजनाओं की शुरुआत होना एक एतिहासिक घटना है 
 प्रधानमंत्री नरेंद्र मोदी ने कल राजस्थान में 15 हजार करोड़ रुपए की परियोजनाओं का लोकार्पण किया। यह सभी योजनाएं राज्य के मूलभूत ढांचे के विकास से जु़ड़ी हैं। इनमें चम्बल नदी पर बना छह लेन का एक झूला पुल शामिल है। प्रधानमंत्री मोदी ने राष्ट्रीय राजमार्ग के 556 किलोमीटर लंबी 6 परियोजनाओं का भूमि पूजन भी किया। पीएम ने कहा कि इन परियोजनाओँ को राजस्थान के भाग्य के रास्ते खुलेंगे।
केंद्र की नरेंद्र मोदी सरकार देश में बुनियादी ढांचे के विकास पर लगातार जोर देती रही है और इसके लिए तेजी से काम कर रही है ।
पीएम ने पिछली सरकारों के दौरान तमाम परियोजनाओं में हुई देरी पर भी चिंता जताई और उदाहरण देकर बताया कि कैसे-300 करोड़ से भी कम के बजट के काम को पूरा होने में  11 साल  लग गए। उन्होंने कहा कि पहले की सरकारों और उऩकी सरकार की कार्यशैली में बहुत अंतर है । 
पीएम ने जिन परियोजनाओं का उद्घाटन किया वो है कोटा में चंबल नदी पर 6-लेन का अत्याधुनिक केबल ब्रिज, 4 लेन का गोमती चौराहा- राष्ट्रीय राजमार्ग-8 का उदयपुर खंड और राष्ट्रीय राजमार्ग-758 के राजसमंद-भीलवाड़ा खंड का 4-लेन शामिल है।  चंबल नदी पर बना ये हैंगिग ब्रिज कोटा शहर का अब तक का सबसे बड़ा प्रोजेक्ट माना जा रहा है। इसका निर्माण 2007 में चम्बल नदी पर शुरू हुआ था । हैंगिग ब्रिज 80 केबलों पर टिका है, सबसे लंबे केबल की लंबाई 192 मीटर ।  पुल चंबल नदी से 60 मीटर ऊंचाई पर स्थित है, पुल में 1.6 मीटर फुटपाथ दिया गया है.पुल की लंबाई 1.4 किलोमीटर और चौड़ाई 30 मीटर है.। 
पीएम ने  इन प्रोजेक्टस को राजस्थान के भाग्य के रास्ते खोलने वाला बताते हुए कहा कि पुराने जमाने में सरकारें लंबी परियोजनाओं से भागती रहती थी, लेकिन हमने इन चुनौतियों को पूरा करने का चैलेंज लिया जिसका  फायदा लंबे समय के बाद भी दिखेगा । पीएम ने इन परियोजनाओं का फायदा गिनाते हुए कहा कि  इन सड़क परियोजनाओं से किसानों को बहुत फायदा होगा।  पीएम  ने कहा कि जितने सड़कें और रेल की पटरियां पहले बनती थी, आज उससे दोगुनी बन रही है.।
पीएम ने अपनी सरकार की तमाम योजनाओं से जनता को होने वाले फायदे गिनाए और कहा कि देश को आगे बढ़ाना है तो सड़क और रेल के साथ ही आधुनिक बुनियादी ढांचे यानी जलमार्ग और   ऑप्टिकल फाइबर के विस्तार की जरुरत है । आप्टिकल फाइबर से लोगों को शिक्षा और स्वास्थ्य दूर दराज के इलाकों तक पहुंचेगा । पीएम मोदी  ने जिन परियोजनाओं का लोकार्पण किया गया है उनमें से अधिकतर परियोजनाएं केंद्र सरकार के ग्रामीण विकास से जुड़ी है । जाहिर है सरकार का फोकस गांव गरीब और किसान है ।  
