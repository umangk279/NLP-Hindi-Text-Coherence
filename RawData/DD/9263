छत्तीसगढ़ में दूसरे चरण के चुनाव के लिए निर्वाचन आयोग ने सुरक्षा के पुख्ता इंतजाम किए हैं। इस दौर में सुबह 7 बजे से मतदान होगा।  
रायपुर, बिलासपुर, दुर्ग और सरगुजा संभाग की 72 सीट पर कुल 1,101 उम्मीदवारों के लिए 1 करोड़ 53 लाख 85 हजार 983 मतदाता मतदान करेंगे। निर्वाचन आयोग ने भी मतदाताओं से अपने अधिकार का इस्तेमाल करने की अपील की है। दूसरे चरण में सभी 72 सीट पर मतदान होगा। चुनाव के दौरान नक्सल हिंसा की आशंका को देखते हुए संवेदनशील विधानसभा क्षेत्रों के चप्पे-चप्पे पर सुरक्षा बल के जवानों को तैनात किया गया है। दूसरे चरण में राज्य के 19 जिलों में मतदान होगा जिनमें गरियाबंद, धमतरी, महासमुंद, कबीरधाम, जशपुर और बलरामपुर जिले के कुछ हिस्से नक्सल प्रभावित हैं। हालांकि इस चरण के चुनावी क्षेत्रों में मैदानी और पहाड़ी दोनों तरह के इलाके शामिल हैं। सरगुजा संभाग के अधिकांश क्षेत्रों में जहां जंगल और पहाड़ हैं, वहीं बिलासपुर, रायपुर और दुर्ग संभाग मैदानी इलाका है। 
छत्तीसगढ़ विधानसभा चुनाव के दूसरे चरण के लिए प्रचार का शोर रविवार शाम पांच बजे थम गया। दूसरे चरण में राज्य की बाकी 72 सीटों के लिए कल (मंगलवार) 20 नवंबर को मतदान होना हैं। राज्य में दूसरे चरण के लिए 1101 उम्मीदवार मतदान में हैं। इन उम्मीदवारों की जीत-हार का फैसला 1 करोड़ 53 लाख 85 हजार 983 मतदाता अपने मतप्रयोग से करेंगे। इससे पहले चरण के लिए 12 नवंबर को 18 सीटों पर वोट डाले गए थे और 76 फीसदी मतदाताओं ने अपने मताधिकार का प्रयोग किया था। राज्य के मुख्य निर्वाचन अधिकारी कार्यालय के अधिकारियों ने बताया की दूसरे चरण के लिए सभी जरूरी तैयारियां पूरी कर ली गई हैं। इसके साथ ही पुलिस प्रशासन की ओर से सुरक्षा व्यवस्था की पुख्ता इंतजाम किए गए हैं। 
छत्तीसगढ़ राज्य में 19 जिलों में मतदान होगा। जिनमें गरियाबंद, धमतरी, महासमुंद, कबीरधाम, जशपुर और बलरामपुर जिले के कुछ हिस्से नक्सल प्रभावित भी हैं। रमन मंत्रिमंडल के सदस्य बृजमोहन अग्रवाल, अमर अग्रवाल, अजय चंद्राकर समेत अन्य मंत्रियों, कांग्रेस अध्यक्ष भूपेश बघेल, नेता प्रतिपक्ष टी एस सिंह देव, पूर्व मुख्यंत्री अजीत जोगी और उनकी पत्नी रेणु जोगी समेत 1101 उम्मीदवारों का राजनीतिक भविष्य तय होगा। 
छत्तीसगढ़ में पिछले 15 सालों से भारतीय जनता पार्टी सत्ता में है और इस बार के चुनाव में वह 65 सीटों पर जीत के लक्ष्य को लेकर चुनाव मैदान में उतरी है। वहीं, कांग्रेस को उम्मीद है कि इस चुनाव में सत्ता परिवर्तन होगा और उसकी सरकार बनेगी। दूसरे चरण के मतदान में मतदाताओं को अपनी ओर आकर्षित करने के लिए सभी दलों के वरिष्ठ नेताओं ने लगातार छत्तीसगढ़ का दौरा किया है। छत्तीसगढ़ में राज्य पिछले चुनावों में मुख्य तौर पर बीजेपी और कांग्रेस के बीच ही मुकाबला होता रहा है, लेकिन इस बार के चुनाव में अजीत जोगी की पार्टी जनता कांग्रेस छत्तीसगढ़ और बहुजन समाज पार्टी के गठबंधन के कारण कुछ सीटों पर त्रिकोणीय मुकाबला हो सकता है। दूसरे छत्तीसगढ़ राज्य में 19 जिलों में 72 सीटों पर मतदान होना। इन सीटों पर 1101 उम्मीदवार अपनी किस्मत आजमा रहे है। दूसरे चरण में सबसे ज्यादा रायपुर शहर दक्षिण में 46 उम्मीदवार और सबसे कम बिंद्रानवागढ़ में छह उम्मीदवार चुनाव मैदान में हैं। 
