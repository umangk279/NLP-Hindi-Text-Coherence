सोमवार सड़क परिवहन एवं राजमार्ग राज्य मंत्री जनरल वी के सिंह मौजुदगी में नितिन गडकरी दिल्ली-मेरठ एक्सप्रेसवे के तीसरे खंड का उद्घाटन करेंगे। 22 किमी लंबे इस खंड की लागत 1989 करोड़ रुपए है । यह खंड गाजियाबाद के डासना से हापुड़ को जोड़ेगा 
केंद्रीय सड़क परिवहन और राजमार्ग मंत्री नितिन गडकरी कल दिल्ली-मेरठ एक्सप्रेस वे के तीसरे खंड का उद्घाटन करेंगे जो कि गाजियाबाद के डासना को हापुड़ से जोड़ेगा। इस मौके पर सड़क परिवहन एवं राजमार्ग राज्य मंत्री रिटायर्ड जनरल वी के सिंह भी मौजूद रहेंगे। इस एक्सप्रेस वे से जहां दिल्ली-मेरठ के बीच जाम की समस्या से निजात मिलेगी वहीं लोगों का आने-जाने में काफी समय भी बचेगा। 
दिल्ली-मेरठ एक्सप्रेस वे के बहुप्रतीक्षित तीसरे खंड का उद्घाटन सोमवार को सड़क, परिवहन और राजमार्ग मंत्री नितिन गडकरी करेंगे। 22 किलोमीटर लंबा ये खंड 1989 करोड़ रुपये की लागत से बना है जो कि गाजियाबाद के डासना को हापुड़ से जोड़ेगा। तीसरे खंड में छह लेन के एक्सप्रेसवे पर दोनों तरफ दो-दो लेन की सर्विस सड़क हैं। इसमें पिलखुवा पर छह लेन की 4.68 किलोमीटर लंबी ऊपरगामी सड़क भी है।
पिलखुवा पर बने इस पुल को निर्माण प्रौद्योगिकी में नवोन्मेष के लिए स्वर्ण पदक दिया गया है। वहीं पिलखुवा वायाडक्ट को पश्चिमी उत्तर प्रदेश के असाधारण कंक्रीट ढांचे के पुरस्कार से नवाजा गया है। इस महत्वाकांक्षी परियोजना में कई अंडरपास और ऊपरी गंगा नहर पर कई प्रमुख पुल बने है, जो कि अपने आप में बड़ी चुनौती थी।
82 किलोमीटर लंबा ये एक्सप्रेस-वे दिल्ली को पश्चिमी उत्तर प्रदेश के मेरठ शहर से जोड़ता है। इस एक्सप्रेस वे को चार खंडो में पूरा किया जाना है। एक्सप्रेसवे के पहले चरण के तहत 8.7 किलोमीटर लंबी सड़क का निर्माण जून 2018 में पूरा कर लिया जो दिल्ली के सराय काले खां से यूपी गेट को जोड़ता है। वहीं चौथे चरण के तहत हापुड़ से मेरठ के बीच 31.78 किलोमीटर लंबे ग्रीनफील्ड छह लेन एक्सप्रेसवे के निर्माण का काम 2019 के अंत तक पूरा होने की संभावना है। 
 
