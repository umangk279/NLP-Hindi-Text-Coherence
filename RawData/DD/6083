सूचना-प्रसारण मंत्री ने प्रकाशन विभाग के ई-प्रोजेक्टस की शुरुआत की, इस कार्यक्रम में जहां मोबाइल एप 'डिजिटल डीपीडी' को लॉन्च किया गया, वहीं 'रोज़गार समाचार' के ई-संस्करण की भी शुरुआत हुई। ई-पुस्तक 'सत्याग्रह गीता ' भी लॉन्च की गई। 
केन्द्रीय सूचना और प्रसारण मंत्री प्रकाश जावडेकर ने आज प्रकाशन विभाग के ई-प्रोजेक्टस की शुरुआत की। जिन प्रोजेक्टस की शुरुआत की गई, उनमें मोबाइल एप 'डिजिटल डीपीडी', 'रोज़गार समाचार' का ई-संस्करण और ई-पुस्तक 'सत्याग्रह गीता' शामिल हैं। इस मौके पर प्रकाश जावडेकर ने पढ़ने की आदतों को विकसित करने पर जोर दिया। 
