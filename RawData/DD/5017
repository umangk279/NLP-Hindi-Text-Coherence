केन्द्रीय गृह मंत्री अमित शाह ने शनिवार को कहा कि भाजपा की केन्द्र सरकार ने मिजोरम में संप्रग सरकार की तुलना में दुगुनी विकास परियोजनाएं की हैं। आइज़ोल के ज़रकावट में राजकीय मिज़ो उच्च विद्यालय में शुरू हुई इस प्रदर्शनी के उद्घाटन के मौके पर मिजोरम के मुख्यमंत्री ज़ोरामथंगा और पूर्वोत्तर क्षेत्र विकास मंत्रालय के राज्य मंत्री डॉक्टर जितेन्द्र सिंह भी मौजूद थे।  
केन्द्रीय गृहमंत्री अमित शाह ने मिज़ोरम के आइज़ोल में पूर्वोत्तर हथकरघा और हस्तकला प्रदर्शनी का उद्घाटन किया। आइज़ोल के ज़रकावट में राजकीय मिज़ो उच्च विद्यालय में शुरू हुई इस प्रदर्शनी के उद्घाटन के मौके पर मिजोरम के मुख्यमंत्री ज़ोरामथंगा और पूर्वोत्तर क्षेत्र विकास मंत्रालय के राज्य मंत्री डॉक्टर जितेन्द्र सिंह भी मौजूद थे। इस अवसर पर गृह मंत्री अमित शाह ने 2021 तक आइजोल में ब्रॉड गेज रेलवे लाइन पहुंचने का भरोसा जताया। साथ ही उन्होंने कहा कि पूर्वोत्तर में विकसित हो रहे जलमार्ग से व्यापार बढ़ेगा।
साथ ही उन्होंने कहा कि हस्तकरघा प्रदर्शनी से पूर्वोत्तर के लोगों को रोजगार मिलेगा और बांस जैसे वन उत्पादों की उपलब्धता हस्तकरघा उद्योग के लिए प्रभावी भूमिका बना सकती है। इस मौके पर केंद्रीय मंत्री डॉ. जितेंद्र सिंह ने कहा कि मोदी सरकार के पिछले 5 साल के कार्यकाल में पूर्वोत्तर में काफी विकास हुआ है। साथ ही उन्होंने कहा कि मोदी सरकार इस वक्त पूर्वोत्तर में विकास के लिए कई परियोजनाओं पर काम कर रही है।
