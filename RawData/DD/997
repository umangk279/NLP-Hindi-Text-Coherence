प्रधानमंत्री नरेंद्र मोदी ने रविवार को असम में बाढ की स्थिति की समीक्षा की. उन्‍होंने मुख्‍यमंत्री सर्बानंद सोनोवाल से बात की. इस दौरान बाढ, कोविड महामारी और बाघजन तेल कुएं में आग सहित विभिन्‍न मुद्दों पर चर्चा हुई. 
मुख्‍यमंत्री सर्बानंद सोनोवाल ने प्रधानमंत्री को मौजूदा स्थिति और राज्‍य सरकार के विभिन्‍न उपायों की जानकारी दी. प्रधानमंत्री ने स्थिति से निपटने के लिए असम को हरसंभव सहायता का आश्‍वासन दिया.
इस बीच, राज्‍य में बाढ़ की स्थिति में सुधार हुआ है. 25 जिलों के 27 लाख लोग बाढ़ की चपेट में हैं. अब तक बाढ़ से जुडी घटनाओं में 81 लोगों की मृत्‍यु हुई है. राहत और बचाव कार्य जोर-शोर से जारी है.
काजीरंगा राष्‍ट्रीय वन्‍य जीव अभयारण्‍य का 85 प्रतिशत हिस्‍सा बाढ में डूबा है. अब तक 134 वन्‍य जीवों को बचाया गया है.
