अमेरिका के टेक्सास राज्य में कहर बरपा चुका तूफान हार्वे अब लुसियाना पहुंच गया है। पिछले पांच दिनों में यह तूफान अमेरिका में 22 लोगों की जान ले चुका है जबकि हजारों लोग बेघर हुए हैं। 
 अमेरिका के टेक्सास राज्य में कहर बरपा चुका तूफान हार्वे बुधवार को लुसियाना की तरफ बढ़ चला है। पिछले पांच दिनों में यह तूफान अमेरिका में 22 लोगों की जान ले चुका है जबकि हजारों लोग बेघर हुए हैं। हेरिकेन हार्वे को कैटेगरी-4 में रखा गया है और यह पिछले हफ्ते शुक्रवार रात कोर्पस क्रिस्टी के नजदीक पहली बार टकराया था।
हार्वे तूफान के कारण सबसे ज्यादा प्रभावित अमेरिका के टेक्सास प्रांत में एक झील में डूबे 24 वर्षीय भारतीय छात्र की मौत हो गयी। भारतीय वाणिज्य दूतावास ने पीड़ित परिवार को हरसंभव मदद देने का भरोसा दिया है। लुसियाना-टेक्सास सीमा पर 2 से 4 फुट ऊंची लहरें उठने की आशंका है। लुसियाना में 12 साल पहले तूफान कटरीना ने भारी तबाही मचाई थी।  
