भारतीय टीम के जज्बाती प्रदर्शन की चारों ओर प्रशंसा हो रही है और अब गुरुवार को यहां फीफा अंडर-17 विश्व कप के ग्रुप-ए के अंतिम मैच में पूर्व चैम्पियन घाना के सामने फिर मेजबान खिलाडिय़ों के जज्बे की परीक्षा होगी। 
 फीफा अंडर17 विश्व कप में ग्रुप ए के आखिरी मैच में आज भारत का सामना घाना से होगा। घाना की टीम दो बार इस खिताब को जीत चुकी है। कोलंबिया के खिलाफ पिछले मुकाबले में भारतीय टीम ने बेहतरीन प्रदर्शन किया था। ऐसे में कोच डि माटोस की कोशिश रहेगी कि वे इस मैच में अपने खिलाड़ियों से बेहतरीन प्रदर्शऩ करवा कर सफर का अंत करे।
