सूरत में न्यू इंडिया यूथ कान्क्लेव में पीएम मोदी का युवाओं के साथ संवाद, कहा चार पीढियों से देश चलाने वाले आज जमानत पर हैं, एक दिन जाना ही पड़ेगा जेल, बेईमानी करके देश से भागने वालों की संपत्ति जब्त करने का जताया संकल्प ।  
गुजरात दौरे पर पहुंचे प्रधानमंत्री नरेन्‍द्र मोदी ने कल सूरत में न्यू इंडिया यूथ कान्क्लेव में हिस्सा लिया । सम्मेलन में पीएम मोदी ने युवाओं के साथ संवाद किया। एक सवाल के जवाब में पीएम ने कहा कि चार पीढियों से देश चलाने वाले आज जमानत पर हैं लेकिन एक दिन उन्हें जेल जाना ही पडेगा। उन्होंने बेईमानी करके देश से भागने वालों की संपत्ति जब्त करने का संकल्प जताया। प्रधानमंत्री ने कहा है कि युवाओं का एक-एक वोट उन्‍हें देश के लिए काम करने की प्रेरणा देता है। युवाओं के समर्थन के कारण ही विश्‍व आज भारत के महत्‍व को समझ रहा है।
प्रधानमंत्री नरेंद्र मोदी गुजरात में कई विकास परियोजनाओं की शुरुआत की तो कई परियोजनाओँ का उद्घाटन भी किया। पीएम ने कल सूरत में उन्होंने हवाई अड्डे पर टर्मिनल भवन के विस्‍तार की आधारशिला रखी। यहां 25,500 वर्ग मीटर से भी बड़े क्षेत्र में टर्मिनल भवन का निर्माण किया जा रहा है और आने वाले समय में इस एयरपोर्ट की सालाना क्षमता 4 लाख से बढकर 26 लाख हो जाएगी । पीएम ने कहा कि सरकार हवाई कनेक्टिविटी से पूरे देश को जोड़ने में जुटी हुई है ।  
विकास के लिए आधारभूत सुविधाओं का विस्‍तार करने की  सरकार की प्राथमिकता को आगे बढ़ाते हुए प्रधानमंत्री नरेंद्र मोदी ने बुधवार को सूरत शहर को कई अहम सौगातें दी । महीने भर में दूसरी बार गुजरात दौरे पर पहुंचे प्रधानमंत्री ने सूरत हवाईअड्डे पर टर्मिनल भवन के विस्‍तार की आधारशिला रखी । यहां 25,500 वर्ग मीटर से भी बड़े क्षेत्र में 354 करोड़ रुपये की लागत से टर्मिनल भवन का निर्माण किया जा रहा है और आने वाले समय में इस एयरपोर्ट की सालाना क्षमता 4 लाख से बढकर 26 लाख हो जाएगी । पीएम ने कहा कि सरकार हवाई कनेक्टिविटी से पूरे देश को जोड़ने में जुटी हुई है ।  प्रधानमंत्री ने कहा कि सरकार की  व्यापक योजनाओं और बड़े फैसले के पीछे की सबसे बड़ी वजह है जनता के वोट के ताकत से बनी पूर्ण बहुमत की सरकार। प्रधानमंत्री ने कहा कि सरकार ने चार साल में जितना काम किया है, पहले की सरकार को उतना काम करने के लिए और 25 साल लगता ।
सूरत एयरपोर्ट का नया टर्मिनल सौर ऊर्जा और एलईडी के इस्तेमाल से  एक पर्यावरण अनुकूल भवन होगा। पीएम मोदी ने इस मौके पर सूरत स्मार्ट सिटी की विभिन्न परियोजनाओं का उदघाटन किया। सूरत नगर निगम ने 421 करोड़ की लागत से ये परियोजनाएं बनायी  है । प्रधानमंत्री ने 636 करोड़ की विभिन्न विकास योजनाओं की आधारशिला भी रखी । पीएम ने प्रधानमंत्री आवास योजना के पांच लाभार्थियों को घऱ की चाभी भी सौंपी। 
पीएम ने कहा कि उनकी सरकार ने चार साल के दौरान एक करोड़ तीस लाख मकान बनवाए जबकि यूपीए ने अपने शासनकाल में 25 लाख घर ही बनवाए । पीएम ने कहा कि उनकी सरकार ने 'रेरा कानून' बनाकर  सुनिश्चित किया है कि गरीब और मध्यम वर्ग के लोगों की कमाई हाउसिंग प्रोजेक्ट्स में फंसे नहीं।  प्रधानमंत्री ने मकानों की कीमत नीचे लाने और उन्हें युवाओं के लिए किफायती बनाने का श्रेय नोटबंदी को दिया। प्रधानमंत्री ने रसीलाबेन सेवंतीलाल शाह वीनस अस्‍पताल का भी उद्घाटन किया और वहां की सुविधाओं को भी देखा । पीएम ने इस मौके पर आयुष्मान भारत को देश के गरीबों के लिए क्रांतिकारी योजना करार दिया ।
प्रधानमंत्री ने सूरत शहर के विकास की काफी तारीफ की और एक रिपोर्ट के हवाले से कहा कि आने वाले सालों में सूरत दुनिया के सबसे तेजी से विकसित होने वाले शहरों की सूची में सबसे ऊपर होगा और इस वजह से ये शहर दुनिया की आर्थिक गतिविधियों का केद्र बनने वाला है । प्रधानमंत्री ने उड़ान , पासपोर्ट सेवा केंद्र , गरीबों और युवाओं को लोन जैसे तमाम योजनाओं के जरिए ये बताया कि कैसे  सरकार देश के गरीब और मध्यम वर्ग के लोगों के जीवन को सरल बनाने  की दिशा में पूरी ईमानदारी के साथ जुटी है । 
 
