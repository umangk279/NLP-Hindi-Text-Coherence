इस तरह ऑस्ट्रेलिया ने हॉकी सीरीज अपने नाम कर ली है 
भारतीय हॉकी टीम के ऑस्ट्रेलियाई दौरे का अंत निराशाजनक रहा है। दोरे के अंतिम मुकाबले में ऑस्ट्रेलिया ने भारत को 5-2 से हरा दिया है। इस तरह ऑस्ट्रेलिया ने हॉकी सीरीज अपने नाम कर ली है। ऑस्ट्रेलिया ने शानदार शुरुआत करते हुए तीसरे ही मिनट में गोल करके मुकाबले में बढ़त बना ली। इसके बाद 11वें मिनट में ट्रेंट मिट्टन ने गोल करके मेजबान टीम की बढ़त को दोगुना कर दिया। हालाकी एक मिनट बाद ही निलाकांत शर्मा ने गोल करके स्कोर लाइन को 1-2 कर दिया। हालाकी इसके बाद ऑस्ट्रेलियाई टीम मुकाबले में पूरी तरह से हावी दिखाई दी। 24वें मिनट में मिट्टन ने अपना दूसरा गोल किया। वही 28वें मिनट में ब्लेक गोवर्स ने और 43वें मिनट में टिम ब्रैंड ने गोल करके कंगारू टीम को 5-1 से आगे कर दिया। 53 वें मिनट में भारत के रुपिंदर पाल सिंह ने गोल करने में सफलता पाई। हालाकी इसके बाद टीम इंडिया कोई  और गोल नही कर पाई और मुकाबले को गवां दिया। 
