अजलान शाह हॉकी प्रतियोगिता में भारत को हार का सामना करना पड़ा। ऑस्ट्रेलिया ने भारत को 4-2 से हराया।  
पहले क्वार्टर में भारतीय टीम ने बेहतरीन खेल दिखाया और ऑस्ट्रेलिया के मिडफील्डरों को गोल करने का मौका नही दिया। लेकिन दूसरे क्वार्टर में भारतीय रक्षापंक्ति में कई खामियां नजर आई और खेल के 28वें मिनट में ऑस्ट्रेलिया को पेनाल्टी मिला जिसे उनके खिलाड़ी मार्क नोल्स ने बिना गलती किए गेंद को गोल पोस्ट में डाल कर अपनी टीम को 1-0 की बढ़त दिला दी। ऑस्ट्रेलिया की तरफ से दूसरा गोल जालेस्की ने खेल के 35वें मिनट में किया जबकि तीसरा गोल खेल 41वें मिनट में डेनियल बेले करने में कामयाब रहे। चौथा और अंतिम गोल ब्लेक गोवर्स करने में सफल रहे। वहीं भारत की तरफ से रमनदीप दो गोल करने में कमयाब रहे।
