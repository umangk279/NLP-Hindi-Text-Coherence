अफगानिस्तान की राजधानी काबुल में दो विस्फोट, 20 की मौत, 70 जख्मी, इस्लामिक स्टेट ने ली हमले की जिम्मेदारी। 
अफगानिस्तान की राजधानी काबुल के एक कुश्ती क्लब में कल हुए दो आत्मघाती विस्फोटों में कम से कम 20 लोगों की मौत हो गई और 70 अन्य घायल हो गए। दूसरा विस्फोट उस समय हुआ जब पुलिस पहले विस्फोट में हताहत लोगों को वहां से हटा रही थी और घायलों को अस्पतालों में भेजने का प्रबंध कर रही थी। इस दौरान वहां मीडियकर्मी भी थे। इस्लामिक स्टेट ने हमले की जिम्मेदारी ली है।
गौरतलब है कि यह विस्फोट ऐसे समय ऐसे समय हुआ है जब अमेरिकी विदेश मंत्री माइक पोम्पियो ने घोषणा की थी कि अफगानिस्तान में पूर्व अमेरिकी राजदूत जालमे खालिजाद  की नियुक्ति एक सलाहकार के तौर पर की जाएगी ताकि अफगानिस्तान के संकट को समाप्त किया जा सके। 
