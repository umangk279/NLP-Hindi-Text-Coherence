दिल्ली विश्वविद्यालय का  स्नातक स्तरीय नया शैक्षणिक सत्र  2019-20  शनिवार से शुरू होने जा रहा है। इसके लिए कॉलेजों ने सभी तैयारियां पूरी कर ली हैं। 
डीयू के कुछेक कॉलेजों ने शुक्रवार को ओरिएंटेशन प्रोग्राम रखा जिसमें  डॉ. भीम राव अंबेडकर कॉलेज में भी नए विद्यार्थियों के लिए कार्यक्रम रखा गया। इसमें कॉलेज प्राचार्य डॉ. जी के अरोड़ा और शिक्षकों ने नए विद्यार्थियों को कॉलेज के बारे में जानकारी दी और वरिष्ठ विद्यार्थियों ने उनका स्वागत किया।  इसके अलावा  दिल्ली पुलिस के सहायक उपायुक्त आलोक कुमार और सुप्रीम कोर्ट के वरिष्ठ अधिवक्ता एस के शर्मा ने भी नए और पुराने विद्यार्थियों को रैंगिग जैसे गंभीर मुद्दे से अवगत कराया।
डीयू में एडमिशन लेकर और ओरिएंटेशन कार्यक्रम में पहुंचकर विद्यार्थी काफी उत्साहित दिखे। गौरतलब है कि डीयू में रैगिंग न करने की हिदायत देने से संबंधित पोस्टर लगा जा चुके हैं। सीसीटीवी कैमरों से भी डीयी में नजर रखी जा रही है।  कॉलेजों में रैगिंग न हो, इसको लेकर डीयू पहले ही निर्देश जारी कर चुका है। अगर कोई विद्यार्थी रैगिंग में दोषी पाया जाता है तो उसके निलम्बन या निष्कासन के साथ-साथ उसकी डिग्री भी रद्द की जा सकती है और दण्डात्मक कार्यवाही भी की जाएगी।
कॉलेजों के बाहर पुलिस भी तैनात रहेगी। अगर किसी छात्रा को कहीं कोई परेशानी होती है तो वह 100 नंबर डायल कर पुलिस कंट्रोल रूम में भी अपनी शिकायत दर्ज करा सकती हैं। सभी कॉलेजों में एंटी रैगिंग मुहिम के तहत शिकायत पेटी लगाई गई हैं।  रैगिंग की शिकायत के लिए सातों दिन चौबीस घंटे एंटी रैगिंग हेल्पलाइन नंबर 18001805522 पर कॉल कर सकते हैं।
इसके अलावा 
 
