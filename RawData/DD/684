चीन की फोन निर्माता कंपनी वीवो को अलविदा कहने के एक हफ्ते बाद बीसीसीआई ने आईपीएल 2020 सीजन के बाकी बचे समय के टाइटल स्पॉन्सर के लिए विज्ञापन जारी किया है।  
इच्छुक कंपनियों को 14 अगस्त तक आवेदन करना है।  बीसीसीआई इसके 4 दिन बाद स्पॉन्सर की घोषणा करेगा।बीसीसीआई ने साफ कर दिया है कि सालाना 300 करोड़ रुपए से ज्यादा के टर्नओवर वाली कंपनियां ही आईपीएल की टाइटल स्पॉन्सर शिप के लिए बोली लगा सकेंगी। स्पॉन्सर तय करने के लिए सिर्फ यही नहीं देखा जाएगा कि किसने सबसे बड़ी बोली लगाई है बल्कि और भी कई बातों पर गौर किया जाएगा।
इससे पहले वीवो आईपीएल की टाइटल स्पॉन्सर थी। पिछले हफ्ते बीसीसीआई ने घोषणा कर दी थी की 2020 सीज़न में विवो के साथ उसका करार समाप्त हो गया है। 
