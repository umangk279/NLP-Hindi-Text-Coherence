क्रोएशिया पहली बार पहुंचा फीफा विश्व कप के फाइनल में, अतिरिक्त समय में इंग्लैंड को 2-1 से दी मात, रविवार को फाइनल में फ्रांस के साथ होगा मुकाबला। 
फीफा विश्व कप के फाइनल में पहुंचने वाली दूसरी टीम क्रोएशिया बन गई है। एक रोमांचक मुकाबले में क्रोएशिया ने इंग्लैड को 2-1 से हरा दिया। इंग्लैंड ने खेल की शुरूआत में क्रोएशिया के खिलाफ गोल कर 1-0 की बढ़त हासिल कर ली थी। खेल के पांचवे मिनट में इंग्लैंड ट्रीपीयर ने फ्री किक  द्वारा गोल कर दिया। लेकिन खेल के 68 वें मिनट में क्रोएशियाई खिलाड़ी ने भी एक गोल कर मुकाबले को दिलचस्प बना दिया। इसके बाद खेल के 90 मिनट तक दोनों टीमें कोई गोल नहीं कर पाई जिसके चलते खेल अतिरिक्त समय तक चला गया। अतिरिक्त समय के पहले हाफ में भी दोनों टीमें बराबरी पर रही। लेकिन अतिरिक्त समय के दूसरे हाफ में क्रोएशिया फारवर्ड मार्यो-मांजूकिच ने गोल दागकर क्रोएशिया को 2-1 की बढ़त दिला दी। इस तरह से इंग्लैंड को हराकर क्रोएशिया ने फाइनल में जगह पक्की कर ली। रविवार को फाइनल खेला जाएगा जिसमें फ्रांस और क्रोएशिया की टीम आमने-सामने होगी।  
