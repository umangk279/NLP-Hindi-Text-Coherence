अमरीका में संसद के निचले सदन हाउस ऑफ़ रिप्रेज़ेन्टेटिव में राष्ट्रपति डोनल्ड ट्रंप पर महाभियोग के मामले में सत्ता के दुरूपयोग के आरोप के पक्ष में हुआ मतदान। स्पीकर नैंसी पेलोसी ने ट्रंप को अमेरिका के लोकतंत्र के लिए बताया खतरा। ट्रंप ने प्रक्रिया को अमेरिका पर हमला बताया। 
अमेरिकी प्रतिनिधि सभा ने राष्ट्रपति डोनाल्ड ट्रंप के खिलाफ महाभियोग प्रस्ताव लाते हुए दोनों आर्टिकलों- शक्ति के दुरुपयोग और संसद के अवरोध- के पक्ष में मतदान किया। लगभग आठ घंटे तक चली बहस के बाद अमेरिकी इतिहास में राष्ट्रपति ट्रंप महाभियोग मामले में सीनेट का सामना करने वाले तीसरे राष्ट्रपति बने।
प्रतिनिधि सभा में डेमोक्रेट सदस्यों ने पार्टी लाइन पर चलते हुए ट्रंप पर सत्ता के दुरुपयोग लगाने का आर्टिकल के पक्ष में मतदान किया। सीनेट में एक अगले साल की शुरुआत में ट्रंप के खिलाफ जांच शुरू होने की उम्मीद है, जिसमें सीनेटर ट्रंप को 45वें राष्ट्रपति के रुप में दोषमुक्त कर सकते हैं या दोषी ठहरा सकते हैं और उन्हें पद से हटा सकते हैं। 
