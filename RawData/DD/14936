निशानेबाज़ी विश्व कप में भारत के रिज़वी शाहज़ार ने पुरुषों की 10 मीटर एयर पिस्टल प्रतिस्पर्धा में जीता स्वर्ण पदक, जीतू राय को मिला कांस्य, महिलाओँ की 10 मीटर एयर राइफल प्रतियोगिता में मेहुली घोष ने जीता कांस्य पदक     
भारत के शहजर रिजवी ने मैक्सिको के ग्वादलहारा में आयोजित आईएसएसएफ शूटिंग वर्ल्ड कप में गोल्ड मेडल जीत लिया है। शहजर ने 10 मीटर एयर पिस्टल में सोने के तमगे पर निशाना लगाया। रिजवी ने इस 10 मीटर शूटिंग प्रतिस्पर्धा में गोल्ड जीतने के साथ-साथ शूटिंग का नया वर्ल्ड रेकॉर्ड भी बनाया। गोल्ड मेडल के लिए हुए शूटआउट में रिजवी ने रेकॉर्ड 242.3 पॉइंट हासिल कर जर्मनी के क्रिश्चियन रिट्ज के 239.7 पोइंट्स के रिकॉर्ड को तोड़ा। रिजवी के अलावा देश के दिग्गज शूटर जीतू राय ने भी 219 अंक हासिल कर ब्रॉन्ज मेडल अपने नाम किया। महिलाओँ की 10 मीटर एयर राइफल प्रतियोगिता में मेहुली घोष ने कांस्य पदक जीता ।
