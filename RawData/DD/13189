राज्यसभा में अमित शाह के बोलने के दौरान हंगामा 
संसद के मानसून सत्र का ये आख़िरी सप्ताह है। विपक्षी दलों के हंगामे के कारण मंगलवार को राज्यसभा की कार्यवाही बार बार स्थगित हुई और दिन भर कोई खास कामकाज नहीं हो सका । उत्तर प्रदेश के देवरिया स्थित बालिकागृह में बच्चियों का कथित तौर पर यौन उत्पीड़न किए जाने के मुद्दे पर  राज्यसभा में विपक्षी आम आदमी पार्टी और समाजवादी पार्टी के सदस्यों ने हंगामा किया। दोपहर बाद जब खरीफ के न्यूनतम समर्थन मूल्य पर चर्चा शुरु हुई तो टीएमसी के हंगामे के कारण अमित शाह भी भाषण पूरा नहीं कर सके और आखिरकार तीन बजे सदन बुधवार तक के लिए स्थगित हो गया।
