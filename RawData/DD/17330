राष्ट्रीय खेल दिवस के अवसर पर राष्ट्रपति रामनाथ कोविंद ने मंगलवार को देश के सर्वोच्च खेल पुरस्कार प्रदान किए। रियो पैरालिंपिक में स्वर्ण पदक जीतने वाले जैवलिन थ्रोअर देवेंद्र झाझरिया और हॉकी टीम के पूर्व कप्तान सरदार सिंह को राजीव गांधी खेल रत्न पुरस्कार से सम्मानित किया गया। 
 राष्ट्रपति भवन में आयोजित एक समारोह में क्रिकेट खिलाड़ी चेतेश्वर पुजारा और हरमनप्रीत कौर सहित 17 खिलाड़ियों को अर्जुन पुरस्कार प्रदान किए गए।
अर्जुन पुरस्कार: चेतेश्वर पुजारा (क्रिकेट), हरमनप्रीत कौर (क्रिकेट), वरुण सिंह भाटी (पैरा एथलीट), प्रशांति सिंह (बास्केटबॉल), एसएसपी चौरसिया (गोल्फ), ओनम बेमबेम देवी (महिला फुटबॉल), साकेत मिनैनी (टेनिस), मरियपन्न थंगावेलू (पैराएथलीट), वीजे सुरेखा (तीरंदाजी), खुशबीर कौर (एथलेटिक्स), आरोकिया राजीव (एथलेटिक्स), एसवी सुनील (हॉकी), सत्यव्रत कादियान (कुश्ती), एंथोनी अमलराज (टेबल टेनिस), पीएन प्रकाश (निशानेबाजी), जसवीर सिंह (कबड्डी) और देवेंद्रो सिंह (मुक्केबाजी)
द्रोणाचार्य पुरस्कार: स्वर्गीय डॉ रामकृष्णन गांधी (एथलेटिक्स) और हीरानंद कटारिया (कबड्डी)
लाइफटाइम द्रोणाचार्य पुरस्कार: जीएसएसवी प्रसाद (बैडमिंटन),  बृजभूषण मोहंती (मुक्केबाज़ी), पीए रफेल (हॉकी), संजय चक्रवर्ती (निशानेबाज़ी), रोशन लाल (कुश्ती)
ध्यानचंद पुरस्कार: भूपेंद्र सिंह (एथलेटिक्स), सैयद शाहिद हकीम (फुटबॉल), सुमरई टेटे (हॉकी)
