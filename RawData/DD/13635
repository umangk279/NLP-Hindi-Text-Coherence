राष्ट्रपति राम नाथ कोविन्द का तीन देशों का दौरा संपन्न हो गया है. उन्होंने ग्रीस, सूरीनाम और क्यूबा का दौरा किया. 
दौरे के अंतिम चरण में राष्ट्रपति ने क्यूबा में महात्मा गांधी की प्रतिमा पर पुष्प अर्पित किए. इसके बाद राष्ट्रपति ने बायोटेक्नोलॉजी सेंटर का भी दौरा किया. राष्ट्रपति रेवोल्युशन स्क्वायर भी गए जहां रेवोल्युशन पैलेस मे राष्ट्रपति को गार्ड ऑफ ऑनर दिया गया.
राष्ट्रपति ने क्यूबा के राष्ट्रपति के साथ विभिन्न विषयों पर व्यापक चर्चा की. दोनों देशों के बीच जैव प्रौद्योगिकी और दवा की पारंपरिक प्रणाली और औषधीय पौधों जैसे क्षेत्रों में कई समझौतों पर हस्ताक्षर किए गए. इसके अलावा क्यूबा ने भारत की संयुक्त राष्ट्र सुरक्षा परिषद की स्थाई सदस्यता के दावे का भी समर्थन किया.
राष्ट्रपति राम नाथ कोविन्द ने हवाना विश्वविद्यालय के छात्रों को संबोधित किया. विदेश मंत्रालय की सचिव (पूर्व) प्रीति सरन ने राष्ट्रपति की सूरीनाम और क्यूबा यात्रा के बारे में जानकारी दी. उन्होंने कहा कि क्यूबा के साथ भारत के बहुत पुराने और गहरे संबंध हैं.
