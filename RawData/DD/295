वेनिस फिल्‍म समारोह में, फिल्‍म निर्देशक चैतन्‍य तम्‍हाणे को मराठी फिल्‍म 'द डिसाइपल' के लिए सर्वोत्‍तम पटकथा का पुरस्‍कार मिला है।  
2001 में मॉनसून वेडिंग के लिए मीरा नायर को पुरस्‍कृ‍त किए जाने के बाद यह पहला मौका है जब किसी भारतीय निर्देशक ने इस समारोह में कोई पुरस्‍कार जीता है। शास्‍त्रीय संगीतकारों पर बनी फिल्‍म 'द डिसाइपल' को पिछले सप्‍ताह के प्रीमियर में समीक्षकों ने काफी पसंद किया था। समारोह में, चीनी मूल की अमरीकी फिल्‍म निर्माता श्‍लो चाओ ने नोमाडलैंड फिल्‍म के लिए गोल्‍डन लायन पुरस्‍कार जीता।
