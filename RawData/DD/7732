चुनाव आयोग ने मिशन शक्ति पर पीएम मोदी के संबोधन के खिलाफ विपक्ष की  शिकायत को खारिज कर दिया। चुनाव आयोग ने कहा कि प्रधानमंत्री ने आचार संहिता का कोई भी उल्लंघन नहीं किया।  
चुनाव आयोग ने कहा है कि पीएम मोदी का मिशन शक्ति संबोधन आचार संहिता का उल्लंघन नहीं है। चुनाव आयोग ने कहा कि पीएम मोदी के संबोधन में किसी भी तरह से उनकी पार्टी का प्रचार नहीं था। आयोग ने साथ ही ये भी कहा कि पीएम मोदी ने अपने संबोधन में लोगों से वोट की अपील नहीं की थी। बता दें कि बीते बुधवार को पीएम मोदी ने देश को संबोधित करते हुए कहा था कि वैज्ञानिकों ने लो अर्थ ऑर्बिट (एलईओ) में 300 किमी दूर एक लाइव सैटेलाइट मार गिराया। इसके बाद विपक्षी दलों ने पीएम मोदी पर आदर्श आचार संहिता के उल्लंघन का आरोप लगाया था।
