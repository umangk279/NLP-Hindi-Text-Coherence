जम्मू कश्मीर में आज दूसरे चरण के पंचायत चुनाव के लिए मतदान होगा।  
जम्मू कश्मीर में आज दूसरे चरण के पंचायत चुनाव के लिए मतदान होगा। राज्य में जम्मू डिविजन के सात जिलों, कश्मीर घाटी के छह जिलों और लद्दाख क्षेत्र के दो जिलों में आज वोट डाले जाएंगे। राज्‍यभर में कुल चालीस पंचायत ब्‍लॉकों में आज मतदान होगा। मतदान को शांतिपूर्ण एवं सुचारू तरीके से करवाने के लिए  सुरक्षा के पूरे बंदोबस्‍त किए गए हैं। जिन क्षेत्रों में मतदान होना है, वहां भारी संख्‍या में बलों की तैनाती की गई है। मतदान का समय सुबह आठ बजे से दोपहर दो बजे तक होगा। 
