मिजोरम में सरकार ने कोविड-19 के प्रसार पर अंकुश लगाने के लिए आइजोल नगर निगम क्षेत्र में चार दिनों का पूर्ण लॉकडाउन लागू किया है। 
ये लॉकडाउन रविवार की आधी रात से लागू हो गया है और यह 21 अगस्त को सुबह 4.30 बजे तक जारी रहेगा। इस संबंध में निर्णय स्वास्थ्य मंत्री डॉ आर लालथंगलियाना की अध्यक्षता में हुई बैठक के दौरान लिया गया। उन्होनें कहा कि बड़े स्तर पर सेकेंडरी कॉन्टैकट ट्रेसिंग किया जायेगा, जिसमें फ्रंटलाइन कर्मचारी भी जांच की जाएगी और साथ ही रैंडम सैंपलिंग भी की जाएगी।
मिजोरम में रविवार को कोविड-19 के सर्वाधिक 64 मामले सामने आए, जिससे राज्य में संक्रमण के कुल मामले 777 हो गए। 406 मरीज उपचाराधीन हैं,  जबकि 371 लोग स्वस्थ हो चुके हैं। राज्य में अब तक कुल 49 स्थानीय ट्रांसमिशन के मामले सामने आए हैं।
