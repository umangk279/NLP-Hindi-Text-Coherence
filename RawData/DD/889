कारगिल विजय दिवस की 21वीं वर्षगांठ के मौके पर रक्षा मंत्री राजनाथ सिंह ने तीनों सेनाओं के प्रमुखों के साथ राष्ट्रीय युद्ध स्मारक पर शहीदों को श्रद्धांजलि अर्पित की। 
इस अवसर पर रक्षा राज्य मंत्री श्रीपद नाइक और चीफ ऑफ डिफेंस स्टाफ जनरल बिपिन रावत भी मौजूद रहे। कारगिल युद्ध पाकिस्तानी सेना और घुसपैठियों को खदेड़ने के लिए दो महीने तक लड़ा गया था जिन्होंने द्रास, कारगिल और बटालिक सेक्टर में नियंत्रण रेखा के साथ चोटियों पर कब्जा कर लिया था।
इस युद्ध में राष्ट्र की रक्षा के लिए भारत के 527 बहादुर जवान वीरगति को प्राप्त हो गए। हमारी सेनाओं की बहादुरी और साहस के कारण कारगिल युद्ध में दुश्मन को मुंह की खानी पड़ी थी।
