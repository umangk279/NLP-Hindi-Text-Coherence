श्रीनगर के छत्ताबल में सुरक्षाबलों  ने 3 आतंकियों को किया ढेर, आतंकियों के पास से मिला भारी मात्रा में गोला बारूद बरामद, आंतकियों ने फिर से आम नागरिकों को बनाया निशाना, पिछले 24 घटों में 3 लोगों को मारा 
श्रीनगर के बाहरी इलाके में आज सुरक्षा बलों और आतंकवादियों के बीच हुई मुठभेड़ में तीन आतंकवादी ढेर हो गए।  पुलिस ने बताया कि तीनों आतंकवादियों की पहचान अभी नहीं हो पाई है।  इस बीच , मुठभेड़ स्थल के पास एक हादसे में एक व्यक्ति की मौत हो गई। उसे तेजी से आ रहे एक वाहन ने टक्कर मार दी थी। मुठभेड़ स्थल के पास प्रदर्शनकारियों और सुरक्षा कर्मियों के बीच छोटी - मोटी झड़पों की खबरें भी हैं। पुलिस ने प्रदर्शनकारियों को वहां से खदेड़ दिया है। 
इलाके में भारी पुलिस बल को तैनात किया गया है। सफाकदल के तबेला छत्ताबल में ये तीनों आतंकवादी मारे गए हैं।  पुलिस के एक अधिकारी ने बताया कि इस दौरान सीआरपीएफ के एक अधिकारी को भी गोली लगी है और उसे अस्पताल में भर्ती कराया गया है। 
बहरहाल , स्थानीय निवासियों के अनुसार यादू की मौत सुरक्षा बलों द्वारा कथित तौर पर गोली मारे जाने से हुई। सफाकदल के तबेला छत्ताबल में आतंकवादियों की मौजूदगी की जानकारी मिलने के बाद वहां घेराबंदी और तलाशी अभियान शुरू किया था।अधिकारी ने बताया कि वहां छिपे आतंकवादियों के सुरक्षा बलों पर गोलियां चलाने से मुठभेड़ शुरू हो गई , सुरक्षा कर्मियों ने भी जवाबी कार्रवाई की। एक अन्य अधिकारी ने बताया कि मुठभेड़ के बाद से ही श्रीनगर में मोबाइल इंटरनेट सेवाएं निलंबित कर दी गई हैं। 
