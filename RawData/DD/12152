जम्मू-कश्मीर की राज्य प्रशासनिक परिषद ने अक्टूबर में निगम चुनाव कराने का फैसला किया है. इसके एक महीने बाद पंचायत चुनाव होंगे. राज्यपाल सत्यपाल मलिक की अध्यक्षता में परिषद की बैठक हुई, जिसमें यह फैसला लिया गया. 
एसएसी ने निकाय चुनाव इस साल चार चरणों में एक से पांच अक्टूबर के बीच कराने का फैसला किया है. इसी तरह पंचायतों का चुनाव इस साल आठ नवंबर से चार दिसंबर के बीच आठ चरणों में होगा. मुख्य निर्वाचन अधिकारी को सुरक्षा और मतदान आवश्यकताओं को ध्यान में रखते हुए घोषित तिथियों के मध्य चुनाव कार्यक्रम को समायोजित करने के लिए कहा गया है.
