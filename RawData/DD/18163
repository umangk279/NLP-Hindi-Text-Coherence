यूपीए की राष्ट्रपति पद  की उम्मीदवार और पूर्व लोकसभा अध्यक्ष मीरा कुमार ने आज नामांकन दाखिल किया 
राष्ट्रपति चुनाव के लिए नामांकन दाखिल करने के आखिरी दिन, विपक्ष की उम्मीदवार और पूर्व लोकसभा अध्यक्ष मीरा कुमार ने नामांकन किया दाखिल, एनडीए उम्मीदवार रामनाथ कोविंद समर्थन जुटाने के लिए आज श्रीनगर का  दौरा करेंगे.
यूपीए की राष्ट्रपति पद  की उम्मीदवार और पूर्व लोकसभा अध्यक्ष मीरा कुमार ने आज नामांकन दाखिल किया, मीरा कुमार के साथ कांग्रेस अध्यक्ष सोनिया गांधी और पूर्व प्रधानमंत्री मनमोहन सिंह मौजूद थे। वह 30 जून को गुजरात में साबरमती आश्रम से अपने अभियान की शुरआत करेंगी।  वहीँ एनडीए उम्मीदवार रामनाथ कोविंद ने नामांकन का चौथा सेट भरा। 
केंद्रीय मंत्री वेंकैया नायडू ने कहा कि रामनाथ कोविंद के समर्थन में कई दल आए हैं और उन्होने उम्मीद जताई है कि एनडीए की ओर से राष्ट्रपति पद के दावेदार रामनाथ कोविंद की जीत होगी। राष्ट्रपति चुनाव के लिए नामांकन दाखिल करने के लिए आखिरी दिन आज है। राष्ट्रपति चुनाव 17 जुलाई को होना निर्धारित है। राष्ट्रपति चुनाव के नतीजा 20 जुलाई को एलान होगा और 25 जुलाई को नए राष्ट्रपति का शपथ होगा।
