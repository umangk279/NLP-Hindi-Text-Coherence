फीफा विश्व कप में स्विटजरलैंड ने सर्बिया को 2-1 से दी मात, तो नाइजीरिया ने आइसलैंड को 2-0 से हराकर दर्ज की शानदार जीत, वहीं ब्राजील ने कोस्टारिका को दी 2-0 से मात 
ब्राजील ने सेंट पीटर्सबर्ग स्टेडियम में फीफा विश्व में ग्रुप-ई के अपने दूसरे मुकाबले में कोस्टा-रिका को 2-0 से हराकर अंतिम 16 में पहुंचने की अपनी उम्मीद बनाए रखी है। पहले मैच में स्विट्जरलैंड ने ब्राजील को 1-1 से ड्रॉ पर रोक अंक बांटने पर मजबूर कर दिया था जिसकी वजह से उसे हर हाल में जीत चाहिए थी। वो ऐसा करने में सफल भी रहा। लेकिन वहीं इस हार के साथ कोस्टा रिका की अगले दौर की उम्मीद खत्म हो गई है। ब्राजील को दोनों गोल अंतिम समय में मिले। पहला गोल 90वें मिनट ने फिलिप कोटीनियो ने दागा। अंतिम पलों में नेमार भी एक गोल करने में सफल रहे। मार्सेलो से बॉक्स में मिले पास पर नेमार को गेंद को सिर्फ दिशा देनी थी, जिसमें वह सफल रहे। इसके साथ ही ब्राजील 2-0 से इस मुकाबले को जीतने में कामयाब रहा
