सीरियाई सेना और लेबनानी गुट हिजबुल्ला ने संयुक्त अभियान चलाकर लेबनान की सीमा से सटे सीरियाई सीमा के पास आतंकवादी संगठन इस्लामिक स्टेट(आईएस) के अधिकतर इलाकों पर कब्जा कर लिया है। 
 लेबनान हिजबुल्ला के नेता सैय्यद हस्सन नसरल्लाह ने एक टीवी चैनल को बताया कि आईएस के साथ लड़ाई के साथ-साथ बातचीत की कोशिश भी की जा रही है लेकिन यहां सैन्य विजय की अधिक आवश्यकता है।
उसने कहा कि सीरियाई सेना और हिजबुल्ला लड़ाकों ने अबतक यहां कुल 270 वर्ग किलोमीटर क्षेत्र पर पूरी तरह कब्जा कर लिया है। सीमांत क्षेत्र में लड़ाई एक बड़ी जीत की ओर अग्रसर है। 
