दुनिया भर में चौथे अंतर्राष्ट्रीय योग दिवस की तैयारियां ज़ोरों पर। योग प्रेमी 21 जून की तैयारियों में जुटे। प्रधानमंत्री ने लोगों से अपने जीवन को बदलने के लिए योग अपनाने की अपील की।<अंतर्राष्ट्रीय योग दिवस की तैयारियां ज़ोरों पर 
दुनिया भर में चौथे अंतर्राष्ट्रीय योग दिवस की तैयारियां ज़ोरों पर हैं। योग प्रेमियों में योग को लेकर ग़ज़ब का उत्साह है। दुनिया के सभी देशों में लोग योग का अभ्यास कर रहे हैं। भारत में भी विश्व योग दिवस की तैयारियां बड़े पैमाने पर चल रही हैं। प्रत्येक आयू-वर्ग के लोग 21 जून को होने वाले योगाभ्यास की तैयारियां में जुट गये हैं। प्रधानमंत्री ने भी लोगों से अपने जीवन को बदलने के लिए योग अपनाने की अपील की है।
अंतर्राष्ट्रीय योग दिवस को देखते हुए पूरे देश में योग से संबधित कई कार्यक्रमों का आयोजन किया जा रहा है। रांची स्थित योगदा सत्संग मठ में भी एक विशेष कार्यक्रम का आयोजन हुआ जिसमें काफी संख्या मौजूद लोगों को एक साथ ध्यान और क्रिया योग की बारीकियां बताई गई।
रांची के योगदा सत्संग मठ में ध्यान और क्रिया योग का सिलसिला पिछले  सौ सालों से चला आ रहा है। इस आश्रम की स्थापना परमहंस योगानंद ने  किया था और  आज विश्व भर में 100 से ज्यादा देशों में क्रिया योग का प्रचार और प्रसार हो रहा है। आज भी यहां स्थानीय के साथ साथ कई देशों के लोग पहुंचते हैं।
यहा के योग आश्रम कई लोग ऐसे है जो दशकों से यहां हर रोज योग करने आते हैं, उनका मानना है कि योग हर मर्ज की दवा है। भारत की इस प्राचीन योग विधा के प्रति विश्व भर में लोगो का आकर्षण बढ़ा है। आज के इस भागदौड़ की जिंदगी में जिस तरह से हम भौतिकवाद की और बढ़ रहे हैं वैसे में योग जैसी विधा हमें सकारात्मक उर्जा के साथ एक बेहजर जीवन मिल  सकता है।
