फ्रांस के क्लब पेरिस संट-जर्मेन द्वारा 1,680 करोड़ की विश्व रिकार्ड ट्रांसफर फीस पर पांच साल के लिए साइन किए जाने के बाद ब्राजील के नेमार सबसे महंगे फुटबॉलर बन गए हैं। 
 ब्राजील के फुटबॉल स्टार नेमार का नाम अब क्लब पेरिस सेंट जर्मन से जुड़ गया है जिसने नेमार को 22 करोड़ 20 लाख यूरो यानी करीब 1680 करोड़ रुपए की रिकॉर्ड ट्रांसफर फीस पर अपने साथ जोड़ा है। इसका सीधा मतलब ये है कि नेमार अब मैसी के साथ बार्सिलोना टीम में मैदान साझा करते नहीं दिखाई देंगे।
नेमार अब तक स्पेन के बार्सिलोना क्लब के साथ जुड़े थे।
इसके पहले सबसे बड़े करार का रिकॉर्ड पॉल पोग्बा के नाम था जिनका अगस्त 2016 में मैनचेस्टर यूनाइटेड में वापसी का करार आठ करोड़ 90 लाख पाउंड यानी करीब 7 अरब 45 करोड़ रुपये में हुआ था।
