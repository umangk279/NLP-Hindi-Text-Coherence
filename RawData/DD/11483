चीन ने अमेरिका के नए आयात शुल्क लगाने की घोषणा का दिया करारा जवाब, 60 अरब डॉलर के अमेरिकी सामान पर लगाया शुल्क 
अमेरिका ने चीन से अपने यहां आयात किए जाने वाले और 200 अरब डॉलर के माल पर आयात पर ऊंचा शुल्क लगाने की घोषणा की है। इस पर चीन ने जवाबी कार्रवाई करते हुए 60 अरब के अरब डॉलर के अमेरिकी सामान पर शुल्क लगा दिया है । इस घटना क्रम से विश्व की इन दो प्रमुख अर्थव्यवस्थाओं के बीच व्यापार युद्ध और गहराने का खतरा पैदा हो गया है। अमेरिका इससे पहले दो बार में कुल मिलाकर 50 अरब डॉलर की चीनी वस्तुओं पर शुल्क बढ़ा चुका है और चीन ने भी उसके जवाब में चुनिंदा अमेरिकी वस्तुओं पर शुल्क बढ़ाया है। चीन ने कहा है कि ट्रंप प्रशासन के ताजा कदम से दोनों देशों के बीच आगे की बातचीत को लेकर नई अनिश्चितता पैदा हुईं हैं। अमेरिका ने चीन पर व्यापार में अनुचित व्यवहार की नीति अपनाने का आरोप लगाते हुए कहा है कि चीन इन नीतियों को बदलने का इच्छुक नहीं दिखता।  अमेरिका के इस कदम के जवाब में चीन के वाणिज्य मंत्रालय ने कहा है कि वह नये शुल्क के खिलाफ उसी तरह के उपाय करने को मजबूर है।
