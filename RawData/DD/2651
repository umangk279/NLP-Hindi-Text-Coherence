अमेरिका के पूर्व उपराष्ट्रपति जो बाइडेन डेमोक्रेटिक पार्टी की ओर से राष्ट्रपति पद की उम्मीदवारी की दौड़ में सबसे आगे, तीन प्रमुख राज्यों में प्राइमरी में जीत की हासिल ।   
अमेरिका में जो बाइडेन ने डेमोक्रेटिक पार्टी की ओर से मिशिगन से प्राइमरी चुनाव जीत लिया है जिससे उनके लिए आगे की राह आसान हो गई है।  इसके साथ ही उन्होंने मिसूरी और मिसिसिपी प्राइमरी भी जीत ली जो बर्नी सैंडर्स के लिए बड़ा झटका है और अब बाइडेन का राष्ट्रपति पद की उम्मीदवारी के लिए नामांकन का मार्ग प्रशस्त हो गया है।
वर्मोन्ट से सीनेटर सैंडर्स को इडाहो, नॉर्थ डकोटा और वाशिंगटन राज्य से उम्मीद है जहां अभी मतदान नहीं हुआ है। बाइडेन ने एक बार फिर दिखा दिया कि कामकाजी मतदाताओं और अफ्रीकी अमेरिकियों का समर्थन उन्हें हासिल है। ये वर्ग डेमोक्रेटिक पार्टी की उम्मीदवारी जीतने के लिए अहम हैं। 
