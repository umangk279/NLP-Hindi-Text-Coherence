अपने संसदीय क्षेत्र वाराणसी के दौरे पर पीएम मोदी ने काशीवासियों को विकास परियोजनाओं की ढेरों सौगातें दी. 
वाराणसी में आयोजित कार्यक्रम के दौरान पीएम मोदी ने हाथ हिलाकर लोगों का अभिवादन किया. इस मौके पर पीएम मोदी ने बटन दबाकर 3,350 करोड़ रुपये की 39 परियोजनाओं का लोकार्पण और 8 परियोजनाओं का शिलान्यास किया. पीएम मोदी ने कहा कि जिन परियोजनाओं का शिलान्यास हुआ है, उसमें रेल और सड़क से जुड़ी सुविधाएं शामिल हैं. उन्होंने कहा कि इन परियोजनाओं से लोगों के जीवन में सुगमता आएगी.
पीएम मोदी ने इस मौके पर केंद्र सरकार की विभिन्न योजनाओं के लाभार्थियों को प्रमाण-पत्र भी सौंपे. जिसमें वृद्धावस्था पेंशन, दिव्यांगजन पेंशन, निराश्रित पेंशन, प्रधानमंत्री आवास योजना के लाभार्थी शामिल हैं.
इससे पहले प्रधानमंत्री नरेंद्र मोदी ने बीएचयू आईआईटी की स्थापना के 100 साल पूरा होने पर एक स्मारक डाक टिकट जारी किया.
रविदास मंदिर के बाद प्रधानमंत्री ने मदन मोहन मालवीय कैंसर संस्थान का लोकार्पण किया.
