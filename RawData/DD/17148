 पेट्रोल डीजल के दामों में निरंतर हो रहे इजाफे पर केंद्रीय पेट्रोलियम एवं प्राकृतिक गैस मंत्री धर्मेंद्र प्रधान ने मंत्रालय के वरिष्ठ अधिकारियों के साथ विचार-विमर्श किया 
 सरकार ने कहा है कि पेट्रोल और डीजल की कीमतों में बढ़ोतरी पर उपभोक्ताओं के हितों का पूरा ख्याल रखा जायेगा। पेट्रोल डीजल के दामों में निरंतर हो रहे इजाफे पर केंद्रीय पेट्रोलियम एवं प्राकृतिक गैस मंत्री धर्मेंद्र प्रधान ने मंत्रालय के वरिष्ठ अधिकारियों के साथ विचार-विमर्श किया। धर्मेंद्र प्रधान ने कल बैठक के बाद कहा कि पेट्रोल-डीजल की कीमतें अंतर्राष्ट्रीय बाजार में वृद्धि के चलते बढ़ी हैं। प्रधान ने उम्मीद जताई कि विश्व बाजार में कच्चे तेल के दाम जल्द ही कम होंगे। 
