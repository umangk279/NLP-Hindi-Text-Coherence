केंद्रीय वाणिज्य मंत्री सुरेश प्रभु ने कहा है कि भारत ने एच-1बी और एल1 वीजा का मुद्दा अमेरिका के सामने बहुत दृढ़ता से उठाया है।  
 उन्होंने बताया कि अमेरिका को समझाया गया है कि पाबंदियों से उसकी अर्थव्यवस्था के लिए वास्तविक स्थिति कठिन हो सकती है। अमेरिका-भारत द्विपक्षीय व्यापार नीति मंच टीपीएफ की बैठक में वाणिज्य मंत्री सुरेश प्रभु और अमेरिकी व्यापार प्रतिनिधि रॉबर्ट लाइटहाइजर ने शिरकत की। गौरतलब कि अमेरिकी श्रमिकों को रोजगार और प्रतिस्थापन से बचाने के ट्रंप प्रशासन ने लक्ष्य के मुताबिक अमेरिकी एच -1 बी और एल 1 वीजा जारी करने के नियम अधिक सख्त कर दिए हैं। अमेरिकी कंपनियां विदेशी पेशेवरों को कम अवधि के काम पर बुलाने के लिए इसी प्रकार के वीजा का इस्तेमाल करती हैं। यह वीजा भारतीय आईटी पेशेवरों में बड़ा लोकप्रिय है।  
