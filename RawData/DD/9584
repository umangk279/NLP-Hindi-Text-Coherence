राजधानी का वायु गुणवत्‍ता सूचकांक बेहद खराब की श्रेणी में रहा 
दिल्‍ली में वायु गुणवत्‍ता लगातार खराब बनी हुई है। केंद्रीय प्रदूषण नियंत्रण बोर्ड के अनुसार कल घनी धुंध छाये रहने से राजधानी का वायु गुणवत्‍ता सूचकांक 360 रिकार्ड किया गया, जो प्रदूषण के लिहाज़ से बेहद खराब श्रेणी है। राजधानी के कई हिस्सों में धुंध जैसी स्थिति से वायु गुणवत्‍ता अब तक इस मौसम की सबसे खराब बताई जा रही है। दिल्‍ली के विभिन्‍न हिस्‍सों में स्थित 12 प्रदूषण नियंत्रण केंद्रों द्वारा रिकॉर्ड किए गए आंकड़ों के मुताबिक वायु गुणवत्‍ता खतरनाक स्थिति में है, जबकि 20 अन्‍य केंद्रों के रिकॉर्ड में बेहद खराब स्‍तर की बताई गई है। निर्माण कार्यों में उड़ने वाली धूल और वाहनों से निकलने वाली जहरीली गैसों तथा पंजाब और हरि‍याणा में पराली जलाने को इसकी प्रमुख वजह माना जा रहा है।
