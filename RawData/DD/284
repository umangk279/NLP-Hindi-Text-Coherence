आज दूरदर्शन का स्थापना दिवस है। साल 1959 में 15 सितंबर को सार्वजनिक प्रसारक के तौर पर दूरदर्शन की स्थापना हुई थी। दूरदर्शन ने अपने पसंदीदा यादगार धारावाहिकों  के  प्रसारण के लिए डीडी रेट्रो चैनल शुरु किया गया। डीडी रेट्रो पर रामायण, महाभारत, बुनियाद जैसे धारावाहिकों का पुनः प्रसारण किया जा रहा है।  
संचार और डिजिटल क्रांति के इस युग में भी दूरदर्शन ने अपने आप को उसी के अनुरूप ढाल भारतीय दर्शकों के लिए मनोरंजन के नए आयाम सामने रखने का काम किया है। जिसका हर पीढ़ी के साथ गहरा नाता रहा है। 15 सितंबर 1959 को लोक प्रसारक के तौर पर दूरदर्शन की स्थापना हुई। दूरदर्शन की शुरुआत के समय इसमें कुछ देर के लिए कार्यक्रमों का प्रसारण किया जाता था।
नियमित दैनिक प्रसारण की शुरुआत 1965 में आल इंडिया रेडियो के एक अंग के रूप में हुई। 1972 में यह सेवा मुम्बई  और अमृतसर तक विस्तारित की गई, जो आज देश के दूरदराज के गांवों तक उपलब्ध है। राष्ट्रीय प्रसारण की शुरूआत 1982 में हुई। इसी वर्ष दूरदर्शन का स्वरूप रंगीन हो गया। देश की कला और संस्कृति से जुड़े कार्यक्रम इसके अभिन्न अंग रहे।
दूरदर्शन पर 1980 के दशक में प्रसारित होने वाले कार्यक्रमों में रजनी,चित्रहार,रामायण, महाभारत, नुक्कड़ समेत कई अन्य लोकप्रिय कार्यक्रमों ने देश भर में अपना एक खास दर्शक वर्ग ही नहीं तैयार किया बल्कि गैर हिन्दी भाषी राज्यों में भी इन धारवाहिकों को ज़बर्दस्त लोकप्रियता दी। आज के बदलते दौर के बीच भी दूरदर्शन ने अपनी उस पहचान को बरकरार रखा है और हर दर्शक के दिल में अपनी एक अलग जगह बनाई है।
