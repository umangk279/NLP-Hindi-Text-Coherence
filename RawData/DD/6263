भारतीय शेयर बाजार में इस सप्ताह विदेशी बाजार से मिलने वाले संकेतों के साथ-साथ देशी, प्रमुख कंपनियों के वित्तीय नतीजों, मानसून की प्रगति की रिपोर्ट, अंतरराष्ट्रीय बाजार में कच्चे तेल के भाव और डॉलर के मुकाबले रुपए की चाल से दिशा मिलेगी। 
इस सप्ताह के दौरान फ्यूचर्स एंड ऑप्शंस के अनुबंधों की समाप्ति को लेकर कारोबारी अगले महीने के एफएंडओ अनुबंधों में अपनी पोजीशन बनाएंगे जिससे बाजार में उठापटक का दौर देखने को मिल सकता है। एफपीओ के निवेश पर भी रहेगी बाज़ार की नजर।सप्ताह के दौरान जारी होने वाले कई प्रमुख कंपनियों के वित्तीय नतीजों पर भी बाजार की नजर होगी।  पिछले सप्ताह संसद में पारित वित्त विधेयक में शामिल प्रावधानों पर भी बाजार की प्रतिक्रिया मिल सकती है।  इसके अलावा, अंतर्राष्ट्रीय पटल पर होने वाले राजनीतिक घटनाक्रमों का भी बाजार पर असर देखने को मिल सकता है।
