सरकार ने घरेलू कीमतों में सुधार लाने के मकसद से तुअर, उड़द और मूंग दाल के निर्यात पर करीब एक दशक पुराने प्रतिबंध को हटा दिया है। 
 मौजूदा समय में केवल जैविक दलहन और काबुली चना की सीमित मात्रा में निर्यात करने की अनुमति है। विदेश व्यापार महानिदेशालय की जारी अधिसूचना में कहा गया है कि अगले आदेश तक तुअर, उड़द और मूंग दाल के निर्यात पर रोक को समाप्त कर दिया है। 
दिल्ली में तुअर दाल की कीमत 70 से 75 रुपये किलो है जो साल भर पहले 80 से 85 रुपये किलो थी। देश का दलहन उत्पादन फसल वर्ष 2016-17 जुलाई से जून में 2.24 करोड़ टन के रिकॉर्ड स्तर का हुआ जो उत्पादन पिछले वर्ष एक करोड़ 63.5 लाख टन का हुआ था। दलहन उत्पादन में वृद्धि सरकार के प्रोत्साहनों के कारण संभव हुई। 
