कोवि़ड-19 के कारण 25 से 30 अगस्त तक होने वाली यूरोपीय एथलेटिक्स चैम्पियनशिप भी रद्द होने से खिलाड़ियों को को एक और झटका लगा है । इससे पहले तोक्यो ओलंपिक एक साल के लिए टल चुके हैं जबकि डायमंड लीग के यूजीनी, ओरिगोन और पेरिस चरण स्थगित किये जा चुके हैं। 
कोरोना वायरस महामारी के कारण 25 से 30 अगस्त तक होने वाली यूरोपीय एथलेटिक्स चैम्पियनशिप भी रद्द होने से खिलाड़ियों को लगभग पूरा सत्र ही गंवाना पड़ गया है। एक बयान में चैम्पियनशिप की आयोजन समिति और फ्रेंच एथलेटिक्स महासंघ (एफएफए) ने कहा ,‘‘ हमारे लिये इंसान की सेहत और कोरोना वायरस महामारी के खिलाफ लड़ाई इस समय किसी भी और चीज से ऊपर है ।’’
इससे पहले तोक्यो ओलंपिक एक साल के लिए टल चुके हैं जबकि डायमंड लीग के यूजीनी, ओरिगोन और पेरिस चरण स्थगित किये जा चुके हैं। यूरोपीय एथलेटिक्स ने कहा कि आयोजन समिति और एफएफएए के बीच हुई बैठक के बाद यह फैसला लिया गया ।
 
 
