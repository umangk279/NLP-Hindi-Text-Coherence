क्रीमिया के एक कॉलेज में हुई गोलीबारी में कम से कम 19 लोगों की मौत, कई लोग घायल,18 वर्षीय छात्र ने कालेज परिसर में अंधाधुंध गोलीबारी की। 
यूक्रेन के क्रीमिया के एक टेक्निकल कॉलेज में कल हुई गोलीबारी में कम से कम 19 लोगों की मौत हो गई है और कई लोग घायल हुए हैं। यह हमला क्रीमिया के कैर्च शहर स्थित एक टेक्निकल कॉलेज में हुआ। रूसी जांचकर्ताओं ने बताया है कि 18 साल के एक छात्र ने दूसरे छात्रों पर गोलियां बरसाई और आख़िर में खुद को भी गोली मार ली। हांलाकि हमला कैसे हुआ और किस तरह हुआ इस बारे में फिलहाल विरोधाभासी ख़बरें ही सामने आ रही हैं। बहरहाल शहर के इस इलाके में फिलहाल सभी स्कूलों के आसपास राष्ट्रीय सुरक्षाबलों के दस्तों को तैनात कर दिया गया है।
