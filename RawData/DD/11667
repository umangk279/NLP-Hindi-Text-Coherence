प्रधानमंत्री नरेंद्र मोदी द्वारा 15 सितंबर को शुरू किए गए स्वच्छता ही सेवा अभियान के तहत आज प्रदान किए जाएंगे स्वच्छ विद्यालय पुरस्कार। सरकारी और सरकार द्वारा मान्यता प्राप्त स्कूलों के अलावा पहली बार निजी स्कूलों को भी किया जाएगा पुरस्कृत। 
केंद्रीय मानव संसाधन मंत्री प्रकाश जावड़ेकर आज नई दिल्ली के डॉ अंबेडकर अंतरराष्ट्रीय केंद्र में स्वच्छ विद्यालय पुरस्कार 2017-18 प्रदान करेंगे। यह पुरस्कार प्रधानमंत्री द्वारा 15 सितंबर को शुरू किए गए स्वच्छता ही सेवा अभियान के तहत दिए जाएंगे। इस बार 52 विद्यालयों को राष्ट्रीय स्वच्छता पुरस्कार से सम्मानित किया जाएगा जिनमें 37 स्कूल ग्रामीण इलाकों से और 15 स्कूल शहरी इलाकों से शामिल है... 45 सरकारी सहायता प्राप्त स्कूलों के अलावा इस साल 7 निजी स्कूलों को भी ये पुरस्कार दिए जाएंगे। इसके अलावा पुरस्कृत किए जाने वाले स्कूलों में 24 प्राथमिक हैं और 28 माध्यमिक/उच्चतर माध्यमिक विद्यालय शामिल है। 
