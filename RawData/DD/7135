रफाल मामले पर उच्चतम न्यायालय ने दिसंबर, 2018 के फैसले पर पुनर्विचार की याचिकाओं पर सुनवाई पूरी कर ली है. वहीं राहुल गांधी के प्रधानमंत्री पर कोर्ट का हवाला देकर दिए गए आपत्तिजनक बयान पर भी सुनवाई हुई. राहुल गांधी पर कोर्ट ने फैसला सुरक्षित रख लिया है. कोर्ट ने राहुल गांधी को उनके बयान को लेकर क्लीन चिट देने से इनकार कर दिया. 
रफाल पर पुनर्विचार याचिका दाखिल करने वाले प्रशांत भूषण का कहना है कि शीर्ष न्यायालय का फैसला सरकार द्वारा मुहैया कराई गई सूचनाओं के आधार पर था. यही वजह है कि वे इस पर पुनर्विचार चाहते हैं, तो वहीं अटॉर्नी जनरल केके वेणुगोपाल ने कहा कि रक्षा सौदे से जुड़े होने के कारण ही सरकार ने रिपोर्ट सीलबंद लिफाफे में दी थी. किसी दस्तावेज़ को गलत समझ लेना पूरे फैसले के पुनर्विचार का आधार नहीं हो सकता है. हर आपत्ति का जवाब कैग की रिपोर्ट में दिया गया है. इस मामले से देश की सुरक्षा जुड़ी है. ये कोई आम सौदा नहीं है.
