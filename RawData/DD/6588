सबसे प्रतिष्ठित माने जाने वाले ग्रास कोर्ट का ग्रैंडस्लेम विम्बल्डन टेनिस आज से शुरू हो रहा है। बीते 17 सालों से इस टूर्नामेंट में गत चैंपियन नोवाक जोकोविच, रोजर फेडरर और राफेल नडाल का दबदबा रहा है। इस बार भी ये तीनों खिलाड़ी यहां खेल रहे हैं।  
आज से साल के तीसरे ग्रैंड स्लैम विम्बलडन का आग़ाज़ हो रहा है। टॉप सीड और मौजूदा विजेता सर्बिया के नोवाक जोकोविक साल के तीसरे ग्रैंड स्लैम विंबलडन के पहले दौर में जर्मनी के फिलिप कोलश्राइबर से भिड़ेंगे। वहीं महिला वर्ग में मौजूदा विजेता जर्मनी के एंजेलिक केर्बर का सामना हमवतन तातजाना मारिया से होगा। विंबलडन के ड्रॉ की घोषणा शुक्रवार को की गई। आठ बार के विजेता रोजर फेडरर पहले दौर में दक्षिण अफ्रीका के ल्यॉड हैरिस के सामने उतरेंगे। वहीं, हाल ही में फ्रेंच ओपन का खिताब अपने नाम करने वाले स्पेन के राफेल नडाल जापान के यूइची सुगिटा के साथ पहले दौर का मैच खेलेंगे। आज से शुरू हो रहे इस टूर्नामेंट के पहले दौर में निक किर्जियोस का सामना हमवतन जोर्डन थॉम्पसन से होगा
