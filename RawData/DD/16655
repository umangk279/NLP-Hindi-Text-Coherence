रक्षा मंत्री निर्मला सीतारमन आज अंडमाल और निकोबार कमाण्ड का दौरा करेंगी ।    
 अपने दो दिवसीय प्रवास के दौरान वे जवानों के साथ दीवाली मनाएंगी और उनके परिवारजनों के साथ बातचीत भी करेंगी। रक्षा मंत्री कार निकोबार वायु सेना स्‍टेशन और कमाण्‍ड क्षेत्र के सामरिक इलाकों का भी दौरा करेंगी। रक्षा मंत्री पोर्ट ब्लेयर स्थित सेलुलर जेल में स्वतंत्रता ज्योति तथा कार निकोबार में सूनामी स्मारक जाकर श्रद्धांजलि भी अर्पित करेंगी। 
