माइक्रोसॉफ्ट के सह-संस्थापक बिल गेट्स ने कहा है कि भारत में अगले दशक में ‘काफी तेज गति’ से ‘आर्थिक वृद्धि’ हासिल करने की क्षमता है. इससे बड़ी संख्या में लोगों को गरीबी से बाहर निकाला जा सकेगा और सरकार को जोर शोर से स्वास्थ्य और शिक्षा क्षेत्र में निवेश करने का अवसर मिलेगा. 
बिल गेट्स ने कहा कि हर किसी को उम्मीद है भारत तेजी से वृद्धि करेगा, क्योंकि भारत में इसके लिए पूरी संभावनाएं मौजूद हैं. विश्व के सबसे अमीर व्यक्ति गेट्स ने देश की ‘आधार’ से पहचान सुनिश्चित करने की प्रणाली की भी तारीफ की.
इसके साथ ही उन्होंने वित्तीय सेवा क्षेत्र और दवा क्षेत्र में देश के प्रदर्शन की सराहना की. इन दिनों तीन दिन की भारत यात्रा पर हैं. इस दौरान वह यहां अपने फाउंडेशन के कार्यों की समीक्षा करेंगे.
