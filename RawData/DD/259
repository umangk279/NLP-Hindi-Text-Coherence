फ्रेंच क्लब पेरिस सेंट जर्मन के स्टार स्ट्राइकर नेमार को 2 मैचो के लिए बैन कर दिया गया है। नेमार को मार्सि के खिलाफ मुकाबले के दौरान हुई धक्का मुक्की के कारण रेड कार्ड दिखा कर मैदान के बाहर भेज दिया गया था। 
फ्रेंच फुटबॉल के अधिकारी इस मामले के बाद नेमार द्वारा लगाए गए नस्ल भेदी आरोपो की भी जांच कर रहे है। रविवार को हुए मुकाबले के दौरान नेमार उन 5 लोगों में थे जिन्हे रेड कार्ड दिखाया गया था। नेमार को मार्सि के डिफेन्डर अल्वारो गोन्ज़ालेज़ को मारने के कारण रेड कार्ड दिखाया गया था। नेमार ने इसके बाद अल्वारो पर नस्ल भेदी टिप्पणी करने का आरोप लगाया था। हालांकि गोन्ज़ालेज़ ने आरोप से इंकार किया है। जिन 4 अन्य खिलाड़ियो को रेड कार्ड दिखाया गया है उन पर भी बैन लगाया गया है। 
  
