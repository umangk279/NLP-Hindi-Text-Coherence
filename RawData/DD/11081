पुरी में सोमवार को बीजेपी महिला मोर्चा की राष्ट्रीय कार्यसमिति की बैठक शुरू हुई. पार्टी अध्यक्ष अमित शाह ने बैठक का शुभारंभ किया और महिला शक्ति केंद्र सम्मेलन को भी संबोधित किया. 
अगले साल होने वाले लोक सभा और ओडिशा विधानसभा चुनाव से पहले भगवान जगन्नाथ की धरती पुरी में सोमवार को बीजेपी महिला मोर्चा की राष्ट्रीय कार्यसमिति की बैठक शुरू हुई. पार्टी अध्यक्ष अमित शाह ने बैठक का शुभारंभ किया और महिला शक्ति केंद्र सम्मेलन को भी संबोधित किया. अमित शाह ने कहा कि कांग्रेस और बीजेडी सहित सभी विपक्षी पार्टियां पीएम मोदी से से डरी हुई है.
अमित शाह ने सीएम नवीन पटनायक पर आयुष्मान भारत में ओडिशा को शामिल न करने के लिये भी आड़े हाथ लिया और आरोप लगाया कि राजनीतिक वजहों से राज्य की जनता को स्वास्थ्य सेवाओं से दूर रखा जा रहा है, जिसके लिए मुख्यमंत्री नवीन पटनायक जिम्मेदार हैं. 20 हजार से ज्यादा महिलाओं की मौजूदगी वाले सम्मेलन में बीजेपी अध्यक्ष अमित शाह ने ओडिशा के पिछड़ेपन और गरीबी की समस्या के लिए पटनायक को जिम्मेदार ठहराया.
सम्मेलन से ये बात भी निकल कर सामने आई कि हरेक बूथ पर 5 महिलाओं की तैनाती और घर-घर जाकर केंद्र की योजनाओं को बताने का काम महिलाएं करेंगी.
इससे पहले ओडिशा पहुंचने पर भाजपा अध्यक्ष का ज़ोरदार स्वागत हुआ, स्वागत करने वालों में बड़ी संख्या में आंगनवाड़ी और आशा कार्यकर्ता भी शामिल रहीं. पीएम मोदी ने बीते दिनों आंगनवाड़ी और आशा कार्यकर्ताओं के वेतनमान में बढोतरी की है, जिसके बाद से देशभर की आंगनवाड़ी और आशा कार्यकर्ताओं में खुशी की लहर है.
