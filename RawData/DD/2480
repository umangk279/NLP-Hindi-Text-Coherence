कोविड-19 के कारण लॉकडाउन के बीच सरकार ने सभी किसानों को तीन प्रतिशत तत्‍काल भुगतान छूट देने का लाभ इस वर्ष 31 मई तक बढ़ा दिया है. 
बैंकों द्वारा दिए गए तीन लाख रुपये तक के ऐसे सभी फसल ऋण पर ब्‍याज में सब्सिडी दी जाएगी, जो पहली मार्च से 31 मई तक चुकाए जाने हैं.
कृषि मंत्रालय के बयान में कहा गया है कि लोगों के आवागमन पर लगे प्रतिबंधों के कारण अनेक किसान अपने लघु अवधि फसल ऋण को चुकाने के लिए बैंक शाखाओं तक नहीं पहुंच पा रहे हैं. किसानों को लॉकडाउन के कारण अपनी उपज बेचने और उसका मूल्‍य वसूलने में परेशानी का सामना करना पड़ रहा है.
