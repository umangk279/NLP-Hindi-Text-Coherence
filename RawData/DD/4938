जलशक्ति मंत्री गजेंद्र सिंह शेखावत ने राफ्टिंग अभियान को हरी झंडी दिखाई। 34 दिन में पूरा होगा देव प्रयाग से गंगासागर तक चलने वाला अभियान। 
जलशक्ति मंत्री गजेंद्र सिंह शेखावत ने आज गंगा कॉलिंग राफ्टिंग अभियान को झंडी दिखाकर रवाना किया। एक महीने तक चलने वाले इस अभियान को राष्ट्रीय स्वच्छ गंगा मिशन द्वारा आय़ोजित किया जा रहा है। बड़ी संख्या में लोग इस अभियान में शामिल हो रहे हैं। केंद्रीय मंत्री ने कार्यक्रम का उद्घाटन कर गंगा के संरक्षण के लिए सरकार की ओर से उठाए गए कदमों के बारे में जानकारी दी। 
