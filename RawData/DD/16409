  केन्द्र ने पिछले दो वर्षों या उससे अधिक समय से निष्क्रिय पड़ी लगभग सवा दो लाख कंपनियों के ख़िलाफ़ सख़्त कार्रवाई की है।  
 केन्द्र ने काले धन पर लगाम लगाने की अपनी मुहिम के तहत इन कंपनियों के बैंक खातों के संचालन पर रोक लगा दी है। इनमें से अधिकतर कंपनियां दो साल या उससे अधिक समय से सक्रिय नहीं थीं। जबकि कई कंपनियों के खातों में पिछले साल आठ नवंबर को नोटबंदी के बाद 17 हजार करोड़ रुपये से अधिक का लेनदेन हुआ है। इस दौरान 56 बैंकों ने हजारों कंपनियों की जानकारी साझा की थी। 
