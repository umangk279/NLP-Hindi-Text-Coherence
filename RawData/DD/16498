भारत की शूटर हिना सिद्धू ने कॉमनवेल्थं शूटिंग चैंपियनशिप में मंगलवार को गोल्ड जीत कर एक और उपलब्धि हासिल की। ब्रिस्बेन में चल रही प्रतियोगिता में महिलाओं के 10 मीटर एयर पिस्टल इवेंट में सिद्धू ने 240.8 अंक हासिल कर यह सफलता पाई। 
 ऑस्ट्रेलिया की एलेना गालियावोच ने रजत तथा ऑस्ट्रेलिया की ही ‌क्रिस्टी गिलमैन ने कांस्य पदक जीता। सिद्धू ने इससे पहले इसी माह जीतू राय के साथ मिलकर नई दिल्ली के आईएसएसएफ विश्व कप फाइनल में देश के लिए गोल्ड जीता था। वहीं मई में उन्होंने चेक गणराज्य में शूटिंग चैंपियनशिप में 10 मीटर एयर पिस्टल इवेंट में कांस्य पदक जीता था।
