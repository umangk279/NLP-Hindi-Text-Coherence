रूस और उक्रेन के बीच रिश्तों में बेहतरी के संकेत देते हुए दोनों देशों ने की कुल 70 कैदियों की अदला-बदली। अमरीकी राष्ट्रपति डोनाल्ड ट्रंप ने दोनों देशों के फैसले का किया स्वागत। शांति की ओर एक बड़ा कदम बताया। 
रूस और उक्रेन के बीच कैदियों का लंबे समय से प्रतीक्षित आदान-प्रदान पूरा हो गया है। स्‍वतंत्र किए गए कैदियों को दोनों देशों के हवाई जहाज़ों से मास्‍को और कीव लाया गया। रूस के सरकारी समाचार चैनल रोस्सिया ने इसे ऐतिहासिक बताते हुए कहा कि दोनों देशों के कुल 70 कैदियों की अदला-बदली की गई है।
साल 2014 में पूर्वी उक्रेन में संघर्ष के बाद से रूस और उक्रेन के बीच कैदियों का यह पहला बड़ा आदान-प्रदान है। इसे रूस और पूर्व-सोवियत के पडोसियों के बीच मौजूदा तनाव को कम करने कि दिशा में महत्‍वपूर्ण कदम माना जा रहा है, जिसमें क्रीमिया पर कब्‍जा करने के लिए हुए युद्ध में डोनेट्स्‍क और लुहान्‍स्‍क क्षेत्रों में 13 हजार लोग मारे गए थे। अमरीका के राष्‍ट्रपति डोनाल्‍ड ट्रम्‍प ने रूस और उक्रेन के बीच कैदियों के आदान-प्रदान का शांति की दिशा में एक संभावित कदम के रूप में स्‍वागत किया है।
