राष्ट्रपति भवन में राष्ट्रपति रामनाथ कोविंद की अध्यक्षता में दो दिवसीय राज्यपाल और उप-राज्यपालों का सम्मेलन आज शुरू हुआ। इस मौके पर मौजूद गृह मंत्री अमित शाह ने कहा कि संघीय ढांचे को चलाने और इसके सुचारू रूप से राजभवन के संचालन में राज्यपाल की अहम भूमिका होती है। 
राष्ट्रपति रामनाथ कोविंद की अध्यक्षता में राष्ट्रपति भवन में दो दिवसीय राज्यपाल और उप-राज्यपालों का सम्मेलन आज शुरू हुआ। सम्मेलन में कई सत्रों के दौरान आदिवासियों से जुड़े मुद्दे, कृषि सुधारों, जल जीवन मिशन, नई शिक्षा नीति समेत अन्य विषयों पर चर्चा होगी। सम्मेलन के उद्घाटन के मौके पर उपराष्ट्रपति वैकेंया नायडू, प्रधानमंत्री नरेंद्र मोदी,  गृह मंत्री अमित शाह के अलावा अन्य मंत्री भी मौजूद थे। नीति आयोग के उपाध्यक्ष और मुख्य कार्यकारी अधिकारी व अन्य वरिष्ठ अधिकारियों ने भी सम्मेलन हिस्सा लिया। 
 
