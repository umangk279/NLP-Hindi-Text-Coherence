केंद्रीय सूचना एवं प्रसारण मंत्री कर्नल राज्यवर्धन राठौड़ ने आज नई दिल्ली में सूचना एवं प्रसारण मंत्रालय की प्रशासनिक पुस्तक का विमोचन किया। 
इस कार्यक्रम में सूचना प्रसारण सचिव अमित खरे, प्रसार भारती के सीईओ शशि शेखर वेम्पती, प्रेस सूचना ब्यूरो के प्रमुख महानिदेशक सितांशु कार सहित भारतीय सूचना सेवा के तमाम अधिकारी मौजूद रहे। इस मौके पर केंद्रीय मंत्री कर्नल राठौड़ ने सूचना सेवा के अधिकारियों से मुलाकात की और मंत्रालय से जुड़े सभी अधिकारियों और कर्मचारियों के कार्यों की सराहना की।
केंद्रीय सूचना और प्रसारण मंत्रालय में सचिव अमित खरे ने भी सूचना सेवा से जुड़े अधिकारियों के काम को सराहा और उम्मीद जताई कि जिस तरह पिछले कुछ महीनों में मंत्रालय की ओर से आयोजित कार्यक्रम सफलतापूर्वक संपन्न हुए हैं उसी तरह नए साल में भी काम पूरे होंगे। 
