गुरुनानक देव जी के 550वें प्रकाश पर्व पर आयोजित विशेष समारोह में शामिल होने अमृतसर पहुंचा विदेशी मिशन प्रमुखों का दल, केंद्रीय मंत्री हरदीप पुरी ने कहा- दुनिया में शांति और भाईचारे का संदेश देना है समारोह का मकसद।  
गुरू नानक देव जी के 550वें प्रकाश पर्व के विशेष समारोह में शामिल होने के लिए विदेशी मिशन के प्रमुख अमृतसर पहुंच गए हैं। दरअसल, गुरू नानक देव जी के 550वें प्रकाश पर्व को इस बार खास अंदाज़ से मनाया जा रहा है। जिसके लिए देशभर में विशेष कार्यक्रम आयोजित किए जा रहे हैं। इस कार्यक्रम को ICCR, पंजाब सरकार और शिरोमणि गुरूद्वारा प्रबंधक समिति के साथ मिलकर आयोजित कर रहा है।
केंद्र सरकार की तरफ से शहरी विकास मंत्री हरदीप सिंह पुरी इस दौरान विदेशी मिशन के प्रतिनिधियों के साथ मौजूद हैं।  कैबिनेट के फैसले के बाद भारतीय सांस्कृतिक संबंध परिषद ने देश में स्थित 90 से अधिक देशों के दूतावास प्रमुखों को अमृतसर स्थित स्वर्ण मंदिर की यात्रा करने के लिए आमंत्रित किया है। केंद्रीय मंत्री हरदीप सिंह पुरी ने कहा है कि दुनिया में शांति और भाईचारे का संदेश देना समारोह का मकसद है। 
 
