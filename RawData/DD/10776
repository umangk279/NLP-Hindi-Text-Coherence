भाजपा अध्यक्ष अमित शाह ने शुक्रवार को कांग्रेस पर आरोप लगाया कि 2003 से पहले छत्तीसगढ़ में सत्ता में बने रहने के लिए उसने नक्सलियों के साथ गठजोड़ किया था. 
अमित शाह ने कहा कि राज्य की भाजपा सरकार माओवाद की समस्या को रोकने में सफल रही है. शाह नक्सल प्रभावित कांकेर जिले के नरहरपुर में आदिवासियों की सभा को संबोधित कर रहे थे.
अमित शाह ने विधानसभा चुनाव से पहले विभिन्न मुद्दों को लेकर कांग्रेस पर निशाना साधते हुए चुनौती दी कि वह छत्तीसगढ़ में मुख्यमंत्री रमन सिंह और प्रधानमंत्री नरेंद्र मोदी द्वारा किए गए विकास कार्यों और अपनी पार्टी के शासन के दौरान हुए विकास पर ‘‘खुली बहस’’ करे.
