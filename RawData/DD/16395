जम्मू-कश्मीर के पुलवामा में सीआरपीएफ के कैंप पर हुए आतंकी हमले में 5 जवान शहीद। मुठभेड़ में सुरक्षा बलों ने 2 आतंकियों को मार गिराया। राजौरी में नियंत्रण रेखा के पास पाकिस्तान की तरफ से हुई गोलीबारी में एक जवान शहीद।   
जम्मू-कश्मीर के पुलवामा जिले में केंद्रीय रिजर्व पुलिस बल के एक शिविर पर भारी हथियारों से लैस आतंकवादियों ने कल हमला किया। हमले में सीआरपीएफ के 5 जवान शहीद हो गए। सुरक्षाबलों ने जवाबी कार्रवाई में दो आतंकवादियों को ढेर कर दिया। आतंकवादियों ने कल तड़के करीब दो बजे अवंतीपुरा में स्थित केंद्रीय रिजर्व पुलिस बल की 185वीं बटालियन के शिविर पर हमला कर दिया था।
