विकीलिक्स संस्पाथक जूलियन असांजे की मुश्किल बढ़ गई है। असांजे के खिलाफ दुष्कर्म के आरोपों की जांच फिर शुरू होगी। स्वीडन की पुलिस इस मामले की जांच करेगी।  
स्वीडिश अभियोजकों ने जूलियन असांजे के खिलाफ बलात्कार का मामला फिर से खोल दिया है। स्वीडिश अभियोजकों ने कहा है कि वे असांजे के खिलाफ बलात्कार के आरोप की प्रारंभिक जांच कर रहे हैं। यह मामला खत्‍म हो चुका था लेकिन पीड़ित के वकील ने दोबारा जांच शुरू करने का आग्रह किया। हालांकि असांजे ने स्वीडन में किसी यौन उत्‍पीड़न के अपराध से इंकार किया है। लेकिन अमेरिका में गोपनीय दस्तावेजों को हथिया कर उन्हें सार्वजनिक करने का गंभीर आरोप है। अमेरिका ने इसी मामले में दर्ज मुकदमों को लेकर असांजे के प्रत्यर्पण की मांग की है। जूलियन असांजे पर स्वीडन में यौन उत्पीड़न का आरोप लगा था। जिसके बाद लंदन स्थित वेस्टमिंस्टर मजिस्ट्रेट की कोर्ट ने 29 जून, 2012 को गिरफ्तारी वारंट जारी किया था। कोर्ट ने उन्हें सरेंडर करने को कहा था, लेकिन असांजे ने गिरफ्तारी से बचने के लिए इक्वाडोरियन दूतावास में शरण ले ली थी। बाद में स्वीडन ने असांजे पर से यौन उत्पीड़न से जुड़े मामले को हटा दिया।
