भारत के किदाम्बी श्रीकांत और समीर वर्मा थाईलैंड मास्टर्स बैडमिंटन के पहले दौर में हारकर बाहर हो गए। 
समीर वर्मा को महज 39 मिनट तक चले मैच में मलेशिया के ली जि जिया ने 21 . 16, 21 . 15 से हराया। पांचवीं वरीयता प्राप्त श्रीकांत को इंडोनेशिया के शेसार हिरेन रूस्तावितो ने 12 . 21, 21 . 14, 21 . 12 से शिकस्त दी। यह इस सत्र में लगातार तीसरी बार श्रीकांत की पहले दौर में हार थी। साइना नेहवाल और एच एस प्रणय अपनी चुनौती पेश करेंगे।
