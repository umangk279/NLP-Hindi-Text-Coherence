केंद्रीय मंत्री सरकार के चार साल की उपलब्धियों का दे रहे हैं जनता को ब्यौरा। केंद्रीय मंत्री मुख्तार अब्बास नक़वी ने सरकार  द्वारा अल्पसंख्यकों के लिए किए जा रहे कल्याणकारी कामों का पेश किया लेखा जोखा। केंद्रीय कृषि राज्य मंत्री गजेंद्र सिंह शेखावत ने साल 2022 तक किसानों की आय दोगुना करने की सरकार की प्रतिबद्धता दोहराई।  
पिछले कुछ सालों में भारत ने दुनिया में एक खास मुकाम हासिल किया है, और ये संभव हुआ है बीते चार साल में प्रधानमंत्री नरेन्द्र मोदी के नेतृत्व की वजह से। मोदी सरकार के चार साल पूरे होने पर केंद्रीय मंत्रियों का देशभर में प्रेस कांफ्रेंस करने का सिलसिला जारी है। इसी क्रम में कल केंद्रीय अल्पसंख्यक कार्य मंत्री मुख्तार अब्बास नकवी ने अपने मंत्रालय के कामों का ब्यौरा दिया। उन्होंने कहा कि मोदी सरकार ने अल्पसंख्यकों के कल्याण लिए कई कदम उठाए हैं। उन्होंने कहा कि अल्पसंख्यकों के रोजगार के लिए कई योजनाएं चलाई जा रही हैं।
