बजरंग ने विश्व चैम्पियनशिप में फाइनल में बनाई जगह, क्यूबा के वालेदेस तोबियर को 4-3 से शिकस्त दी 
भारतीय पहलवान बजरंग पूनिया ने विश्व चैम्पियनशिप में पुरूषों के 65 किलोग्राम भार वर्ग के फ्री स्टाइल इवेंट के फाइनल में जगह बना ली है। राष्ट्रमंडल खेल और एशियाई खेल स्वर्ण पदक विजेता बजरंग ने 65 किलो वर्ग में क्यूबा के वालेदेस तोबियर को सेमीफाइनल में 4-3 से शिकस्त दी। बजरंग अगर स्वर्ण जीत जाते हैं तो एक ही सत्र में तीन बड़े खिताब जीतने वाले वह अकेले भारतीय पहलवान हो जाएंगे। बजरंग  विश्व चैंपियनशिप के फाइनल में जगह बनाने वाले भारत के चौथे पहलवान हो गए हैं। उनसे पहले बिशंभर सिंह, सुशील कुमार और अमित फाइनल में जगह बना चुके हैं।
