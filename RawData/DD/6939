चुनाव में प्रचंड जीत के बाद प्रधानमंत्री नरेंद्र मोदी ने लिया पूर्व राष्ट्रपति प्रणब मुखर्जी का आशीर्वाद, कहा- प्रणब दा से मिलना हमेशा अच्छा अनुभव, देश को दिया है अमिट योगदान। 
17वीं लोकसभा चुनाव में प्रचंड जीत के बाद आज प्रधानमंत्री नरेंद्र मोदी ने पूर्व राष्ट्रपति प्रणब मुखर्जी ने उनके निवास स्थान जाकर मुलाकात की। इस औपचारिक भेंट में प्रधानमंत्री ने प्रणब दा का आशीर्वाद लिया और उनसे कई मुद्दों पर चर्चा भी की। इसके बाद प्रधानमंत्री ने ट्वीट करके कहा कि प्रणब दा से मुलाकात उनके लिए हमेशा से एक अच्छा अनुभव रहा है। उनका ज्ञान और उनकी अंतर्दृष्टि अद्वितीय हैं। प्रणब मुखर्जी एक ऐसे राजनेता हैं जिन्होंने देश के लिए अमिट योगदान दिया है। 
प्रणब मुखर्जी जुलाई 2012 से जुलाई 2017 तक देश के राष्ट्रपति रहे और इस दौरान प्रधानमंत्री रहते हुए नरेंद्र मोदी के साथ हमेशा उनके रिश्तों के बीच गर्माहट बनी रही। खुद प्रधानमंत्री कई बार सार्वजनिक मंच से कह चुके हैं कि प्रणब मुखर्जी का वे बेहद सम्मान करते हैं और उनका बेहतरीन राजनैतिक सफर रहा है। 
