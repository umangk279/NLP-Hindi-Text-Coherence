महाभियोग जांच में अमेरिकी राष्ट्रपति डोनाल्ड ट्रंप दोषी साबित, प्राथमिक रिपोर्ट में ट्रंप के खिलाफ जांच आगे भी जारी रखने की सिफारिश।  
अमेरिकी संसद की प्रतिनिधि सभा में राष्ट्रपति डोनाल्ड ट्रंप के खिलाफ चल रही महाभियोग जांच की प्राथमिक रिपोर्ट जारी कर दी गई है। सदन की खुफिया समिति द्वारा तैयार करीब 300 पेज लंबी इस रिपोर्ट में रिपब्लिकन पार्टी से जुड़े राष्ट्रपति को अपने पद की शक्तियों का दुरुपयोग करते हुए 2020 चुनाव में अपने पक्ष में विदेशी मदद मांगने का दोषी ठहराया गया है। यह रिपोर्ट हाउस ज्युडिशियरी कमेटी के लिए तैयार की गई है, जिस पर से सुनवाई शुरू होने की उम्मीद है।
रिपोर्ट में कहा गया है कि ट्रंप ने यूक्रेन को पूर्व उपराष्ट्रपति जो बिडेन और उनके बेटे से जुड़ी कंपनियों के खिलाफ अपने यहां जांच शुरू करने की घोषणा देने के लिए प्रस्ताव दिए थे. 25 जुलाई को ट्रंप और यूक्रेनी राष्ट्रपति जेलेंस्की के बीच फोन पर वार्ता होने की भी पुष्टि की गई है। रिपोर्ट में ट्रंप पर महाभियोग जांच को बाधित करने के प्रयास का आरोप भी लगाया गया है। रिपोर्ट में जांच को आगे भी जारी रखने के लिए सिफारिश की गई है।
