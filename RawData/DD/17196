आईआरसीटीसी मामले में सीबीआई ने राजद प्रमुख लालू प्रसाद और बेटे तेजस्वी यादव को समन जारी किया है, लालू को 11 सितंबर और तेजस्वी को 12 सितंबर को पूछताछ के लिए पेश होना है।   
 रेलवे होटल टेंडर घोटाले में लालू प्रसाद यादव और उनके पुत्र तेजस्वी यादव की मुश्किलें और बढ़ने वाली है। सीबीआई अब दोनों से पूछताछ करेगी। इसके लिए लालू व तेजस्वी को नोटिस भेजा है। लालू पर आरोप है कि जब वे रेल मंत्री थे तो उन्होंने आईआरसीटीसी के होटलों को अपने खास लोगों को दे दिया था। वहीं, तेजस्वी पर आरोप है होटल देने के लिए उन्होंने उसके एवज में जमीन ली थी। उसी जमनी पर पटना में लालू यादव का एक मॉल बन रहा था। उस कंपनी के निदेशक मंडल में तेजस्वी और राबड़ी देवी शामिल हैं।  
