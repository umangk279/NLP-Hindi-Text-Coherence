भारत के रोहन बोपन्ना ने अपने कनाडा के साथी डेनिस शापोवलोव के साथ रोम मास्टर्स के पुरुष युगल क्वार्टरफाइनल में प्रवेश किया, शीर्ष वरीयता प्राप्त कोलंबिया की जोड़ी को हराकर किया क्वार्टरफाइनल में प्रवेश. 
भारत के रोहन बोपन्ना और कनाडा के डेनिस शापोवालोव की जोड़ी ने गुरुवार को यहां जुआन सेबेस्टियन काबेल और राबर्ट फराह की शीर्ष वरीयता प्राप्त कोलंबियाई जोड़ी को हराकर इटालियन ओपन टेनिस टूर्नामेंट के पुरुष युगल के क्वार्टर फाइनल में प्रवेश किया।  बोपन्ना और शापोवालोव की गैरवरीयता प्राप्त जोड़ी ने इस एटीपी मास्टर्स प्रतियोगिता के दूसरे दौर में काबेल और फराह को 6-3 3-6 10-5 से हराया। उनका अगला मुकाबला जेरेमी चार्डी और फैब्राइस मार्टिन की फ्रांसीसी जोड़ी से होगा। 
महिलाओं के वर्ग में नौंवी वरीय मुगुरूजा ने 16 वर्षीय कोको गॉफ को 7-6 3-6 6-3 से शिकस्त दी जो क्ले कोर्ट पर अपना पहला पेशेवर टूर्नामेंट खेल रही हैं। कुज्नेत्सोवा ने 14वीं वरीय एनेट कोंटावेट को 4-6 7-5 6-3 से हराया और अब उनका सामना दो बार की रोम चैम्पियन एलिना स्वितोलिना से होगा। पिछले साल की फ्रेंच ओपन उप विजेता मार्केटा वोंड्रोयूसोवा ने हालैंड की क्वालीफायर अरांता रस को और यूलिया पुतिनतसेवा ने आठवीं वरीय पेत्रा मार्तिच को हराया। 
