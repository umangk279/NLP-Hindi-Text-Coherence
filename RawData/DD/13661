प्रधानमंत्री आज नमो एप के जरिए देश भर के किसानों से करेंगे संवाद. कृषि और किसानों की आमदनी दोगुनी करने से संबंधित विभिन्‍न पहलुओं पर करेंगे चर्चा। 
प्रधानमंत्री नरेन्द्र मोदी आज देश के किसानों के साथ सीधा संवाद करेंगे। आज सुबह 9:30 बजे प्रधानमंत्री नरेन्द्र मोदी एप के जरीए देश भर के किसानों से जुड़ेंगे और उनके मन की बात जानेगे। प्रधानमंत्री और केन्द्र सरकार ने लक्ष्य तय किया है कि किसानों की आय को बढ़ाकर दोगुना करना है। दूसरी तरफ विपक्ष सरकार पर लगातार किसानों के मुद्दों को अनदेखा करने का आरोप लगाता रहा है।  इस लिहाज से बुधवार का यह संवाद बेहद अहम और रोचक होगा।
पीएम सुबह  9:30 बजे देश भर के किसानों के साथ सीधी बातचीत करेंगे और इसे देश भर के कृषि विज्ञान केन्‍द्रों, कॉमन सर्विस सेंटर(सीएससी),दूरदर्शन,डीडी किसान एवं आकाशवाणी दवारा सीधे प्रसारित किया जायेगा। लोग 'नरेन्‍द्र मोदी एप' के जरिए भी  प्रधानमंत्री के साथ संवाद कर सकेंगे।  प्रधानमंत्री पहली बार देश भर के किसानों से सीधा संवाद करने जा रहे हैं, जिसमें वर्ष 2022 तक किसानों की आमदनी दोगुनी करने से संबंधित विभिन्‍न पहलुओं पर भी चर्चा होगी।  
देश में करीब 65 फीसदी लोगो का व्यवसाय कृषि पर ही निर्भर करता है । इसीलिये मोदी सरकार ने पिछले चार सालों में कृषि, किसान और उसके विकास के लिये कई नयी योजनायें चलायी । जिनके चलते देश में आजादी के बाद पहली बार अनाज का रिकार्ड उत्पादन हुआ है और दलहन के मामले में भी देश आत्मनिर्भर बना है । केंद्र सरकार द्वारा बनायी गयी  नयी योजनाओं की बात नजर डालें तो मिट्टी के स्वास्थ्य की जांच के लिए मृदा स्वास्थय योजना आपदाओं से नष्ट फसलों का उचित मुआवजे के लिए  प्रधानमंत्री फसल बीमा योजना शुरु की गयी है। यूरिया की काला बाज़ारी रोकने के लिये यूरिया के नीम लेपित करने का काम शुरु हुआ है जिससे लागत में कमी आयी है और उत्पादन बढ़ा है । राष्ट्रीय कृषि बाजार के तहत  ई-नाम पोर्टल बनाकर देश की सभी  मंडियों को जोड़ा गया, जिससे किसान कंही भी कभी भी अपने मुताबिक अच्छे दामों पर फसल को बेच सकता है ।
अब सरकार सरकार का अगला लक्ष्य वर्ष 2022 तक देश के किसानों की आय को दोगुना करने का है। सरकार का सारा जोर किसानों की फसल का उत्पादन को बेहतर करने के लिए पर्याप्त तकनीकी मदद मुहैया कराने और उनको लागत का डेढ गुना मूल्य मुहैया कराने का है। कुल मिलाकर सरकार तमाम उपायों के जरिए खेती और किसानों को सशक्त बनाने के लिए लगातार कोशिश कर रही है और पीएम खुद किसानों से बात करके इस बात को सुनिश्चित करेंगे कि सरकार की योजनाओं का फायदा किसानों को मिल रहा है। 
