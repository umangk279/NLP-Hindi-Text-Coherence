टोक्यो ओलंपिक गेम्स के नए शेड्यूल का ऐलान कर दिया गया है। कोरोनावायरस के कारण टोक्यो ओलंपिक को एक साल के लिए टाल दिया गया था। 
इंटरनेशनल ओलंपिक कमेटी ने टोक्यो में अगले साल होने वाले आयोजन के लिए नई तारीखों का ऐलान कर दिया है. ओलंपिक खेलों का आयोजन 2021 में 23 जुलाई से 8 अगस्त के बीच होगा. इससे पहले खेलों का आयोजन 2020 में 24 जुलाई से 9 अगस्त के बीच होना था। लेकिन कोरोना वायरस के चलते खेलों को एक साल के लिए टाल दिया गया. वहीं पैरालंपिक गेम्स का आयोजन 24 अगस्त से 5 सितंबर 2021 के बीच होगा।
पिछले हफ्ते इंटरनेशनल ओलंपिक कमेटी ने ओलंपिक खेलों को टाले जाने का ऐलान किया था। जापान के पीएम शिंजो आबे ने ओलंपिक खेलों को टाले जाने की सिफारिश ओलंपिक कमेटी को की थी। पीएम की सिफारिश को मानते हुए ओलंपिक कमेटी ने खेलों को एक साल के लिए टालने का फैसला किया।
