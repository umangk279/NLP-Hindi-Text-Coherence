मुख्‍य निर्वाचन आयुक्‍त ओ. पी. रावत ने आश्‍वासन दिया है कि आयोग के मोबाइल ऐप पर चुनावी गड़बडि़यों के बारे में जानकारी देने वालों की पहचान गुप्‍त रखी जाएगी।  
ओ पी रावत ने बताया कि परीक्षण के तौर पर हाल में कोलकाता में जारी किये गये मोबाइल ऐप से चुनावी गड़बडि़यों की लगभग 780 वीडियो शिकायतें निर्वाचन आयोग को मिली हैं। एक बार फिर राजनीतिक दलों की ओर से ईवीएम में गड़बड़ी का आरोप लगाए जाने के सवाल पर रावत ने इन्हें खारिज करते हुए कहा 'निश्चित रूप से इस व्यवस्था में शक करने की बिल्कुल गुंजाइश नहीं है।'
