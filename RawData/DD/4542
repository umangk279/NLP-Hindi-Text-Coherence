देश के किसानों को आर्थिक रूप से सशक्त और मज़बूत बनाने के साथ वैश्विक कृषि तकनीक से अवगत करवाने के लिए राजधानी दिल्ली में ग्लोबल एग्री समिट की शुरुआत हुई. 
तीन दिन तक चलने वाले इस सम्मेलन की थीम किसानों को इन्डस्ट्री के साथ जोड़कर उनकी आमदनी बढ़ाना है. भारतीय कृषि एवं खाद्य परिषद द्वारा आयोजित इस सम्मेलन का आय़ोजन किया जा रहा है. सम्मेलन के दौरान भारतीय कृषि अनुसंधान परिषद के महानिदेशक डॉ त्रिलोचन महापात्रा ने प्रगतिशील किसानों को सम्मानित भी किया.
इस अवसर पर भारतीय कृषि अनुसंधान परिषद के महानिदेशक डॉ त्रिलोचन महापात्रा ने कहा कि किसानों को आर्थिक रूप से सशक्त बनाने के लिए उन्हें बाजार से जोड़ने के अलावा इंडस्ट्री से लिंक-अप करने की जरूरत है.
