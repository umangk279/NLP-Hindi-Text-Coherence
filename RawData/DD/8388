स्पेन के बार्सिलोना में आजादी के समर्थन में केटलॉनियां के एक हजार से अधिक समर्थकों ने 12 अलगाववादी नेताओं पर मुकदमा चलाने के खिलाफ़ किया विरोध प्रदर्शन। इन 12 अलगाववादी नेताओं पर विद्रोह, देशद्रोह और सरकारी सम्पत्ति के दुरुपयोग का आरोप है. 
स्पेन में बार्सिलोना में आजादी के समर्थन में केटलॉन के एक हजार से अधिक समर्थको ने 12 अलगाववादी नेताओं पर मुकदमा चलाने के खिलाफ विरोध प्रदर्शन किया। यह मुकदमा मंगलवार को  मैड्रिड में शुरु हुआ। वर्ष 2017 में केटलॉन की आजादी के लिए चलाए गए नाकाम अभियान के बाद मुकदमे की कार्यवाही शुरु हुई है। 
2017 में यह आंदोलन स्पेन के इतिहास में सबसे बड़ा राजनीतिक संकट था। इन 12 अलगाववादी नेताओं पर विद्रोह, देशद्रोह और सरकारी सम्पत्ति के दुरुपयोग का आरोप है।  हालांकि इन नेताओं ने इन आरोपों से इंकार किया है।
प्रदर्शनकारियों का मानना है कि यह मुकदमा केवल दिखावा है और उन्हे स्पेन की सुप्रीम कोर्ट से निष्पक्ष फैसले की कोई उम्मीद नहीं है। 
