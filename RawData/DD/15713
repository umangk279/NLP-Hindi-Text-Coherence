फिलीपींस में करीब 230 लोगों की मौत के बाद टेंबिन तूफान वियतनाम पहुँचा। भारी बारिश की आशंका के बीच दक्षिणी वियतनाम में हज़ारों लोगों को सुरक्षित स्थानों पर भेजा गया। 
फिलीपींस में जान-माल का ज़बरदस्त नुकसान करने का बाद 'टेंबिन' तूफान वियतनाम पहुँच गया है। दक्षिण चीन सागर के रास्ते आए ख़तरनाक तूफ़ान टेंबिन के कारण दक्षिण वियतनाम में लाखों लोगों को सुरक्षित जगहों पर भेजा जा रहा है। राष्ट्रीय आपदा निवारण समिति का कहना है कि 70,000 से भी अधिक लोगों को पहले ही निचले इलाकों से निकाला जा चुका है। 
लनाओ डेल सुर के प्रांत में स्थानीय आपदा प्रबंधक विशेषज्ञ सरिपदा पकासुम ने बताया कि तूफ़ान की चेतावनी लोगों को दी जा चुकी थी। तूफ़ान टेंबिन इससे पहले फ़िलीपींस में पहले ही काफ़ी तबाही मचा चुका है। यहां कम से कम 230 लोगों की मृत्यु हो गई और 75,000 लोग बेघर हो गए।
