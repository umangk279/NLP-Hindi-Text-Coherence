 सियाचिन में तैनात सेना के जवानों के लिये सेवारत अस्पताल को कल पहला ऑक्सीजन संयंत्र 'ग्रीन हीलर' मिल गया। 
दुनिया के सबसे ऊंचे युद्धक्षेत्र सियाचिन में तैनात सेना के जवानों के लिये सेवारत अस्पताल को कल पहला ऑक्सीजन संयंत्र 'ग्रीन हीलर' मिल गया। प्रतापपुर के पास हैन्डर में स्थित सियाचिन अस्पताल न केवल ग्लेशियर पर तैनात सैनिकों को बल्कि स्थानीय आबादी और नुब्रा घाटी से यात्रा करने वाले पर्यटकों को बड़ी संख्या में चिकित्सा सहायता मुहैया कराता है। चूंकि यह जबरदस्त ठंडा उच्च ऊंचाई वाला क्षेत्र है, लिहाजा यहां स्थानीय लोगों के बीच 'हैपो', 'हैको', 'सीवीटी' और 'डीवीटी' जैसे रोग आम हैं। यह संयंत्र अस्पताल में चिकित्सा सहायता उपकरण बढ़ाएगा।
 
