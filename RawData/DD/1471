वैज्ञानिकों ने स्वदेशी नेसोफेरेंजियल स्वाब बनाया, कोरोना रोगियों के गले से सैंपल लेने के लिए होता है प्रयोग, इसे सीएसआईआर और राष्ट्रीय रासायनिक प्रयोगशाला ने मिलकर बनाया है. 
सीएसआईआर और पुणे स्थित राष्ट्रीय रासायनिक प्रयोगशाला ने मिलकर कोरोना रोगियों के गले से नमूने एकत्र करने के लिए एक स्वदेशी नेसोफेरेंजियल स्वाब विकसित किया है। सीएसआईआर ने अप्रैल के मध्य में ही एनसीएल से घरेलू तकनीक से बने एनपी स्वाब उपलब्ध कराने को कहा था। पूरी तरह से स्वदेशी इस मेडिकल उपकरण से अब कोरोना मरीज़ों की कम लागत में सही जांच हो सकेगी। नेसोफेरेंजियल स्वाब एक महत्वपूर्ण चिकित्सा उपकरण है, जिसकी मदद से रोगियों के नाक और गले से जांच के लिए ​नमूने इकट्ठा किये जाते हैं।
