अफ़ग़ानिस्तान के पूर्वी क्षेत्र में रविवार को एक पूर्व गवर्नर के अंतिम संस्कार के दौरान आत्मघाती हमलावर ने विस्फोट करके खुद को उड़ा लिया, जिससे 17 लोगों की मौत हो गई और 13 अन्य घायल हो गए. आतंकी हमला हस्का मीना ज़िले के पूर्व गवर्नर के अंतिम संस्कार के मौके पर हुआ. 
पूर्व गवर्नर की मौत ज्यादा उम्र के चलते सामान्य तरीके से हुई थी. इलाके की राजनीतिक शख्सियत होने की वजह से उनके अंतिम संस्कार में बड़ी संख्या में लोग मौजूद थे. इसी दौरान हमलावर भी भीड़ में शामिल हो गया. इसके बाद मौका देखकर उसने खुद को उड़ा लिया. घायलों में कुछ लोगों की हालत गंभीर बनी हुई है.
जिस इलाके में हमला हुआ है वह इस्लामिक स्टेट के प्रभाव वाला इलाक़ा है. हमले में उसी के सदस्य के शामिल होने का अंदेशा है.
काबुल में हाल ही में न्यूज़ एजेंसी के दफ़्तर पर हुए हमले को भी आईएस ने अंजाम दिया था. उक्त हमले में 41 लोग मारे गए थे और 84 घायल हुए थे.
