स्‍वास्‍थ्‍य और परिवार कल्‍याण मंत्रालय ने कोविड-19 के इलाज के लिए नए दिशा-निर्देश जारी किए हैं। सूंघने और स्‍वाद की क्षमता का खत्‍म होने को कोरोना वायरस के संक्रमण के नए लक्षण में शामिल किया गया है। 
मंत्रालय ने सुझाव दिया है कि दवा रेमडेसिविर, कन्‍वालेसेंट, प्‍लाज्‍़मा थेरेपी, टूसिलूजिमाब तथा हाइड्रोक्‍सी-क्‍लोरोक्‍वीन का इस्‍तेमाल कोविड-19 के मरीजों की स्थिति को देखते हुए ही किया जाना चाहिए। मंत्रालय ने सलाह दी है कि रेमडेसिविर उन रोगियों को दी जा सकती है जो संक्रमण से मध्‍यम स्‍तर पर संक्रमित हैं और ऑक्‍सीजन पर हैं। कन्‍वालेसेंट प्‍लाज्‍़मा उन रोगियों को दिया जाना चाहिए जो ऑक्‍सीजन पर हैं और स्‍टेरॉयड के इस्‍तेमाल के बावजूद उनकी ऑक्‍सीजन की आवश्‍यकता लगातार बढ़ रही है। हाइड्रोक्‍सी-क्‍लोरोक्‍वीन का इस्‍तेमाल संक्रमण की शुरूआत में किया जाना चाहिए और गंभीर रूप से पीडित मरीजों को यह नहीं दी जानी चाहिए।
सामान्‍य तौर पर दवा देने से पहले मरीज की ई सी जी की जानी चाहिए। 
