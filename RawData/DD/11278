 देशभर की आशा कार्यकताओं ने प्रधानमंत्री नरेंद्र मोदी से की मुलाकात। पीएम ने आशा कार्यकर्ताओं के कौशल और समर्पण को सराहा। कहा- दूसरी सरकारी एजेंसियों के साथ समन्वय बनाकर ग्रामीणों के जीवन स्तर में लाएं सुधार।  
देश भर से 90 आशा कार्यकर्ताओं के समूह ने आज दिल्ली में प्रधानमंत्री नरेंद्र मोदी से मुलाकात की। सरकार द्वारा आशा कार्यकर्ताओं के मानदेय में वृद्धि और बीमा देने के फैसले पर समूह ने प्रधानमंत्री मोदी का आभार व्यक्त किया। इस दौरान प्रधानमंत्री ने बीमारी उन्मूलन में आशा कार्यकत्रियों के योगदान को सराहा।
पीएम ने उनसे कहा कि वो दूसरी सरकारी एजेंसियों के साथ समन्वय बना कर अपने गांव में लोगों के जीवन की गुणवत्ता में सुधार लाएं। इस अवसर पर केंद्रीय स्वास्थ्य एवं परिवार कल्याण मंत्री जे.पी. नड्डा भी उपस्थित थे।   
