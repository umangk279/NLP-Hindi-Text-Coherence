रक्षा मंत्री निर्मला सीतारामन जम्मू-कश्मीर के दो दिवसीय दौरे पर हैं। जहां वो सीमा के साथ-साथ दूरदराज के इलाकों में सुरक्षा की स्थिति की समीक्षा करेंगी। इस महीने की शुरुआत में रक्षा मंत्रालय का पद संभालने के बाद सीतारमन की यह पहली यात्रा है। 
 सीतारमन, सेना प्रमुख जनरल बिपिन रावत के साथ, सीधे कुपवाड़ा के सीमावर्ती इलाके में गईं और नियंत्रण रेखा के साथ-साथ जमीनी हालात का जायजा लिया। रक्षा मंत्री को फील्ड कमांडरों द्वारा पाकिस्तान के कब्जे वाले कश्मीर से घुसपैठ रोकने के लिए किए गए उपायों के बारे में बताया गया।
