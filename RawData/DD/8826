प्रधानमंत्री नरेंद्र मोदी ने शुक्रवार को मणिपुर को कई विकास योजनाओं की सौगात दी. मोरेह में भारत-म्यांमार सीमा पर बने नए चेकपोस्ट का उद्धाटन करने के अलावा पीएम मोदी ने करीब 1,500 करोड़ की 13 परियोजनाओं का उद्घाटन किया या फिर आधारशिला रखी. पीएम मोदी ने पूर्ववर्ती सरकारों पर पूर्वोत्तर के विकास की अनदेखी करने का आरोप लगाया तो अपनी सरकार के तहत किए गए विकास कार्यो को गिनाया. पीएम मोदी ने पूर्वोत्तर के विकास के प्रति अपनी सरकार की प्रतिबद्धता को फिर से दोहराया. 
मौजूदा केंद्र और राज्य सरकार की विकास की नीति को स्थानीय लोगों ने भी समर्थन दिया.
प्रधानमंत्री नरेंद्र मोदी के नेतृत्व में सरकार बनने के बाद पूर्वोत्तर की विकास परियोजनाओं पर एक्ट ईस्ट पॉलिसी के ज़रिए खासा ध्यान दिया जा रहा है. सबका साथ सबका विकास के मूलमंत्र को लेकर आगे बढ़ रही सरकार ने देश के प्रत्येक हिस्से के विकास के प्रति अपनी प्रतिबद्धता कई बार दोहराई भी है और तेज़ी से आधारभूत संरचनाओं का निर्माण भी किया है.
 
