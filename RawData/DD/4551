झारखंड विधानसभा चुनावों के लिए आज से नामांकन की प्रक्रिया शुरू, 30 नवंबर को पहले चरण की 13 विधानसभा सीट पर होंगे चुनाव। 
झारखंड विधानसभा चुनाव का बिगुल बज चुका है। झारखंड के पहले चरण का चुनावी संग्राम नक्सल प्रभावित इलाकों में होगा. राज्य के पहले चरण की 13 विधानसभा सीटों के लिए नामांकन की प्रक्रिया आज से शुरू हो गई है, जो 13 नवंबर तक जारी रहेगी. नामांकन-पत्रों की जांच 14 नवंबर को होगी और 16 नवंबर तक उम्मीदवारी वापस ली जा सकती है. पहले चरण की सीटों पर 30 नवंबर को वोटिंग होगी और नतीजे 23 दिसंबर आएंगे.
झारखंड के पहले चरण में चतरा, गुमला, बिशुनपुर, लोहरदगा, मनिका, लातेहार, पांकी, डालटेनगंज, विश्रामपुर, छत्तरपुर, हुसैनाबाद, गढ़वा और भवनाथपुर विधानसभा सीटें शामिल है. इस चरण में झारखंड के उत्तर छोटा नागपुर इलाके की विधानसभा सीटें शामिल हैं.
