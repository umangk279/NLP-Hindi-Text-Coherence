राज्यसभा में चुनाव सुधार के विषय पर नियम 176 के तहत हुई अल्पकालिक चर्चा, बीजेपी ने सभी चुनावों में समान मतदाता सूची की वकालत की, एक राष्ट्र एक चुनाव के प्रस्ताव पर गंभीरता और खुले दिमाग से विचार करने का किया आह्वान, डेटा चोरी के मुद्दे पर सरकार ने जल्द कानून लाने का दिया भरोसा.  
कांग्रेस, टीएमसी सहित 14 विपक्षी दलों के नियम 176 के तहत नोटिस के बाद बुधवार को राज्यसभा में चुनाव सुधारों पर अल्पकालिक चर्चा हुई। चर्चा का जवाब देते हुए केंद्रीय कानून मंत्री ने ईवीएम के मुद्दे पर विपक्षी दलों के दोहरा चरित्र को उजागर किया। उन्होंने कहा विपक्ष ईवीएम से चुनाव जीतता है तो ईवीएम सही होता है और जब बीजेपी जीतती है तो वही ईवीएम खराब हो जाती है। चुनाव सुधारों पर अल्पकालिक चर्चा का जवाब देते हुए कहा कि रविशंकर प्रसाद ने कहा कि देश में कई उच्चतम न्यायालय ने ईवीएम को पूरी तरीके से सुरक्षित करार दिया है। रविशंकर प्रसाद ने पीएम मोदी के महत्वाकांक्षी योजना एक देश एक चुनाव के अभियान को आगे बढ़ाते हुए कहा कि अभियान के तहत देश में एक वोटर लिस्ट होनी चाहिए। 
चर्चा की शुरूआत करते हुए टीएमसी ने चुनाव में धन के प्रभाव को कम किए जाने की मांग की। टीएमसी नेता डेरेक ओ बायन ने कई चरणों में चुनाव कराए जाने पर भी आपत्ति जताते हुए एक चरण में कराए जाने की मांग की। ईवीएम पर बीजेपी नेता भूपेंद्र यादव ने विपक्षी दलों को आड़े हाथ लेते हुए कहा देश ई-बैलेट की ओर बढ़ रहा है जबकि तमाम विपक्षी दल ईवीएम पर सवाल खड़े कर रहे हैं। उन्होंने कहा कि ईवीएम को मजबूत बनाने की कोशिश होनी चाहिए न कि इसके खिलाफ नकारात्मकता फैलानी चाहिए। चर्चा के दौरान भुपेंद्र यादव ने एक देश एक चुनाव पर भी पीएम मोदी के सोच को बल दिया। उन्होंने कहा कि चुनाव लक्ष्य नहीं साधन होना चाहिए।
कांग्रेस की ओर से चर्चा में भाग लेते हुए कपिल सिब्बल ने चुनाव में अत्यधिक खर्च ईवीएम, डोनेशन और सोशल मीडिया के मिस यूज का मुद्दा उठाया। समाजवादी पार्टी ने चुनाव सुधार पर चर्चा के दौरान कहा कि चुनाव साथ कराने हैं तो चुनाव से 6 महीने पहले सभी राज्य सरकारें और केंद्र सरकार को इस्तीफा देकर राष्ट्रीय सरकार के नेतृत्व में चुनाव कराए जाने की बात कही।
बसपा ने ईवीएम से चुनाव कराने की बात तो कही लेकिन वीवीपैट को भी गिनती के साथ पर्ची को देखने का अधिकार मतदाताओं के दिखाने की वकालत की। बीजेडी ने भी वीवीपैट की पर्चियों को काउंटिंग से पहले मिलान कराने से संबंधित प्रक्रिया पर ध्यान देने पर जोर दिया। हालांकि बीजेपी के सदस्यों ने नियमों का हवाला देते हुए संवैधानिक संस्था पर सदन के भीतर सवाल उठाने को लेकर आपत्ति जताई।
 
