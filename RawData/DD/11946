बैंकों का करीब 9 हजार करोड़ रुपये लेकर भागने के आरोपी कारोबारी विजय माल्या के प्रत्यर्पण मामले में ब्रिटेन की कोर्ट में अहम सुनवाई हुई। लंदन स्थित वेस्टमिंस्टर मैजिस्ट्रेट कोर्ट 10 दिसंबर को इस मामले में फैसला सुना सकता है।  
बैंकों का करीब 9 हजार करोड़ रुपये लेकर भागने के आरोपी कारोबारी विजय माल्या के प्रत्यर्पण मामले में बुधवार को ब्रिटेन की कोर्ट में अहम सुनवाई हुई। लंदन स्थित वेस्टमिंस्टर मैजिस्ट्रेट कोर्ट 10 दिसंबर को इस मामले में फैसला सुना सकता है। अगर कोर्ट माल्या के प्रत्यर्पण का अनुमति देता है, तो इसके बाद मामला ब्रिटेन के होम डिपार्टमेंट के पास जाएगा। जहां से माल्या के प्रत्यर्पण की अनुमति पर फैसला होगा। अगर फैसला माल्या के खिलाफ आता है तो वह ऊंची अदालत में इसे चुनौती भी दे सकता है। 
