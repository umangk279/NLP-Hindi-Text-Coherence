प्रधानमंत्री नरेंद्र मोदी राष्ट्रपति प्रणब मुखर्जी के जीवन पर प्रकाश डालने के दौरान भावुक हो गए। प्रधानमंत्री नरेंद्र मोदी ने राष्ट्रपति प्रणब मुखर्जी को पिता के समान बताते हुए कहा कि प्रणब दा से उन्हें बहुत कुछ सीखने को मिला है। 
प्रधानमंत्री नरेंद्र मोदी ने रविवार को राष्ट्रपति प्रणब मुखर्जी के जीवन पर आधारित किताब "प्रेसिडेंट प्रणब मुखर्जी - ए स्टेट्समैन" का विमोचन कर इसकी पहली प्रति राष्ट्रपति प्रणब मुखर्जी को भेंट की। अपने संबोधन में प्रधानमंत्री मोदी ने भावुक होते हुए कहा कि दिल्ली में प्रणब दा से उन्हें बहुत कुछ सीखने का मौका मिला और वे उनके लिए पिता के समान है।
