जम्मू कश्मीर में पाकिस्तान अपनी नापाक हरकतों से बाज नहीं आ रहा है। रमजान के महीने में एक ओर जहां कश्मीर में शांति का माहौल बनाए रखने के लिए केंद्र सरकार ने सुरक्षा बलों को आतंकवाद विरोधी अभियान रोकने को कहा जिसके सकारात्मक नतीजे आए हैं वहीं दूसरी ओर पडोसी लगातार गोलीबारी करके नागरिकों की जान ले रहा है।  
हमारे सुरक्षा बल भी पाक को करारा जवाब दे रहे हैं। गृह मंत्री राजनाथ सिंह ने पाकिस्तान को चेतावनी देते हुए कहा कि हम पहली गोली नहीं चलाएंगे लेकिन, गोली चलने पर उचित जवाब दिया जाएगा।
जम्मू कश्मीर में रमजान के महीने में पाकिस्तान की ओर से अंतरराष्ट्रीय सीमा पर
भारतीय जवानों द्वारा पाकिस्तान के कई बंकर उड़ाए जाने के बाद भी पड़ोसी देश बाज़ नहीं आ रहा है।   पाकिस्तान लगातार जम्मू कश्मीर के अरनिया सेक्टर, आर एस पुरा सेक्टर और अंतर्राष्ट्रीय सीमा से सटे गांवों में फायरिंग कर रहा है। सोमवार को पाकिस्तानी सैनिकों ने जम्मू जिले में सीमा चौकियों और गांवों को मोर्टार के गोलों और छोटे हथियारों से निशाना बनाया जिससे आठ महीने के एक बच्चे की मौत हो गयी और एक विशेष पुलिस अधिकारी सहित छह लोग घायल हो गए। घायलों में तीन महिलाएं भी शामिल थीं जिनमें एक महिला की भी आज मौत हो गई।
पाकिस्तान की तरफ से की जा रही इस गोलीबारी का भारतीय सेना भी मुंहतोड़ जवाब दे रही है। इस बीच गोलीबारी को लेकर गृह मंत्री राजनाथ सिंह ने पाकिस्तान को  चेतावनी दी है। उन्होंने कहा कि हम पहली गोली नहीं चलाएंगे लेकिन, गोली चलने पर उचित जवाब दिया जाएगा।
राजनाथ सिंह ने साफ कहा कि हमारा पड़ोसी शांति नहीं चाहता है और उसकी हरकतें शोध का विषय हो सकती हैं ।
पहले जम्मू जिले में दो दिन पहले पाकिस्तान की गोलीबारी में बीएसएफ का एक जवान शहीद हो गया था और चार  नागरिकों की मौत हो गई थी। पाकिस्तान की भारी गोलीबारी से स्थानीय लोगों के बीच डर पैदा हो गया और उन्होंने अपने घर खाली करने शुरू कर दिए हैं ।  एहतियाती उपाय के तौर पर सीमा के पांच किलोमीटर के दायरे में स्थित सभी स्कूल बंद कर दिए गए।  प्रशासन ने सीमावर्ती इलाकों में पुलिस बल को तैनात कर दिया गया है और वे लोगों को प्रभावित इलाकों से सुरक्षित स्थानों तक पहुंचाने में मदद कर रहे हैं।  सुरक्षित इलाकों में राहत शिविर  लगाए गए हैं जहां पर्याप्त सुविधाएं उपलब्ध कराई गई हैं ताकि विस्थापित लोगों को कोई परेशानी ना हो। जम्मू-कश्मीर की मुख्यमंत्री महबूबा मुफ्ती ने  गोलीबारी में प्रभावित हुए कुछ लोगों से मुलाकात कर इसे दुर्भाग्यपूर्ण  बताया है । केंद्र सरकार ने भी गोलीबारी की निंदा करते हुए कहा है कि रमजान के पाक महीने में लोगों की जान लेकर पाकिस्तान ने  धर्म का अनादर किया है।
 '' रमजान में संघर्षविराम अब तक कामयाब रहा है। माननीय प्रधानमंत्री की पहल ने कानून एवं व्यवस्था में सामान्य सुधार में मदद की है । दक्षिण कश्मीर में स्थिति खासतौर पर सुधरी है और यह उन परिवारों के लिए विश्वास बहाली के तौर पर भी मदद कर रहा है जो चाहते हैं कि उनके लड़के घर वापस आ जाएं। ''
गौरतलब है कि केंद्र सरकार ने 16 मई को सुरक्षा बलों को रमजान के महीने में आतंकवाद विरोधी अभियान नहीं चलाने का निर्देश दिया था , लेकिन कहा था कि अगर हमला होता है तो उनके पास जवाब देने का अधिकार है।  केंद्र की पहले के फौरन बाद  एस पी वैद   कश्मीरी आतंकवादियों के परिवारों से अपील की थी कि वे अपने बेटों से मुख्यधारा में शामिल होने की गुजारिश करें।  जम्मू कश्मीर में इस साल अंतरराष्ट्रीय सीमा और नियंत्रण रेखा पर पाकिस्तान की ओर से गोलीबारी और गोलेबारी की घटनाएं बढ़ी हैं।  700 से अधिक घटनाओं में 18 सुरक्षा कर्मियों सहित 38 लोग मारे गए तथा सैकड़ों घायल हुए हैं।
