प्रधानमंत्री नरेंद्र मोदी ने बेंगलुरू में विशाल रैली को किया संबोधित,  कहा,  राज्य में कानून व्यवस्था चरमराई, बड़ी संख्या में भाजपा कार्यकर्ताओं की हुई हैं हत्याये,  प्रधानमंत्री  ने किसानों को बताया उनकी  सरकार की पहली प्राथमिकता। 
प्रधानमंत्री नरेन्‍द्र मोदी ने जोर देकर कहा है कि मौजूदा आम बजट किसानों के लिए है और यह मध्‍य वर्ग के हित में है। बेंगलूरू में कल एक जनसभा में प्रधानमंत्री ने राज्य की कांग्रेस सरकार पर फूट डालो और राज करो, भ्रष्‍टाचार और अपराध पर काबू नहीं कर पाने का आरोप लगाया। उन्होंने कहा कि  राज्य में कानून व्यवस्था चरमरा चुकी है, बड़ी संख्या में भाजपा कार्यकर्ताओं की हत्यायें हुई है। पीएम ने कहा कि कर्नाटक में सबका विकास तभी संभव है जब राज्य में भारतीय जनता पार्टी की सरकार बनेगी।
प्रधानमंत्री नरेन्द्र मोदी रविवार को जब बेंगलुरू में 'नव कर्नाटक निर्माण परिवर्तन यात्रा' के समापन के मौके पर जनता के बीच पहुंचे तो कुछ खास अंदाज में कन्नड़ भाषा में अपने भाषण की शुरूआत की।
पूरे कर्नाटक में 90 दिनों तक चली नवनिर्माण यात्रा के पूरे होने के मौके पर पैलेस ग्राउंड में आयोजित रैली पूरी तरह से भाजपा के रंग में रंगी नज़र आई। कर्नाटक में परिवर्तन के मकसद से आयोजित इस रैली में प्रधानमंत्री नरेन्द्र मोदी ने कर्नाटक की सत्ता पर काबिज कांग्रेस पर जमकर निशाना साधा। पीएम ने कहा कि कांग्रेस ने राज्य की राजनीति में तबाही मचाने का काम किया है और अब कांग्रेस के कर्नाटक से जाने का वक्त आ गया है।
केन्द्र सरकार की योजनाओं का जिक्र करते हुए पीएम ने कहा कि योजनाओं का लाभ कर्नाटक की जनता को भी मिला है लेकिन अगर राज्य सरकार आम आदमी को मिलने वाले लाभ के बीच में रूकावट बनकर खड़ी हो गई। पीएम मोदी पिछली कांग्रेस की केंद्र सरकार को bhi आड़े हाथों लिया। उन्होनें कहा की केन्द्र की एनडीए सरकार ने यूपीए सरकार से ज्यादा महत्व दिया ताकि राज्य तेज़ी से विकास कर सके।
पीएम ने कहा कि केन्द्र सरकार ने कर्नाटक के विकास को तेज़ी देने का काम किया वहीं कांग्रेस के शासन में कर्नाटक हमेशा विकास की गति में पिछड़ा है। पीएम ने कहा कि 4 सालों में जहां यूपीए ने 950 किलोमीटर हाईवे का निर्माण हुआ था, वहीं एनडीए सरकार ने साढ़े तीन सालों में 1600 किलोमीटर नेशलन हाईवे का निर्माण किया है। पीएम ने रेलवे के विस्तार का जिक्र करते हुए कहा कि यूपीए काल मे जहां सिर्फ 38 किलोमीटर नई रेलवे लाईन बिछाई गई थी। जबकि एनडीए सरकार के समय में 200 किलोमीटर से ज्यादा रेलवे लाईन बिछाई जा चुकी है।
किसानों का जिक्र करते हुए पीएम मोदी ने कहा कि केन्द्र सरकास ने किसानों आपरेशन ग्रीन, किसानों हाटों की स्थापना का प्रावधान किया है ताकि किसानों की मेहतन का असल मोल उनको मिल पाये। पीएम मोदी ने कहा कि राज्य में बिगड़ती कानून-व्यवस्था को लेकर भी राज्य सरकास पर निशाना साधा।
कांग्रेस सरकार को कटघरे में खड़ा करते हुए पीएम ने कहा कि जहां राज्य में स्वास्थ्य व्यवस्था से लेकर तमाम सुविधाओं बुरी तहर चरमरा गईं है तो वहीं केन्द्र सरकार ने देश के आम आदमी  को ध्यान में रखते हुए आयुष्मान योजना की शुरुआत की है। पीएम ने कहा कि उनका मकसद न्यू इंडिया और न्यू कर्नाटक बनाने का है। कर्नाटक में इसी साल मई में विधानसभा चुनाव होने वाले हैं और आगामी चुनावों को लेकर भाजपा पूरे प्रदेश में 2 नवम्बर से 'नव कर्नाटक निर्माण परिवर्तन यात्रा' की शुरूआत की थी। भारतीय जनता पार्टी कर्नाटक की सियासी जंग को फतह करने के लिए पूरी ताकत के साथ उतर चुकी है।
