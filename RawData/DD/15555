देश भर के मेडिकल कॉलेजों के पोस्टग्रेजुएट डिग्री और डिप्लोमा पाठ्यक्रमों में दाखिले के लिए रविवार को नीट परीक्षा का आयोजन किया गया. 
देश के 128 शहरों में कम्प्यूटर आधारित नीट परीक्षा का आयोजन हुआ, जिसमें 1 लाख 20 हजार से अधिक छात्र शामिल हुए. परीक्षा का परिणाम 31 जनवरी तक घोषित किया जाएगा.
गौरतलब है कि देश के सभी मेडिकल कॉलेजों के पोस्टग्रेजुएट पाठ्यक्रमों में दाखिले के लिए पिछले साल से नीट परीक्षा की शुरुआत की गई है. राष्ट्रीय परीक्षा बोर्ड को इस परीक्षा के आयोजन की जिम्मेदारी सौंपी गई है.
