वास्तुकला की शानदार विरासत और जीवंत संस्कृति के लिए मशहूर प्राचीन शहर जयपुर ने यूनेस्को की विश्व धरोहर स्थल सूची में जगह बना ली है. 
यूनेस्को ने ट्वीट किया, ‘‘भारत के राजस्थान में जयपुर शहर को यूनेस्को के विश्व धरोहर स्थल के तौर पर चिन्हित किया गया.’’  बाकू (अजरबैजान) में 30 जून से 10 जुलाई तक यूनेस्को की विश्व धरोहर कमेटी के 43 वें सत्र के बाद इसकी घोषणा की गई. इस बैठक में विश्व विरासत सूची में जयपुर शहर का नाम शामिल करने पर विमर्श हुआ.
प्रधानमंत्री नरेंद्र मोदी ने जयपुर को विश्व धरोहर की सूची में शामिल होने पर खुशी व्यक्त की.
