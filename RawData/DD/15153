मुख्यमंत्री योगी आदित्यनाथ ने शनिवार को प्रधानमंत्री नरेंद्र मोदी की पुस्तक `एग्जाम वॉरियर्स` के हिंदी संस्करण का विमोचन किया. ये पुस्तक स्वंय पीएम मोदी ने लिखी है. इसमें परीक्षा के दौरान होने वाले तनाव से निपटने के उपाए सुझाए गए हैं. 
पुस्तक विमोचन के दौरान मुख्यमंत्री योगी आदित्यनाथ ने कहा, ‘आदरणीय प्रधानमंत्री श्री मोदी की लिखी किताब एग्जॉम वॉरियर्स के रूप में जो एक अनमोल रत्न मिला है उसके लिए मैं दिल से बधाई देता हूं.’
सीएम योगी आदित्यनाथ ने आगे कहा, ‘इस किताब में दिए गए 25 मंत्रों के सहारे बातों को बहुत सहजता और आसान उदाहरणों के साथ समझाया गया है. इन बातों ने किताब को बहुत रोचक बनाया है.’
