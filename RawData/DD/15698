भारत और मंगोलिया के सदियों पुराने ऐतिहासिक और सांस्कृतिक संबध रहे हैं और अब दोनों के बीच सहयोग के नये आयाम खुल रहे हैं।   
भारत और मंगोलिया के सम्बन्ध नई ऊचाइंयों पर पहुंच गये हैं। भारत की मदद से साल 2018 में मंगोलिया एक स्वदेशी तेल रिफायनरी का निर्माण करेगा । अगले वर्ष मंगोलिया के राष्ट्रपति खल्टमा-गीन बटुल्गा  भारत की यात्रा करेगें। गौरतलब है कि खनिज के क्षेत्र में समृद्ध मंगोलिया रूस से पेट्रो उत्पादों का आयात करता है । इस स्वदेशी रिफायनरी से मंगोलिया को विदेशी मुद्रा बचाने में मदद मिलेगी। 
भारत और मंगोलिया के सदियों पुराने ऐतिहासिक और सांस्कृतिक संबध रहे हैं । सन 1955 में भारत तत्कालीन समाजवादी ब्लाक से अलग पहला देश था जिसने मंगोलिया के साथ राजनयिक संबंध स्थापित किये । भारत ने संयुक्त राष्ट्र और नैम की सदस्यता हासिल करने में मंगोलिया को समर्थन दिया। सन 2015 में भारत और मंगोलिया के बीच राजनयिक संबंधों की स्थापना की 60 वीं वर्षगांठ मनाई गई । रक्षा सहयोग के लिए भारत-मंगोलिया का संयुक्त कार्यदल स्थापित है जो प्रत्येक वर्ष बैठक आयोजित करता है । भारत सरकार उच्च शिक्षा में प्रति वर्ष मंगोलियाई नागरिकों को 40 छात्रवृत्तियां प्रदान करता है । भारत-मंगोलिया के बीच संयुक्त सैन्य अभ्यास 'नोमडीक ऐलीफेन्ट' हर साल आयोजित किया जाता है। इस संयुक्त अभ्यास की शुरुआत 2004 में हुई थी ।  मंगोलिया में हिंदी फ़िल्में काफी लोकप्रिय हैं साथ ही प्रसिद्ध धारावाहिक महाभारत का  मंगोलिया भाषा में डब किया गया और उलनबाटार टीवी पर प्रसारित किया गया । 
प्रधानमंत्री नरेन्द्र मोदी की सन 2015 में मंगोलिया यात्रा से दोनो देशों के सम्बन्धों में नया जोश देखा गया । पीएम के मंगोलिया दौरे के दौरान कई समझौतों पर हस्ताक्षर होने के साथ भारत ने ढांचागत क्षेत्र के विकास के लिये मंगोलिया को एक बिलियन डालर का क्रेडिट लाइन भी दिया । इसी साल जून 2017 को रुस के सेंट पीटर्सबर्ग में विश्व आर्थिक मंच के सम्मेलन में भारत के प्रधानमंत्री मोदी और मंगोलिया के प्रधान मंत्री की मुलाकात भी हुई थी । 
