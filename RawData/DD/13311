पाकिस्तान में आतंक के साए में लोकतंत्र का महापर्व संपन् हो गया देश में अलग अगल हुए धमाकों में  करीब 34 लोगों की मौत हो गयी। चुनाव के बाद शाम छह बजे शुरु हुई मतगणना। इमरान खान, बिलावल भुट्टो और शाहबाज शरीफ के बीच मुख्य मुकाबला है।  
 इमरान खान, पीटीआई, शहबाज शरीफ, पीएमएल-एन या फिर  बिलावल भुट्टो, पीपीपी......पाकिस्तान की सत्ता पर काबिज कौन होगा, इन चुनावों में आखिर पाकिस्तान की आवाम किसको पहनाएगी देश की हुकुमत का ताज..फिलहाल इन तमाम सवालों का जवाब पडोसी मुल्क के मतदाताओं ने मतदान पेटी में बंद कर दिया। इस बार के चुनाव पिछले चुनावों से कई मायनों में अलग है।पहली बार चुनावी जंग 2 पार्टियों के बीच ना होकर, त्रीकोणीय संघर्ष में तब्दील होती नजर आई। पीपीपी और पीएमएल-एन  के साथ साथ इस बार मैदान में पूर्व पाकिस्तानी क्रिकेटर इमरान खान की पाकिस्तान तैहरिके इंसाफ भी मजबूती से मैदान में डटी है।
हालांकि पोलिंग बूथ में वीडियो ग्राफी करने से इमरान खान की मुश्किलें बढ़ गई है। चुनावो का दूसरा पहलू यह भी है कि इस बार आतंकी संगठन भी झमूरीयत में हाथ आजमा रहे है। मुंबई हमले के मास्टर माइंड आतंकी हाफिज सईद के वोट डालने और चुनाव मैदान में प्रत्याशी उतारने पर केंद्रीय गृह राज्यमंत्री हंसराज अहीर ने कड़ी प्रतिक्रिया दी। 
पाकिस्तान के 70 साल से भी ज्यादा के इतिहास में ये दूसरी बार है जब लोकतांत्रिक तरीके से सरकार के सत्ता के हस्तांतरण के लिए चुनाव हो रहे हैं। हालांकि चुनाव घोषित होने के बाद से ही मीडिया के खिलाफ पाकिस्तान में व्यापक कार्रवाई हुई और ये आरोप भी लगे कि सेना राजनीतिक विपक्षियों को निशाना बना रही है। 1947 में अस्तित्व में आने के बाद करीब चार दशक तक पाकिस्‍तानी सेना ने कई बार तख्ता पलट के जरिए सत्‍ता हथिया कर पाकिस्तान पर राज किया है। इस बार के चुनाव में आतंकवादी गुटों को चुनाव लड़ने की अनुमति देने को लेकर भी काफी विवाद रहा। ऐसे उम्मीदवारों में मुंबई आतंकी हमले की साजिश रचने वाले हाफिज सईद के नेतृत्व वाले प्रतिबंधित जमात-उद-दावा के उम्मीदवार भी शामिल हैं। हाफिज सईद का बेटा और दामाद भी चुनाव लड़ रहे हैं।
पाकिस्तान में चल रहे आम चुनाव के बीच क्वेटा शहर में एक मतदान केंद्र के बाहर आत्मघाती विस्फोट में 28 लोगों के समेत देश के अन्य हिस्सों में हिंसा की कई घटनाओं में कम से कम 31 लोग मारे गए और 36 अन्य घायल हो गए। देश के अशांत बलूचिस्तान प्रांत में क्वेटा के ईस्टर्न बाइपास के समीप एक पुलिस वैन को निशाना बनाते हुए आत्मघाती विस्फोट किया। क्वेटा बलूचिस्तान प्रांत की प्रांतीय राजधानी है। इसके अलावा खैबर पख्‍तूनख्‍वा के स्‍वाबी जिले में प्रतिद्वंदी पार्टियों के समर्थकों ने एक मतदान केन्‍द्र के बाहर एक दूसरे पर गोलियां चलाई, जिसमें तहरीक-ए-इंसाफ पार्टी का एक कार्यकर्ता मारा गया और दो घायल हो गये।
मतदान खत्म होने के तुरंत बाद इन्हीं केंद्रों पर मतों की गिनती शुरु हो गई ।मतदान खत्म होने के  24 घंटों के अंदर पाकिस्तान में सियासि तस्वीर साफ होगी और तय होगा की पाकिस्तान का अगला प्रधानमंत्री कौन होगा। 
