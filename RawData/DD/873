कोरोना वायरस को प्रकोप तेजी से बढ़ता जा रहा है। दुनिया भर में कोरोना वायरस संक्रमण के मामले 1.66 करोड़ के पार पहुंच गए हैं। मृतकों के मामले में सबसे ऊपर अमेरिका है जहां इस घातक विषाणु से अब तक 150,444 लोगों की मौत हो चुकी है।    
अमेरिका की जॉन्स हॉपकिन्स यूनिवर्सिटी के आंकड़ों के मुताबिक संक्रमण के सबसे अधिक 44 लाख से अधिक मामले अमेरिका में हैं। इसक बाद 24 लाख से अधिक मामलों के साथ ब्राजील दूसरे नंबर पर और 14 लाख से अधिक मामलों के साथ भारत तीसरे नंबर पर है। मृतकों के मामले में भी अमेरिका सबसे ऊपर है, जहां अब तक 150,444 लोगों की इस घातक विषाणु से मौत हो चुकी है।
इसके बाद ब्राजील में मृतक संख्या 87,737 और ब्रिटेन में 45,823 है। अमेरिका में सबसे अधिक मौत न्यूयॉर्क में हुई है, जहां कोविड-19 से अब तक 32,608 लोगों की जान चली गई है। इस खतरनाक वायरस के कारण अब तक 6 लाख 56 हजार से ज्यादा लोगों की मौत हो चुकी है, जबकि राहत की बात है कि  1 करोड़ 2 लाख से ज्यादा लोग ठीक भी हो चुके हैं।
 
