प्रधानमंत्री नरेंद्र मोदी ने आज कहा कि अंडमान-निकोबार के बारह द्वीपों का चयन उच्च प्रभाव वाली परियोजनाओं के विस्तार के लिए किया गया है।  
उन्होंने अंडमान और निकोबार द्वीप समूह में भारतीय जनता पार्टी के कार्यकर्ताओं को वीडियो कॉन्फ्रेंसिंग के जरिये संबोधित करते हुए कहा कि सरकार समुद्री खाद्य पदार्थ, जैविक उत्पाद और नारियल आधारित उत्पादों से संबंधित उद्योगों पर जोर दे रही है।
उन्होंने कहा कि नए भारत के विकास के लिए पूरे राष्ट्र की प्रगति आवश्यक है। उन्होंने जोर देकर कहा कि सरकार के कार्यों का फायदा प्रत्येक व्यक्ति तक पहुंचने चाहिए।
