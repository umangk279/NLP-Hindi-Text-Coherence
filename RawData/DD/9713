चक्रवाती तूफान विला के चलते मैक्सिको ने अपने तटीय क्षेत्रों में जारी की चेतावनी। राष्ट्रीय चक्रवात केंद्र ने इसे विनाशकारी तूफान की चौथी श्रेणी में रखा। तूफान के चलते भारी बारिश और बाढ़ आने की आशंका। 
चक्रवाती तूफान विला के चलते मैक्सिको ने अपने तटीय क्षेत्रों में चेतावनी जारी की है। तेजी से मजबूती पकड़ रहे चक्रवाती तूफान विला के आज मैक्सिको के दक्षिणी-पश्चिमी तट पर पहुंचने की आशंका है। इस तूफान को राष्ट्रीय चक्रवात केंद्र ने विनाशकारी तूफान की चौथी श्रेणी में रखा है। इस तूफान के चलते भीषण वर्षा और बाढ़ की स्थिति आने की आँशका जताई गई है। राष्ट्रीय चक्रवात केंद्र ने कल बताया कि इस तूफान में 250 किलोमीटर रफ्तार से तेज हवाएं चल रही हैं। इससे पहले इसी महीने में तूफान माइकल ने भी अमेरिका के कई क्षेत्रों में तबाही मचाई थी जिसमें 27 लोगों को जान चली गई थी। मैक्सिको के तटीय इलाकों की तरफ तेजी से बढ़ रहे चक्रवाती तूफान विला के चलते 46 सेंटीमीटर तक की वर्षा हो सकती है। 
