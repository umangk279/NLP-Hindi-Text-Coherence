अब बात कर्नाटक की, जहां अगले महीने की 12 तारीख को विधानसभा के चुनाव हैं। कर्नाटक में विधानसभा चुनाव को लेकर राजनैतिक सरगर्मियां लगातार बढ़ती जा रही है। कर्नाटक विधानसभा चुनावों के लिए नामांकन पत्रों की आज जांच की गई। 27 अप्रैल तक प्रत्याशी अपना नाम वापस ले सकते हैं। इस बीच कांग्रेस और बीजेपी के बीच ज़ुबानी जंग भी तेज़ हो गई। दोनों पार्टियों ने एक दूसरे को नाकाम बताते हुए अपनी अपनी जीत के दावे किए हैं। 
कर्नाटक में पर्चे दाखिल करने की मियाद खत्म होने के साथ ही राज्य में चुनावी पारा अब काफी चढ़ गया है।  जैसे जैसे चुनाव आगे बढ़ रहा है राजनीतिक पार्टियां एक दूसरे पर आरोप प्रत्यारोप में लग गई हैं। राज्य के मुख्यमंत्री सिद्दरमैया ने अपनी जीत का दवा करते हुए बीजेपी के मुख्यमंत्री पद के उम्मीदवार यदियुरप्पा पर कई आरोप लगाए हैं। हालांकि उन्होंने माना कि मुख्य मुकाबला उनके और सिद्दारमैया के बीच ही है।
