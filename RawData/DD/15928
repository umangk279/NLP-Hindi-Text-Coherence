केंद्रीय गृहमंत्री राजनाथ सिंह ने कहा है कि केंद्र सरकार नागा लोगों की आकांक्षाओं को पूरा करने के लिए प्रतिबद्ध है ताकि उनके लिए बेहतर भविष्य बनाया जा सके. 
 नागालैंड में कोहिमा के करीब होने वाले सालाना हॉर्नबिल फेस्टिवल के मौके पर गृहमंत्री ने ये भी कहा कि म्यांमार के साथ व्यक्तियों और वस्तुओं की खुली आवाजाही के लिए समझौते को अंतिम रूप दिया जा रहा है. राजनाथ सिंह ने नागालैंड में सरकार की ओर से इंफ्रास्ट्रक्चर विकास के लिए किए जा रहे प्रयासों का जिक्र करते हुए ये भी कहा कि राज्य में स्थाई शांति से विकास के नए आयाम खुलेंगे.
