प्रधानमंत्री नरेंद्र मोदी पर बनी फिल्म पीएम नरेंद्र मोदी के रिलीज पर निर्वाचन आयोग की पाबंदी को चुनौती देने वाली याचिका पर आज सुनवाई करते हुए सुप्रीम कोर्ट ने फिल्‍म के बैन पर दखल देने से किया इनकार कर दिया।     
उच्चतम न्यायालय ने प्रधानमंत्री नरेंद्र मोदी पर बनी फिल्म पीएम नरेंद्र मोदी के रिलीज पर निर्वाचन आयोग की पाबंदी को चुनौती देने वाली याचिका पर सुनवाई करते हुए कोर्ट ने फिल्‍म के बैन पर दखल देने से इनकार कर दिया। निर्वाचन आयोग ने 22 अप्रैल को अपनी रिपोर्ट सील कवर में न्यायालय में प्रस्तुत कर दी थी। प्रधान न्यायाधीश रंजन गोगोई और न्यायमू्र्ति दीपक गुप्ता और संजीव खन्ना की पीठ ने निर्वाचन आयोग द्वारा फिल्म देखने के बाद दी गई रिपोर्ट पर विचार किया। न्यायालय ने आदेश दिया कि निर्वाचन आयोग की रिपोर्ट फिल्म निर्माता संदीप विनोद कुमार सिंह को दी जाए।
श्री सिंह के वकील मुकुल रोहतगी ने यह रिपोर्ट देने का अनुरोध किया था। श्री सिंह की इस याचिका पर सुनवाई करते हुए न्यायालय ने कहा था कि निर्वाचन आयोग फिल्म देखने के बाद अपने फैसले पर विचार करे और रिपोर्ट प्रस्तुत करे। फिल्म के निर्माताओँ ने दलील दी थी कि निर्वाचन आयोग के आदेश से अभिव्यक्ति की स्वतंत्रता के उनके मौलिक अधिकार का उल्लंघन होता है।
