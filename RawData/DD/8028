प्रधानमंत्री नरेंद्र मोदी और बांग्लादेश की प्रधानमंत्री शेख हसीना ने संयुक्त रूप से कुल चार परियोजनाओं का किया उद्घाटन, बांग्लादेश रोड ट्रांसपोर्ट कॉरपोरेशन को 1,100 बसों और ट्रकों की आपूर्ति, वाटर ट्रीटमेंट प्लांट की भी शुरुआत। 
प्रधानमंत्री नरेंद्र मोदी और बांग्लादेश की प्रधानमंत्री शेख हसीना ने आज चार परियोजनाओं का उद्घाटन किया। इसमें सबसे पहले प्रधानमंत्री नरेंद्र मोदी ने बांग्लादेश रोड ट्रांसपोर्ट कॉरपोरेशन को वातानुकूलित और गैर-वातानुकूलित सिंगल डेकर एवं डबल डेकर बसों और ट्रकों की आपूर्ति की ई-पट्टिका का अनावरण किया। इसके बाद पीएम मोदी ने भारत सरकार के अनुदान की मदद से बने 36 सामुदायिक चिकित्सालय के उद्घाटन की ई-पट्टिका का अनावरण किया।
ये सामुदायिक चिकित्सालय बांग्लादेश के पांच जिलों जमालपुर, शेरपुर, हबीगंज, सुनामगंज और ब्रह्मणबरिया में बनाए गए है। प्रधानमंत्री नरेंद्र मोदी और बांग्लादेश की प्रधानमंत्री शेख हसीना ने संयुक्त रूप से बांग्लादेश के पिरोजपुर में जल उपचार संयंत्र का उद्घाटन किया। साथ ही दोनों नेताओं ने बांग्लादेश में नेशनल नॉलेज नेटवर्क के विस्तारीकरण की ई-पट्टिका का अनावरण किया। 
इस मौके पर प्रधानमंत्री नरेंद्र मोदी ने कहा बांग्लादेश के साथ आने वाले सालों में द्विपक्षीय संबंधों की नई ऊंचाई हासिल करने की आशा व्यक्त की। प्रधानमंत्री नरेंद्र मोदी ने कहा कि भारत और बांग्लादेश के संबंध आत्मीय रहे है और बांग्लादेश का विकास भारत के लिए खुशी की बात है।
