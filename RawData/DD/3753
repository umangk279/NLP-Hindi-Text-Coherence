रेलवे ने नए साल की पूर्व संध्‍या पर रेल किराये में बढोतरी की घोषणा की है, जो आज से प्रभावी हो गया है. 
यह वृद्धि अधिकतम 4 पैसे प्रति किलोमीटर के हिसाब से की गई है. इसमें लंबी दूरी की यात्रा करने वाले यात्रियों पर बड़ा असर होगा, लेकिन पहले से बुक कराए गए टिकट पर इसका असर नहीं पड़ेगा. उपनगरीय ट्रेन के किराए को भी इस बढोतरी से बाहर रखा गया है.
नॉन एसी दि्वतीय श्रेणी के किराये में 1 पैसे प्रति किलोमीटर वृद्धि की गई है. स्लीपर क्लास में भी 1 पैसे प्रति किलोमीटर वृद्धि की गई है. वहीं प्रथम श्रेणी के किराये में भी 1 पैसे प्रति किलोमीटर की बढोतरी की गई है. रिजर्वेशन और सुपरफास्ट चार्ज में कोई बदलाव नहीं किया गया है. कैटरिंग चार्ज में भी किसी तरह का बदलाव नहीं हुआ है.
