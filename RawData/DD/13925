प्रधानमंत्री नरेन्द्र मोदी ने देश को गौरवान्वित और प्रेरणाप्रद बनाने के लिए समाज के सभी वर्गों की सराहना की। 'मन की बात' कार्यक्रम में पीएम ने माउंट एवरेस्ट फतह करने वालों और आई.एन.एस.वी तारिणी से दुनिया की सैर करने वाली सभी महिला चालक दल की बहादुरी का खासतौर से ज़िक्र कीया।     
अपने मन की बात कार्यक्रम में प्रधानमंत्री नरेन्द्र मोदी ने कई लोगों की जीवन कथाओं का हवाला दिया जिन्होंने समाज के लिए अनुकरणीय साहस और दृढ़ संकल्प दिखाया है और देश को गौरवान्वित किया है। प्रधानमंत्री ने भारतीय नौसेना के सभी महिला चालक दल की सराहना की जिन्होंने सफलतापूर्वक आईएनएसवी तारिनि पर अपने साहस के लिए दुनिया में परचम फहराया।
 प्रधानमंत्री ने देश के उन लोगों की भी प्रशंसा की जिन्होंने माउंट एवरेस्ट फतह कर देश का गौरव बढ़ाया है। पीएम मोदी ने राजस्थान के सीकर की झोपड़ियों में रहने वाली कुछ गरीब लड़कियों का जिक्र किया। उन्होंने कहा कि ये लड़कियां जो कुड़ा उठाने का काम करती थी,उन्होंने सिलाई सीखी और अब आत्मनिर्भर बन गई हैं।
 प्रधानमंत्री ने ओडिशा में कटक के डी प्रकाश राव की प्रशंसा करते हुए कहा।उन्होंने अपनी कड़ी मेहनत और दृढ़ संकल्प से कई बच्चों के जीवन को बदल दिया है। एक चाय विक्रेता, राव, 70 बच्चों की शिक्षा का खर्च उठा रहा है।
प्रधानमंत्री मोदी ने सामाज सुधारक और कवि वीर सावरकर को भी याद किया। उन्होंने कहा, सावरकर जी हमेशा सद्भाव और एकता पर जोर देते थे।
