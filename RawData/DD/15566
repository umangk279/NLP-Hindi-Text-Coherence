उपराष्ट्रपति वेंकैया नायडू रविवार को टोंक में वनस्थली विद्यापीठ के 34वें दीक्षांत समारोह में शामिल हुए. इस अवसर पर उपराष्ट्रपति ने मेधावी छात्रों को स्वर्ण पदक प्रदान करने के साथ ही शोधार्थियों को पीएचडी डिग्रियां प्रदान की.   
समारोह को संबोधित करते हुए उपराष्ट्रपति ने पुरस्कार विजेताओं को बधाई दी और वनस्थली विद्यापीठ द्वारा अपनाई गई पांच-मुखी शिक्षा प्रणाली की सराहना की. उन्होंने कहा कि इस तरह की शिक्षा प्रणाली देशभर के शिक्षण संस्थानों को भी अपनानी चाहिए.
