दक्षिण कोरिया की सेना ने कहा कि उत्तर कोरिया ने अपने पूर्वी तट से समुद्र में बृहस्पतिवार देर रात दो बार अज्ञात प्रोजेक्टाइल प्रक्षेपित किए। महज एक हफ्ते में उत्तर कोरिया का यह तीसरा हथियार प्रक्षेपण है। 
उत्तर कोरिया की बढ़ती परीक्षण गतिविधियों का मकसद परमाणु वार्ता की धीमी गति को लेकर दक्षिण कोरिया और अमेरिका पर दबाव बढ़ाना है।  उत्तर कोरिया ने 25 जुलाई को कम दूरी की बैलिस्टिक मिसाइल प्रक्षेपित की थी। 
    
उधर, अमेरिकी राष्ट्रपति डोनाल्ड ट्रम्प ने बृहस्पतिवार को कहा कि उन्हें उत्तर कोरिया के हालिया बैलिस्टिक मिसाइल परीक्षणों से ‘‘कोई समस्या नहीं है’’।
