बिहार के नवादा जिले में शिक्षा का अनूठा तकनीक इस्तेमाल किया जा रहा। वैसे सरकारी स्कूल जो कोराना संक्रमण काल में आइसोलेशन सेंटर या क्वारंटाइन सेंटर बने हुए थे उन्हें एक नया स्वरूप दिया जा रहा है।     
नवादा जिला के सरकारी माध्यमिक विद्यालय की दीवारों और परिसर को विज्ञान और अन्य विषयों की ज्ञानवर्धक बातों को चित्र के माध्यम से लिखकर सजाया जा रहा है। रंग रोगन और चित्रांकन का कार्य छात्राएं पूरे जोश से कर रहीं हैं क्योंकि कोरोना महामारी पर विजय प्राप्त करने के बाद जब बच्चे विद्यालय आएंगे तो उन्हें सुखद और मनोरंजक वातावरण में पढ़ाई करने का अवसर मिलेगा।
अभी कोरोना संक्रमण के कारण स्कूलों में पढ़ाई नहीं हो रही है चूंकि बहुत सारे स्कूल कोरोना काल में आइसोलेशन सेंटर के रूप में काम कर रहे थे इसलिए जब विद्यालय खुलेंगे तब बच्चे उमंग से शिक्षा प्राप्त करेंगे और दीवारों पर बनाई गयी आकृति उनके ज्ञान को बढाने में सहायक होंगी।
जिला शिक्षा अधीक्षक का मानना है कि स्कूल परिसरों को कला केंद्र का रूप दिया जा रहा है ताकि बच्चे जब विद्यालय में वापस पढ़ने के लिए आएं तब उन्हें नई ऊर्जा का अहसास हो। पहले फेज में 75 विद्यालयों को आकर्षक बनाने का लक्ष्य है और दूसरे फेज में 132 विद्यालयों का लक्ष्य रखा गया है  जिसे 15 जुलाई तक पूरा कर लेना है।
 
