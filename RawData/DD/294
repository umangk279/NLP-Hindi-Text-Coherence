केंद्र सरकार ने कोरोना से ठीक होने वाले मरीजों के लिए नया प्रोटोकॉल जारी किया है। स्‍वास्‍थ्‍य एवं परिवार कल्‍याण मंत्रालय के अनुसार, रिकवर मरीजों में थकान, बदन दर्द, खांसी, सांस लेने में तकलीफ जैसी समस्‍याएं देखने को मिल सकती हैं। 
इसी को देखते हुए मंत्रालय ने 'पोस्‍ट कोविड मैनेजमेंट प्रोटोकॉल' तैयार किया है। इसमें रिकवर हो चुके कोरोना मरीजों के लिए कई निर्देश और सुझाव हैं। मंत्रालय ने ठीक होने के बाद मरीजों को गर्म पानी के साथ एक चम्‍मच च्‍यवनप्राश का सेवन करने का सुझाव दिया है। इसके अलावा उसने योग करने को भी कहा गया है।
कोरोना को मात देने के बाद भी रखें इन बातों का ध्‍यान
-अगर स्‍वास्‍थ्‍य ठीक लगे तो घर के काम कर सकते हैं।
-ऑफिस जाने की शुरुआत धीमे-धीमे करें।
-हल्‍की एक्‍सरसाइज करें।
मरीज को डिस्‍चार्ज किए जाने के 7 दिन के भीतर फॉलोअप होना चाहिए। अगर इसके बाद फॉलोअप की जरूरत पड़ती है तो नजदीकी डॉक्‍टर को रेफर किया जा सकता है। मंत्रालय ने अलग-अलग तरह की दवाइयां (एलोपैथी, आयुष) लेने से मना किया है। जो मरीज होम आइसोलेशन में रहे हैं, अगर उनके लक्षण गंभीर होते हैं तो उन्‍हें अस्‍पताल जाना चाहिए।
-आयुष क्‍वाथ (150ml; एक कप) रोज
'नितेंद्र सिंह की रिपोर्ट'
