भाजपा-शिवसेना गठबंधन की सरकार बनने को लेकर ससपेन्स अब भी जारी है। आज महाराष्ट्र में सरकार गठन को लेकर राजनीतिक गतिविधियां तेज रही लेकिन सरकार बनने की तस्वीर साफ नहीं हो सकी। महाऱाष्ट्र के मुख्यमंत्री देवेन्द्र फड़णवीस ने केन्द्रीय गृहमंत्री अमित शाह से दिल्ली में मुलाकात की तो उधर एनसीपी नेता शरद पवार भी कांग्रेस की अन्तरिम अध्यक्ष सोनिया गांधी से मुलाकात करने उनके घर पहुंचे। इन बदलते राजनीतिक हालातों के बीच अब सरकार गठन की जद्दोजहद दिल्ली पहुंच गई है।  
महाराष्ट्र में विधानसभा चुनाव में जीत हासिल करने वाले भाजपा-शिवसेना गठबंधन की सरकार बनने को लेकर सस्पेन्स अभी भी बरकरार है। सोमवार को महाराष्ट्र में सरकार गठन को लेकर राजनीतिक गतिविधियां तो तेज रही लेकिन सरकार बनने की तस्वीर फिर भी साफ नहीं हो सकी। इसबीच महाऱाष्ट्र के मुख्यमंत्री देवेन्द्र फड़णवीस ने केन्द्रीय गृहमंत्री अमित शाह से दिल्ली में मुलाकात की जबकि एनसीपी नेता शरद पवार कांग्रेस की अन्तरिम अध्यक्ष सोनिया गांधी से मुलाकात करने उनके घर पहुंचे। दरअसल अधिकारिक तौर पर गृहमंत्री अमित शाह से मुख्यमंत्री फड़णवीस की ये मुलाकात महाराष्ट्र के किसानों की परेशानी से सम्बन्धित थी लेकिन ज़ाहिर तौर पर महाराष्ट्र की राजनीतिक स्थिति पर भी गहन मंथन हुआ। राज्य में चुनाव परिणामों के बाद अमित शाह के साथ फड़णवीस की ये पहली मुलाकात थी। मुलाकात के बाद फड़णवीस ने पत्रकारों से बात करते हुए महाराष्ट्र में जल्द गठबंधन सरकार बनने का भरोसा जताया।
उधर शिवसेना के नेता संजय राउत ने सोमवार शाम को महाराष्ट्र के राज्यपाल भगत सिंह कोश्यारी से मुलाकात कर राज्य की ताज़ा राजनीतिक स्थिति पर चर्चा की। उन्होने कहा कि राज्य की वर्तमान राजनीतिक स्थिति के लिये शिवसेना जिम्मेदार नहीं है।
इस बीच महारष्ट्र में सरकार गठन में देरी को लेकर राज्य में एनसीपी सहित विपक्षी दलों को हरकत में आने का मौका दे गया है। एनसीपी ने शिवसेना के साथ सरकार गठन को लेकर स्पष्ट रुख दिखाये बिना गेंद शिवसेना के पाले में डालते हुए उसे प्रस्ताव के साथ आने का सुझाव दिया। वहीं एनसीपी प्रमुख शरद पवार ने कांग्रेस की अन्तरिम अध्यक्ष सोनिया गांधी से उनके आवास पर मुलाकात कर महाराष्ट्र के घटनाक्रम सहित नई संभावनाओं पर बातचीत की। 
महाराष्ट्र में इन तमाम बदलते राजनीतिक हालातों के बीच अब सरकार गठन की जद्दोजहद दिल्ली पहुंच गई है। अब ये देखना दिलचस्प होगा कि महाराष्ट्र में क्या समीकरण उभरकर आते हैं और सरकार गठन में कितना समय और लगता है। 
