छत्तीसगढ़ ने तूफान प्रभावित ओडिशा में पुर्नबहाली एवं जीर्णोद्धार कार्यों के लिए 11 करोड़ रुपये की वित्तीय सहायता की घोषणा की है  
गुजरात सरकार ने तूफान फोनी के बाद ओडिशा के लोगों की मदद के लिए 5 करोड़ रूपये की सहायता की पेशकश की है। इससे राज्य में पुर्नबहाली कार्यों में  मदद मिल सकेगी। छत्तीसगढ़ के मुख्यमंत्री भूपेश बघेल ने भी तूफान प्रभावित ओडिशा में पुर्नबहाली एवं जीर्णोद्धार कार्यों के लिए 11 करोड़ रुपये की वित्तीय सहायता की घोषणा की। महाराष्ट्र के मुख्यमंत्री देवेंद्र फड़नवीस ने कहा है कि उनकी सरकार राहत और पुनर्वास उपायों के लिए ओडिशा को 10 करोड़ रुपये की मदद देगी। 
केरल के मुख्यमंत्री पिनारयी विजयन ने भी ओडिशा के लोगों के साथ एकजुटता दिखाते हुए मुख्यमन्त्री नवीन पटनायक को भेजे एक पत्र में राज्य में राहत और पुनर्वास  सहायता उपलब्ध कराने का आश्वासन दिया है। अपने पत्र में उन्होंने कहा कि केरला के लोग आवश्यकता होने पर स्वास्थ्य, बचाव कार्यो और बिजली पुर्नबहाली जैसे कार्यों सहित हर संभव सहायता के लिए तैयार है। पश्चिम बंगाल के राज्यपाल केशरी नाथ त्रिपाठी ने कल पश्चिम मिदनापुर के जिला प्रशासन द्वारा किए गए राहत कार्यं की प्रशंसा की। 
इसके साथ ही आंध्र प्रदेश ने भी पंद्रह कोरड़ रूपए की वित्तीय सहायता की घोषणा की है 
