जम्मू-कश्मीर में स्थिति सामान्य है, श्रीनगर और दूसरे शहरों में लोग ईद की खरीददारी में जुट गए हैं। जम्मू, कठुआ, सांबा, उधमपुर और रियासी में सभी तरह के प्रतिबंध हटाए गए।   
जम्‍मू-कश्‍मीर में छठे दिन स्थिति में काफी सुधार आया है। श्रीनगर शहर में यातायात सामान्‍य रहा ऑटो और कारों का भी आवागमन जारी रहा। ईद के मद्देनज़र बैंक के एटीएम पर लोगों की भारी भीड़ देखी गई। कई व्‍यवसायिक प्रतिष्‍ठान भी खुले रहे। जम्‍मू डिविज़न के 5 जिलों में निषेधाज्ञा पूरी तरह हटा ली गई है। राजौरी, डोडा, पुंछ, रामबन तथा किश्‍तवाड़ जिलों में प्रतिबंधों में ढील दी गई। प्रतिबंध में ढील की अवधि के दौरान स्थिति शांतिपूर्ण बनी रही और कही से अप्रिय घटना की खबर नहीं है। जम्‍मू क्षेत्र के पांच जिलों में सभी स्‍कूल और कॉलेज खुले। 
