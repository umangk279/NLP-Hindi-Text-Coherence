सुप्रीम कोर्ट ने अयोध्या मामले पर मध्यस्थता समिति को 31 जुलाई तक दिया समय, भविष्य के कदमों पर फैसला करने के लिए अगली सुनवाई 2 अगस्त को। 
सुप्रीम कोर्ट में आज अयोध्या मामले में सुनवाई हुई। कोर्ट ने कहा कि अयोध्या मामले की मध्यस्थता की प्रक्रिया 31 जुलाई तक जारी रहेगी। साथ ही कोर्ट ने समिति 31 जुलाई को अपनी रिपोर्ट सौंपने को कहा है। इस मामले में अब 2 अगस्त को सुनवाई होगी और ज़रुरत पड़ने पर सुनवाई आगे जारी रहेगी।
सुप्रीम कोर्ट की निगरानी में चल रहे अयोध्या मामले को लेकर हाल ही में एक याचिका दायर की गई थी। जिसमें इस मामले को लेकर जल्द सुनवाई की मांग की गई। याचिकाकर्ता गोपाल सिंह विशारद का कहना था कि सुप्रीम कोर्ट ने इस विवाद का समाधान खोजने के लिये 8 मार्च को सुप्रीम कोर्ट के पूर्व जज एफएम आई कलीफुल्ला की अध्यक्षता में तीन सदस्यीय कमेटी गठित की थी, लेकिन इसमें बहुत कुछ नहीं हो रहा है।
