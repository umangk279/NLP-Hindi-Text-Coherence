ब्रिटेन सरकार ने हीरा कारोबारी नीरव मोदी के प्रत्यर्पण के भारत के आवेदन को वेस्टमिंस्टर कोर्ट भेजा। नीरव मोदी पीएनबी बैंक धोखाधड़ी में आरोपी हैं। 
ब्रिटेन ने हीरा कारोबारी नीरव मोदी के प्रत्यर्पण के मामले को आगे बढ़ाते हुए भारत के आवेदन को वेस्टमिंस्टर कोर्ट भेज दिया है। प्रवर्तन निदेशालय के सूत्रों ने कहा कि उन्हें दो दिन पहले मामले को लंदन की एक अदालत में भेजने के ब्रिटेन के गृहमंत्री साजिद जाविद के कदम के बारे में आधिकारिक रूप से सूचित किया गया है।
यह कदम नीरव के प्रत्यर्पण की प्रक्रिया को आगे बढ़ाने और उसे भारत में कानून का सामना करने के लिए वापस लाने से जुड़ा है। नीरव मोदी ने अपने मामा मेहुल चोकसी के साथ मिलकर पंजाब नैशनल बैंक में 13 हजार करोड़ का घोटाला किया है। उसे ब्रिटिश अखबार द टेलिग्राफ ने लंदन में खोज निकाला।
 
