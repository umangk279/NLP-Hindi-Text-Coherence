श्रीलंका में  नये राष्ट्रपति गोटाबाया राजपक्षे ने अपने भाई महिंदा राजपक्षे प्रधानमंत्री नामित किया, नये राष्ट्रपति गोटाबाया राजपक्षे के भाई हैं महिंदा, वर्तमान प्रधानमंत्री विक्रमसिंघे ने दिया त्यागपत्र. 
श्रीलंका के नये राष्ट्रपति गोटाबाया राजपक्षे ने बुधवार को अपने भाई महिंदा राजपक्षे को प्रधानमंत्री नामित किया। इससे पहले श्रीलंका के निवर्तमान प्रधानमंत्री रानिल विक्रमसिंघे ने अपने पद से इस्तीफा देने की घोषणा की थी।   इस सबके बीच विक्रमसिंघे ने कहा कि उन्होंने मंगलवार को राष्ट्रपति राजपक्षे से मुलाकात की और श्रीलंका की संसद के भविष्य पर चर्चा की। उन्होंने कहा कि संसद में उनकी सरकार को अभी भी बहुमत है लेकिन उन्होंने राष्ट्रपति चुनाव में राजपक्षे को मिले जनादेश का सम्मान करने और पद से इस्तीफा देने का फैसला किया है।  
