राष्ट्रपति रामनाथ कोविंद ने जोधपुर में उच्च न्यायालय के नवनिर्मित भवन के उद्घाटन कार्यक्रम में हिस्सा लेने के साथ ही और जोधपुर स्थित एम्‍स के दूसरे दीक्षांत समारोह में हिस्सा लिया। 
राष्ट्रपति रामनाथ कोविंद ने जोधपुर में उच्च न्यायालय के नवनिर्मित भवन का उद्घाटन किया। इस मौके पर राष्ट्रपति ने कहा कि न्याय सभी के लिए सुनिश्चित होना चाहिए। कार्यक्रम में सुप्रीम कोर्ट के मुख्य न्यायाधीश जस्टिस बोबडे राज्यपाल कलराज मिश्र, मुख्यमंत्री अशोक गहलोत और केंद्रीय कानून मंत्री रविशंकर प्रसाद समेत तमाम लोग शामिल थे। 
राष्ट्रपति ने जोधपुर एम्‍स के दूसरे दीक्षांत समारोह में भी हिस्सा लिया और छात्रों को डिग्रियां प्रदान की। राष्‍ट्रपति ने एम्‍स परिसर में बनने वाले शैक्षिक और प्रशासनिक ब्‍लॉक की आधारशिला भी रखी। राष्ट्रपति ने कहा कि एम्स जैसी संस्थाओं का निर्माण गरीब लोगों तक सस्ती और विश्वस्तरीय स्वास्थ्य सुविधाओं की पहुंच उपलब्ध कराने के इरादे से किया गया है। एम्स जोधपुर में रोबोटिक्स सर्जरी भी शुरु की गई है। 
 
 
 
