विविधता भी अपने आप में कितनी ख़ूबसूरत हो सकती है इसका नज़ारा देखने को मिला खेलो इंडिया स्कूली गेम्स में। इस कार्यक्रम में एक भारत श्रेष्ठ भारत के रंग बेहद ख़ूबसूरत रंग में नज़र आए और विभिन्न राज्यों से आए बच्चों ने खानपान की विवधता का भी ख़ूब मज़ा लिया।    
दरअसल एक भारत श्रेष्ठ भारत के ज़रिए सरकार का मक़सद एक राज्य से दूसरे राज्य को जोड़ने के साथ साथ एक दूसरे की परंपराओं को भी साझा करना है। भारत अनेकता में एकता के रंग में रंगी एक बेहद ख़ूबसूरत तस्वीर है। इस तस्वीर में परंपराओं के गहरे रंग हैं तो वहीं खान पान के ज़ायकों ने इस तस्वीर को और भी ख़ूबसूरत बना दिया है। एक भारत श्रेष्ठ भारत को अगर सही ढंग से परिभाषित करना हो तो वो बिना खानपान के ज़िक्र के अधूरा ही माना जाएगा।
हाल ही में संपन्न हुए खेलो इंडिया स्कूली गेम्स में देश भर से आए बच्चों ने अपनी प्रतिभा को तो तराशा ही साथ ही इन बच्चों ने खानपान की परंपराओं और ज़ायकों को भा साझा किया। मसलन उत्तरप्रदेश से आए किसी बच्चे को उत्तरपूर्व के मोमोज़ का स्वाद भा गया तो किसी बच्चे की ज़बान को पंजाब की मीठी लस्सी का स्वाद लुभा गयाकुछ बच्चों को अपना घर और शहर छोड़ कर भी अपने शहर की याद नहीं आई और कुछ बच्चे तो दिल्ली शहर की कई चीज़ें अपने साथ ले जाने को तैयार दिखे
दरअसल एक भारत श्रेष्ठ भारत की अवधारणा को खेलो इंडिया स्कूल गेम्स में सही रूप में सामने लाया गया और कोचेस ने भी ये बात मानी कि अपने देश की संस्कृति और मज़बूत लोकतंत्र की सही पहचान कराने के लिए उन्हे एक दूसरे से मिलवाना बहुत ज़रूरी है, एक भारत श्रेष्ठ भारत एक विचार नहीं अपने आप में पूरी संस्कृति है जिसकी जड़ें बहुत गहरी है। क्या खान पान , क्या पहवाना और क्या बोलिया कोई ऐसी भिन्नता नहीं कोई ऐसा फर्क नहीं जो एक भारत श्रेष्ठ भारत की मज़बूत जड़ों को हिला सकें।
