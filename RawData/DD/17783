पाकिस्तान की राजनीति में एक बड़ा भूचाल देखने को मिला है। पनामा पेपर लीक मामले में पाकिस्तान की सुप्रीम कोर्ट का फैसला आने के बाद पाकिस्तान के प्रधानमंत्री नवाज शरीफ ने इस्तीफा दे दिया है।  
 पाकिस्तान सुप्रीम कोर्ट ने पनामा मामले में पाकिस्तानी प्रधानमंत्री नवाज शरीफ को दोषी करार दिया साथ ही कोर्ट ने शरीफ को पीएम पद पर बने रहने के लिए अयोग्य बताया।  सुप्रीम कोर्ट में 5 जजों की बेंच ने नवाज शरीफ के खिलाफ फैसला सुनाया।  पाकिस्तान की सुप्रीम कोर्ट ने एनएबी को आदेश दिया है कि वे दो हफ्तों नवाज शरीफ और उनके परिवार के खिलाफ केस दायर करें। वह पाकिस्तान के रिकार्ड तीन बार प्रधानमंत्री बने हैं।
नवाज शरीफ पर प्रधानमंत्री पद पर रहने के दौरान धनशोधन के जरिए लंदन में संपत्ति बनाने के आरोप हैं और इसका खुलासा पिछले साल पनामा पेपर लीक में हुआ था। पाक सुप्रीम कोर्ट ने नवाज शरीफ को भ्रष्टाचार और काले धन को सफेद बनाने के मामले में दोषी ठहराते हुए उन्हें प्रधानमंत्री पद के लिए अयोग्य ठहराया। सुप्रीम कोर्ट ने नवाज शरीफ के खिलाफ आपराधिक जांच के आदेश दिए। 
