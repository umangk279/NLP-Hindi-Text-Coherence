फीफा वर्ल्ड कप 2018 का आगाज हो चुका है। पहले दिन खेले गए उद्घाटन मैच में मेजबान रूस ने सऊदी अरब को 5-0 से हराकर बड़ी जीत के साथ शुरुआत की। आज फुटबॉल विश्व कप में तीन मैच खेले जाएंगे।  
फुटबॉल विश्व कप में आज तीन मुकाबले खेले जाने है। पहले मुकाबले में ग्रुप ए में मौजूद उरूग्वे का सामना मिस्र से होगा। मिस्र की टीम 28 साल बाद फीफा विश्व कप खेलने उतर रही है ऐसे में सबकी नजरें उनकी टीम पर टिकी होंगी। हालाकी चोट के कारण टीम के स्टार खिलाड़ी मोहम्मद सालाह के खेलने को लेकर संशय बना हुआ है। वही उरुग्वे की टीम का दारोमदार स्टार स्ट्राइकर लुइस सुआरेज ए़डिसन कवानी के कंधो पर होगा।
दिन के दूसरे मुकाबले में रात 8 बजकर 30 मिनट पर ग्रुप बी की 2 टीम मोरक्को और ईरान आमने-सामने होंगी।  मोरक्को 1998 के बाद पहली बार विश्व कप में भाग ले रहा है। वही  विश्व कप में जगह बनाने वाली ईरान एशिया की सबसे अच्छी रैंकिंग वाली टीम है।
दिन के तीसरे मुकाबले में देर रात 11 बजकर 30 मिनट पर विश्व कप 2018 के पहले सबसे बड़े मुकाबले में स्पेन और पुर्तगाल की टीमें आमने-सामने होंगी। इस मुकाबले में सभी की निगाहें स्टार खिलाड़ी रोनाल्डो पर टिकी होंगी। वही विश्व कप शुरू होने से एक दिन कोच जुलेन लोपतेगुई को बर्खास्त करने के कारण स्पेन की टीम थोड़ा दबाव में होगी। 
