दुनिया की सबसे बड़ी स्वास्थ्य योजना आयुष्मान भारत का एक साल पूरा, अब तक 10 करोड़ से ज्यादा लोगों को मिला योजना का लाभ। गरीबी और बीमारी के दुष्चक्र को तोड़ रही है प्रधानमंत्री की महत्वाकांक्षी योजना।     
आज पीएम मोदी की महत्वाकांक्षी आयुष्मान भारत-प्रधानमंत्री जन आरोग्य योजना के एक साल पूरे हो गए हैं। पीएम मोदी ने योजना की शुरुआत 23 सितंबर 2018 को रांची से की थी। प्रधानमंत्री जन आरोग्य योजना (पीएमजेएवाई) यानी आयुष्मान भारत के तहत प्रत्येक गरीब परिवार को पांच लाख रुपये का वार्षिक स्वास्थ्य बीमा उपलब्ध कराया जाता है। इसका प्रीमियम भुगतान पूरी तरह से सरकार करती है।
कुल मिलाकर योजना का लाभ 50 करोड़ देशवासियों को उपलब्ध होने का अनुमान है। इस मौके पर पीएम मोदी ने ट्वीट कर बधाई दी और कहा- आयुष्मान भारत महज एक स्वास्थ्य योजना से कहीं अधिक है, यह भारत के 50 करोड़ से अधिक कमजोर लोगों के लिए आशा की किरण है। यह स्वास्थ्य सेवा को सस्ता और सुलभ बनाते हुए गरीबी और बीमारी के दुष्चक्र को तोड़़ 
