अमेरिका के पूर्व राष्ट्रपति जॉर्ज एच डब्ल्यू बुश की  92 वर्षीय पत्नी बारबरा बुश का हुआ निधन। उनको हाल ही में कई बार उपचार के लिए अस्पताल में भर्ती होना पड़ा था। बारबरा बुश साथ गी पूर्व अमेरिकी राष्ट्रपति जॉर्ज डब्ल्यू बुश की मां भी थी। 
अमेरिका की पूर्व प्रथम महिला और जॉर्ज एच डब्ल्यू बुश की पत्नी बारबरा बुश का मंगलवार को निधन हो गया. बारबरा बुश की सेहत काफी समय से खराब थी और उन्होंने अपने आखिरी समय में मेडिकल उपचार लेने से इनकार कर दिया था. परिवार के प्रवक्ता ने बताया कि वह अपने आखिरी पल ‘कम्फर्ट केयर’ में बिताना चाहती थीं.प्रवक्ता जिम मैकग्राथ के मुताबिक बारबरा की देखभाल ह्यूस्टन में उनके घर पर ही की जा रही थी. उन्होंने तय कर लिया था कि अब वह अस्पताल नहीं जाना चाहती हैं. कुछ समय से उन्हें ऑक्सीजन दिया जा रहा था.
हालांकि इसके बारे में कोई जानकारी नहीं दी गई कि बारबरा को क्या बीमारी थी? लेकिन उन्हें कई बार अस्पताल में भर्ती करवाया जा चुका था. बारबरा के आखिरी पलों में उनके पति पूर्व राष्ट्रपति जॉर्ज एच डब्ल्यू बुश, उनकी बेटी डोरो, बेटा मारविन और नील भी उनके साथ ही थे. बारबरा और जॉर्ज के विवाह को 73 वर्ष पूरे हो चुके थे. बारबरा और जॉर्ज के इंतने लंबे समय के वैवाहिक रिश्ते को अमेरिका में एक महान कपल के तौर पर देखा जाता है.
