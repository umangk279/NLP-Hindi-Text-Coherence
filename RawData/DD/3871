भाजपा नागरिकता संशोधन कानून पर विशेष जागरुकता अभियान चलाएगी। पार्टी के राष्ट्रीय महासचिव भूपेंद्र यादव ने कहा, अगले दस दिन में देश के प्रत्येक ज़िले में रैली आयोजित कर तीन करोड़ से अधिक परिवारों से संपर्क किया जाएगा। 
भाजपा ने नागरिकता संशोधन कानून के संदर्भ में एक प्रेस कांफ्रेंस की। भाजपा ने कहा कि विपक्ष द्वारा भ्रम और झूठ की राजनीति की जा रही है, जिसका जवाब  पार्टी देगी। भाजपा के राष्ट्रीय महामंत्री भूपेन्द्र यादव ने कहा कि इस कानून के पक्ष में पार्टी आने वाले 10 दिनों में एक विशेष अभियान चलाकर घर-घर जाकर लोगों से  संपर्क कर जागरूक करेंगी। इस दौरान हर  जिले में रैली और सभा की जाएगी ।
भूपेन्द्र यादव ने कहा कि भाजपा का मानना है कि नागरिकता संशोधन कानून के माध्यम से प्रधानमंत्री नरेन्द्र मोदी के नेतृत्व में धार्मिक प्रताड़ना के शिकार हुए लोगों को नई आशा, विश्वास, सुरक्षा, आस्था, गरिमापूर्ण जीवन देने का मार्ग प्रशस्त हुआ है।
इसके साथ ही भाजपा ने प्रेस कांफ्रेस के दौरान CAA और NRC के बारे में स्पष्टीकरण भी दिया।
