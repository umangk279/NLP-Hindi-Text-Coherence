अंतरराष्ट्रीय सौर गठबंधन के संस्थापक सम्मेलन के दौरान 10 सूत्रीय कार्ययोजना को दिल्ली एजेंडे में शामिल किया गया. सम्मेलन में भारत ने 15 विभिन्न देशों की 27 परियोजनाओं में करीब 1.4 बिलियन डॉलर का ऋण उपलब्ध कराने का वादा किया है. 
अंतरराष्ट्रीय सौर गठबंधन के संस्थापक सम्मेलन में पीएम नरेंद्र मोदी के 10 सूत्री कार्ययोजना को दिल्ली एजेंडा में शामिल किया गया है. दिल्ली एजेंडे का मकसद सदस्य देशों को सुलभ और किफायती सौर उर्जा उपलब्ध कराना है. संस्थापक सम्मेलन में राष्ट्रीय ऊर्जा मिश्रण में सौर ऊर्जा के हिस्से को बढ़ाने पर जोर दिया गया.
दिल्ली एजेंडे के अलावा सम्मेलन में भारत ने 15 विभिन्न देशों की 27 परियोजनाओं में करीब 1.4 बिलियन डॉलर का ऋण उपलब्ध कराने का वादा किया है. दिल्ली एजेंडे में अन्य भागीदार देशों के सुझावों को भी शामिल किया गया है.
प्रधानमंत्री नरेंद्र मोदी की अगुवाई में भारत पारंपरिक उर्जा के स्रोत से आगे बढ़कर सौर उर्जा की तरफ बढ़ रहा है. सोलर संस्थापक सम्मेलन इसी ओर बढ़ता एक बड़ा कदम है.
