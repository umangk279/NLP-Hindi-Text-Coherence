इस मामले में अन्य 11 विधायकों को भी कोर्ट का समन, कोर्ट ने सभी आरोपियों को 25 अक्टूबर को पेश होने को कहा 
मुख्य सचिव से मुख्यमंत्री आवास पर हुई मारपीट के मामले में दिल्ली के पटियाला हाउस कोर्ट ने मुख्यमंत्री अरविंद केजरीवाल, उप-मुख्यमंत्री मनीष सिसोदिया और 11 अन्य पार्टी विधायकों के खिलाफ समन भेजा है। अदालत ने इन सभी को 25 अक्टूबर को अगली सुनवाई में पेश होने का आदेश दिया है। इस मामले में विधायक अमानतुल्लाह खान, प्रकाश जरवार, अरविन्द केजरीवाल, मनीष शिशोदिया, राजेश ऋषि, नितिन त्यागी, प्रवीण कुमार, अजय दूत, संजीव झा, ऋतू राज, राजेश गुप्ता, मदन लाल, दिनेश मोहनिया को आरोपी बनाया गया है। गौरतलब है कि यह घटना 19 फरवरी 2018 की है, जब केजरीवाल के आवास पर बैठक के दौरान मुख्य सचिव अंशु प्रकाश के साथ कथित रूप से हाथापाई की गई थी।
