दक्षिण-पश्चिम मॉनसून कर्नाटक, तमिलनाडु के अधिकांश हिस्सों में सक्रिय, बंगाल की खाड़ी में हलचल तेज़. कई राज्यों में भारी बारिश का अलर्ट. 
देश में मानसून ने रफ्तार पकड़ ली है। अब बढ़ते मानसून का असर देश में दिखाई दे रहा है। बंगाल की खाड़ी के मध्य-पूर्वी भागों पर चक्रवाती हवाओं का क्षेत्र बना हुआ है। यह जल्द ही एक निम्न दबाव के क्षेत्र का रूप ले सकता है। मौसम विभाग के मुताबिक दक्षिण-पश्चिम मॉनसून कर्नाटक, तमिलनाडु के अधिकांश हिस्सों, दक्षिण-पश्चिम बंगाल की खाड़ी और पूर्वी बंगाल के कुछ इलाकों की तरफ तेजी से आगे बढ़ रहा है। कर्नाटक, तटीय आंध्र प्रदेश, रायलसीमा और बंगाल की खाड़ी, तमिलनाडु और पूर्वोत्तर के कुछ हिस्सों में अगले दो दिनों में बारिश हो सकती है।
दक्षिण पश्चिम मॉनसून ने मंगलवार को कर्नाटक के कुछ हिस्सों और तमिलनाडु के अधिकतर क्षेत्रों में सक्रिय हो चुका है। मौसम विभाग के अनुसार दक्षिण-पश्चिम मॉनसून के लिए स्थिती अनुकूल बनी हुई है। इससे देश के कुछ राज्यों में लोगों को प्री-मॉनसून बारिश का सामना करना पड़ सकता है। दरअसल इस समय दक्षिण-पश्चिम मॉनसून दक्षिण आंतरिक कर्नाटक की तरफ से तमिलनाडु, बंगाल की खाड़ी और बंगाल की तरफ तेजी से आगे बढ़ रहा है।
