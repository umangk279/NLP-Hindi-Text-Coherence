राहुल गांधी ने भारतीय न्यायपालिका का मज़ाक उड़ाते हुए उसकी तुलना पाकिस्तान की न्यायपालिका से की है। 
कर्नाटक में फैसले के बाद कांग्रेस अध्यक्ष राहुल गांधी की एक आपत्तिजनक टिप्पणी सामने आई है। राहुल गांधी ने भारतीय न्यायपालिका का मज़ाक उड़ाते हुए उसकी तुलना पाकिस्तान की न्यायपालिका से की है। दो दिन के छत्तीसगढ़ दौरे पर रायपुर पहुंचे राहुल ने एक रैली को संबोधित करते हुए भारतीय जनता पार्टी और राष्ट्रीय स्वयंसेवक संघ पर निशाना साधा और कहा कि बीजेपी और आरएसएस देश की संस्थाओं को कमज़ोर करने की कोशिश कर रही हैं। उन्होंने कहा, आरएसएस देश की हर संस्थान में अपना रास्ता बना रही है। ऐसा पाकिस्तान या तानाशाही में होता है।
भाजपा ने राहुल गांधी के बयान की कड़ी आलोचना की है। भाजपा सांसद मीनाक्षी लेखी ने कांग्रेस अध्यक्ष राहुल गांधी के आपत्तिजनक बयान पर निशाना साधते हुए कहा कि राहुल को किसी भी संवैधानिक संस्था पर भरोसा नहीं है।
