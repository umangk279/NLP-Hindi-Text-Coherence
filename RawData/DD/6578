विबंलडन में हुआ बड़ा उलटफेर। महिला एकल में मारिया शारापोवा और गर्बाइन मुगुरूजा पहले दौर में ही हुईं बाहर। रोजर फेडरर कड़े संघर्ष के बाद दूसरे दौर में पहुंचे। राफेल नडाल दूसरे दौर में, वहीं दुनिया के चौथे नंबर के खिलाड़ी डोमिनिक थीम भी पहले ही दौर में हारे  
आठ बार के चैंपियन स्विट्जरलैंड के रोजर फेडरर को विंबलडन के दूसरे दौर में पहुंचने के लिए कड़ा संघर्ष करना पड़ा। 86वीं रैंकिंग वाले दक्षिण अफ्रीका के लॉयड हैरिस को फेडरर ने 3-6, 6-1, 6-2, 6-2 से हराया।
स्पेन के राफेल नडाल ने जापान के युचि सुगिता को 6-3, 6-1, 6-3 से हराकर दूसरे दौर में प्रवेश किया । वहीं दुनिया के चौथे नंबर के खिलाड़ी डोमिनिक थीम को पहले दौर में हार का सामना करना पड़ा।
विंबलडन के दूसरे दिन महिला एकल में पूर्व विजेताओं मारिया शारापोवा और गर्बाइन मुगुरूजा को पहले दौर में ही उलटफेर का शिकार होना पड़ा। शारापोवा चोट के कारण अपना खेल पूरा नहीं कर सकी, वहीं मुगुरूजा को बीटरीज हदाद माइया ने सीधे सेटों में 6-4, 6-4 से हराया।
