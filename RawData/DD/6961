सिक्किम क्रांतिकारी मोर्चा के अध्यक्ष प्रेम सिंह गोले के नेतृत्व में एक प्रतिनिधिमंडल ने राज्यपाल गंगा प्रसाद से मुलाकात कर राज्य में सरकार बनाने का दावा पेश किया. 
हालांकि गोले ने यह नहीं बताया कि उनका मोर्चा किसे विधायक दल का नेता चुनेगा. सिक्किम क्रांतिकारी मोर्चा ने विधान सभा चुनाव में 17 सीटें हासिल की हैं. राज्य विधानसभा की 32 सीटें हैं. मोर्चे को स्पष्ट बहुमत मिला है. पांच बार सिक्किम में सरकार चलाने वाली सिक्किम डेमोक्रेटिक को 15 सीटें हासिल हुई हैं.
