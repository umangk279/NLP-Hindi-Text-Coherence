छत्तीसगढ़ के सुकमा जिले में एक माओवादी हमले में दो सुरक्षाकर्मी शहीद हो गए और एक मजदूर मारा गया। माओवादियों ने चिंतागुफा के पास भेज्जी इलाके में सडक निर्माण स्थल पर हमला किया। गोलीबारी में डीआरजी के दो सहायक पुलिसकर्मी शहीद हो गए और छह अन्य सुरक्षाकर्मी घायल हो गए।   
छत्तीसगढ़ में उग्रवाद प्रभावित बस्तर क्षेत्र के सुकमा जिले में एक माओवादी हमले में दो सुरक्षाकर्मी शहीद हो गए और एक मजदूर मारा गया। माओवादियों ने चिंतागुफा के पास भेज्जी इलाके में सडक निर्माण स्थल पर हमला किया और एक मजदूर की हत्या कर दी। माओवादियों ने निर्माण स्‍थल की सुरक्षा में तैनात सीआरपीएफ, विशेष कार्यबल और जिला रिजर्व गार्ड के जवानों पर गोलीबारी की। सुरक्षाकर्मियों ने भी जवाबी कार्रवाई की। गोलीबारी में डीआरजी के दो सहायक पुलिसकर्मी शहीद हो गए और छह अन्य सुरक्षाकर्मी घायल हो गए। घायल जवानों को उपचार के लिए हेलीकाप्टर से रायपुर भेजा गया है।
