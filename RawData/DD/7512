मौजूदा युवा विश्व चैम्पियन साक्षी और पी बासुमतारी ने कोलोन मुक्केबाजी विश्व कप के फाइनल में पहुंच कर देश के लिए 2 पदक पक्के कर दिए है। वहीं पिंकी रानी और परवीन प्रतियोगिता के सेमीफाइनल में हार गई जिसके कारण उन्हे कांस्य पदक से संतोष करना पड़ेगा 
18 साल की साक्षी ने थाईलैंड की तिंताबथाई प्रीदाकामोन के खिलाफ 5-0 की जीत के साथ अपनी प्रतिभा की झलक दिखाई। पूर्व जनियर वर्ल्ड चैम्पियन का फाइनल में 2018 राष्ट्रमंडल खेल रजत पदक विजेता आयरलैंड की माइकेला वाल्श से सामना होगा। महिलाओ की 64 किग्रा वर्ग में पी बासुमतारी ने डेनमार्क की आइजा दिट्टे को हराने में सफलतका पाई।
स्वर्ण पदक के लिए मुकाबला में इस 26 साल की भारतीय खिलाड़ी का सामना चीन ती चेनग्यू यांग से होगा। स्ट्रैंड्जा मुक्केबाजी में स्वर्ण पदक विजेता मैसनाम भी फाइनल में पहुंच गयी है। छोटे ड्रा के कारण वह सीधे फाइनल में खेलेंगीं। राष्ट्रमंडल खेलों की कांस्य पदक विजेता पिंकी रानी को 51 किलो वर्ग के सेमीफाइनल में हार का सामना करना पड़ा।
इंडिया ओपन की स्वर्ण पदक विजेता पिंकी रानी को आयरलैंड की कार्ले मैकनौल ने हराया जबकि इंग्लैंड की मुक्केबाज पैगे मुरने ने प्रवीण को शिकस्त दी। भारत ने इस प्रतिष्ठित टूर्नामेंट में सात सदस्यीय दल भेजा है। टूर्नामेंट में 21 देशों की मुक्केबाज 17 भार वर्गो में हिस्सा ले रहीं हैं।
