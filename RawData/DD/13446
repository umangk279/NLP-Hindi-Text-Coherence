शिखर पर  पहुंचा शेयर बाजार , पावर और फाइनेंस कंपनियों में तेजी से सेंसेक्स 282 अंक उछलकर अब तक के सर्वोच्च स्तर 36,548. पर हुआ बंद , निफ्टी ने भी छुआ 11 हजार का आकंड़ा. 
शेयर बाजार के लिए आज का दिन बहुत खास रहा, सेंसेक्स ने जहां रिकॉर्ड हाई पर ओपनिंग और क्लोजिंग दी, वहीं निफ्टी भी करीब 6 महीने बाद 11,000 के पार बंद होने में कामयाब रहा। सेंसेक्स 282 अंक चढ़कर 36,548 के नए रिकॉर्ड स्तर पर बंद हुआ तो वहीं, निफ्टी 75 अंक चढ़कर 11,023 के स्तर पर बंद हुआ। निफ्टी 1 फरवरी 2018 के बाद 11,000 के ऊपर बंद होने में कामयाब रहा। 
चांदी के भाव में गुरुवार को बड़ी गिरावट देखने को मिली। मांग घटने से चांदी के भाव 365 रुपए गिर गए। सोने में भी हल्की गिरावट देखी गई। वैश्विक बाजारों के कमजोर रुख और स्थानीय आभूषण विनिर्माताओं की मांग घटने से सर्राफा बाजार में सोना गुरूवार को 235 रुपए टूटकर 30145 रुपए प्रति दस ग्राम पर आ गया। वहीं औद्योगिक इकाइयों तथा सिक्का विनिर्माताओं की मांग घटने से चांदी भी 365 रुपए के नुकसान से 38765 रुपए प्रति किलोग्राम पर आ गई।
