एशियाई ओलंपिक मुक्केबाजी क्वालीफायर्स में मनीष कौशिक और आशीष कुमार ने क्वार्टर फाइनल में स्थान बनाया. 
विश्व चैम्पियनशिप कांस्य पदक विजेता मनीष कौशिक और एशियाई खेलों के रजत पदक विजेता आशीष कुमार ने ओलंपिक मुक्केबाजी क्वालीफायर्स के क्वार्टर फाइनल में जगह बना ली है। मनीष को 63 किग्रा वर्ग में  ताईवान के एन लाई पर 5-0 से जीत दर्ज करने में कामयाबी पाई। राष्ट्रमंडल खेलों के रजत पदक विजेता मनीष का सामना अंतिम 8 में मंगोलिया के चिंगजोरिग बातारसुख से होगा। 
इससे पहले आशीष कुमार ने 75 किग्रा वर्ग में किर्गीस्तान के चौथी वरीयता प्राप्त ओमुरबेक बेकजीगिट पर एकतरफा मुकाबले में 5-0 से जीत दर्ज की। उनका अगला मुकाबला इंडोनेशिया के मिखाइल राबर्ड मुसकिता से होगा। आशीष अगर सेमीफाइनल में जगह बनाने में सफल रहे तो उनकी जुलाई अगस्त में टोक्यो में होने वाले ओलंपिक खेलों में जगह पक्की हो जाएगी।
