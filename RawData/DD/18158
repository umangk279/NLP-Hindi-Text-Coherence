गुजरात दौरे पर प्रधानमंत्री मोदी ने देश को सन्देश देते हुए कहा कि गौ भक्ति के नाम पर हिंसा बर्दाश्त नहीं की जाएगी और साथ ही भारत को अहिंसा की भूमि बताया। 
प्रधानमंत्री नरेंद्र मोदी आज से गुजरात के दो दिवसीय दौरे पर हैं। पीएम मोदी ने साबरमती आश्रम के शताब्दी समारोह में हिस्सा लिया। साबरमती आश्रम में गांधीजी से जुड़ी स्मृतियों को देखा साथ ही महात्मा गांधी के आध्यात्मिक गुरू श्रीमद राजचंद्रजी की स्मृति में सिक्का और डाक टिकट जारी किया। उन्होंने वहां पर वृक्षारोपण भी किया और साबरमती आश्रम में चरखा भी चलाया।
प्रधानमंत्री नरेंद्र मोदी ने साबरमती आश्रम में महात्मा गांधी के आध्यात्मिक गुरु कहे जाने वाले श्रीमद रामचंद्र को महापुरुष बताते हुए कहा कि हमें उन्हें पीढ़ी-दर पीढ़ी याद रखना चाहिए। साथ ही ने कहा कि अगर हमने गांधीजी को विश्व में शांति के मसीहा के रुप में स्थापित किया होता तो यूएन महासचिव साबरमती आकर विश्व में शांति के लिए प्रेरणा लेते। प्रधानमंत्री नरेंद्र मोदी ने कहा गौ भक्ति के नाम पर हिंसा नहीं की जाएगी बर्दाश्त और साथ ही भारत को अहिंसा की भूमि बताया।
साबरमती आश्रम में प्रधानमंत्री नरेन्द्र मोदी ने आज वर्तमान माहौल के प्रति पीड़ा और नाराजगी जाहिर करते हुए कहा कि गोरक्षा के नाम किसी इंसान को मारने का हक नहीं है। पीएम ने कहा कि विनोबा भावे और महात्मा गांधी का जीवन हमें अहिंसा नहीं सिखाता।
इससे पहले अहमदाबाद हवाई अड्डे पर प्रधानमंत्री मोदी का स्वागत राज्यपाल ओ पी कोहली, मुख्यमंत्री विजय रुपाणी और वरिष्ठ अधिकारियों ने किया। अहमदाबाद हवाई अड्डे पर प्रधानमंत्री के स्वागत में खास कार्यक्रम का भी आयोजन किया गया जिसे पीएम मोदी ने संबोधित किया।
साबरमती आश्रम के बाद प्रधानमंत्री राजकोट में एक रोड शो में भाग लेगें और इस दौरान प्रधानमंत्री दिव्यांग जनों को सहायक किट प्रदान करेगें साथ ही आजी बांध का दौरा भी करेगें।
