पनामा पेपर लीक मामले से पाकिस्तान की राजनीति में एक बार फिर भूचाल आ गया है। इस मामले की जांच के लिए बने पनामा जांच पैनल ने नवाज़ शरीफ और उनके परिवार के ख़िलाफ़ भ्रष्टाचार का केस दायर करने की अनुशंसा की है। जिसके बाद विपक्ष नवाज शरीफ का इस्तीफ़ा मांग रहा है। नवाज शरीफ ने इस्तीफ़ा देने से इंकार किया है। 
 पाकिस्तान के प्रधानमंत्री नवाज शरीफ की मुश्किलें बढ़ती जा रही हैं। दरअसल पनामा पेपर लीक मामले में प्रधानमंत्री और उनके परिवार के सदस्यों के नाम आने से पाकिस्तान की राजनीति में बवाल मचा हुआ है। देश के सभी विपक्षी दलों ने उनसे जांच पूरी होने तक पद छोड़ने की मांग की है।
