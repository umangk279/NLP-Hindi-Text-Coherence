पुलावामा हमले की अंतरराष्ट्रीय स्तर पर निंदा हो रही है, पुर्तगाली संसद ने एक सुर में की हमले निंदा करते हुए कहा आतंक के खिलाफ सभी देश उठाए सामुहिक कदम। 
जम्मू-कश्मीर के पुलवामा में हुए आतंकी हमले की अंतर्राष्ट्रीय स्तर पर निंदा जारी है। पुर्तगाल की संसद ने हमले की सर्वसम्मति से निंदा की। पुर्तगाली संसद की नेशनल असेंबली के पूर्ण सत्र में एक बयान जारी कर पुलवामा आतंकी हमले की निंदा कर पीड़ित परिवारों के प्रति संवेदना व्यक्त की गई। पुर्तगाल ने आतंकवाद के सभी रूपों की कड़ी निंदा की और आतंकवाद के खिलाफ सामूहिक लड़ाई के लिए प्रतिबद्धता जताई।
