 उत्पादकता बढ़ेगी और जीडीपी वृद्धि की गति और तेज होगी। जीएसटी से कर प्रशासन और अनुपालन में सुधार होने से सरकार का राजस्व भी बढ़ेगा।   
भारत में आजादी के बाद का सबसे बड़ा कर सुधार माने जा रहे जीएसटी प्रणाली को 30 जून की रात को राष्ट्रपति प्रणब मुखर्जी और प्रधानमंत्री नरेन्द्र मोदी ने बटन दबाकर लागू किया। अंतर्राष्‍ट्रीय साख निर्धारक संस्‍था मूडीज की निवेशक सेवा इकाई ने कहा है कि वस्‍तु और सेवा कर लागू होने से भारत में आर्थिक विकास दर तथा कर संग्रह दोनों बढ़ेंगे जिससे देश की ऋण साख बेहतर होगी। 
मूडीज़ के उपाध्‍यक्ष विलियम फॉस्‍टर के अनुसार मध्‍य अवधि में वस्‍तु और सेवाकर से उत्‍पादकता बढ़ेगी जिससे सकल घरेलू उत्‍पाद में वृ‍द्धि होगी और कारोबार के लिए अनुकूल माहौल बनेगा।
मूडीज के उपाध्यक्ष (सावरेन जोखिम समूह) विलियम फोस्टर ने कहा, 'जीएसटी से मध्यम अवधि में कारोबार सुगमता बढ़ने, राष्ट्रीय बाजार का एकीकरण होने और विदेशी निवेश स्थल के तौर पर भारत का आकर्षण बढ़ने से हमारा मानना है कि उत्पादकता बढ़ेगी और जीडीपी वृद्धि की गति और तेज होगी। जीएसटी से कर प्रशासन और अनुपालन में सुधार होने से सरकार का राजस्व भी बढ़ेगा।
फोस्टर ने यह भी कहा कि 'दोनों ही भारत की क्रेडिट रेटिंग के लिहाज से सकारात्मक होंगे, कमजोर राजस्व आधार की वजह से ही इसमें अड़चन बनी हुई थी.' मूडीज की भारत के लिये सकारात्मक परिदृश्य के साथ 'बीएए 3' रेटिंग है।
