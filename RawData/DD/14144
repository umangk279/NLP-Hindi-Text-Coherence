मौसम विभाग का कहना है कि '6 से 8 मई के बीच हिमाचल प्रदेश के कई क्षेत्रों में बारिश की आशंका है। वहीं, शिमला, सोलन, हमीरपुर, मंडी, कंगड़ा और उना जिलों के लिए 7 और 8 मई के लिए तूफान और तेज हवा की चेतावनी जारी की गई है   
मौसम की उथल-पुथल अभी जारी है और अगले कुछ दिन कई राज्यों के लिए परेशानी का सबब बन सकते हैं. सोमवार को ही राजस्थान के कई जिलों, विशेषकर सीमावर्ती इलाकों में मौसम विभाग ने रेत की आंधी की आशंका जताई है.
बारिश और आंधी की चेतावनी के बीच हरियाणा में सभी सरकारी और प्राइवेट स्कूलों को 7 और 8 मई को बंद रखने के निर्देश दिए गए हैं.
मौसम विभाग के अनुसार दिल्ली-एनसीआर के साथ 13 राज्यों में बारिश के साथ आंधी-तूफान आने की आशंका है. पिछले हफ्ते आंधी और बिजली गिरने के चलते पांच राज्यों में 300 से ज्यादा लोग घायल हो गए, जबकि 100 से ज्यादा लोगों की मौत हो गई. उत्तर प्रदेश में अधिकतम मौतों की सूचना मिली
मौसम विभाग का कहना है कि '6 से 8 मई के बीच हिमाचल प्रदेश के कई क्षेत्रों में बारिश की आशंका है. वहीं शिमला, सोलन, हमीरपुर, मंडी, कांगड़ा और उना जिलों के लिए 7 और 8 मई के लिए तूफान और तेज हवा की चेतावनी जारी की गई है. पंजाब में अगले 48-72 घंटों में बारिश और तेज हवाओं की आशंका है.
उत्तराखंड की बात करें तो सोमवार को सिर्फ 15 मिनट के तेज अंधड़ और तूफान ने गोपेश्वर से चमोली, पीपलकोटी तक खासा नुकसान पहुंचाया. कई घरों की छतें उखड़ गईं, कई जगहों पर पेड़ और हाईटेंशन तार भी टूटे. हालांकि जानमाल के नुकसान की कोई सूचना नहीं मिली है. मौसम विभाग का ये भी कहना है कि  आठ और नौ मई को पूरे प्रदेश में कहीं-कहीं ओलावृष्टि और आंधी आने की संभावना है. इसके अलावा उत्तर प्रदेश के पश्चिमी इलाकों में भी मौसम के बिगड़ने की आशंका व्यक्त की जा रही है.
इसके अलावा, जम्मू कश्मीर, असम, मेघालय, नागालैंड, मणिपुर, मिजोरम और त्रिपुरा के कुछ इलाकों में भारी बारिश हो सकती है.
