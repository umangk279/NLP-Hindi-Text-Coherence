पंजाब में आम आदमी पार्टी को बड़ा झटका, फतेहगढ़ से सांसद हरिंदर सिंह खालसा भाजपा में हुए शामिल, अरुण जेटली की मौजूदगी में ग्रहण की सदस्यता।    
लोकसभा चुनाव से पहले पंजाब में आम आदमी पार्टी को बड़ा झटका लगा है। आम आदमी पार्टी के नेता और सांसद हरिंदर सिंह खालसा ने भाजपा का दामन थाम लिया है। दिल्ली में वित्त मंत्री अरुण जेटली की मौजूदगी में हरिंदर सिंह खालसा भाजपा में शामिल हुए। आप ने पार्टी विरोधी गतिविधियों का आरोप लगाते हुए खालसा को पार्टी से निलंबित कर दिया था। हरिंदर सिंह खालसा मौजूदा समय में पंजाब के फतेहगढ़ साहिब से सांसद हैं। 
