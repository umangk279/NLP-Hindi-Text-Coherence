जापान के प्रधानमंत्री शिंज़ो आबे आज से दो दिन के गुजरात दौरे पर हैं। अहमदाबाद पहुंचने पर उनका गर्मजोशी के साथ स्वागत किया गया। प्रधानमंत्री नरेंद्र मोदी स्वयं उनकी अगवानी के लिए हवाई अड्डे पर पहुंचे। पीएम शिंज़ो आबे को एयरपोर्ट पर गार्ड ऑफ़ ऑनर दिया गया। 
 पीएम मोदी और उनके जापानी समकक्ष शिंज़ो आबे ने एयरपोर्ट से साबरमती आश्रम तक ऐतिहासिक रोड शो किया। पीएम शिंज़ो आबे और उनकी पत्नी आकी आबे रोड शो में भारतीय परिधान में नज़र आए। रोड शो के दौरान एयरपोर्ट से साबरमती आश्रम के बीच जगह-जगह भारत के विभिन्न राज्यों के लोक कलाकारों ने वहां की संस्कृतियों की रंगारंग प्रस्तुति दी।
