देश में कोरोना वायरस से संक्रमित लोगों की संख्या 2 लाख 76 हजार को पार कर गई है। स्वास्थ्य मंत्रालय के आंकड़ों के मुताबिक देश में एक्टिव मरीजों की संख्या 1,33,632 है, जबकि स्वस्थ हुए लोगों का आंकड़ा बढ़कर 1,35,205 हो गया है। 
लॉकडाउन में ढील के बीच भारत में कोरोना वायरस के मामले बढ़ते जा रहे हैं। देश में कोरोना वायरस से संक्रमित लोगों की संख्या 2 लाख 76 हजार को पार कर गई है, लेकिन राहत देने वाली बात यह है कि देश में कोरोना के एक्टिव मामलों से ज्यादा संख्या स्वस्थ हो चुके लोगों की है।
स्वास्थ्य मंत्रालय द्वारा जारी किए गए आंकड़ों के मुताबिक देश में एक्टिव मरीजों की संख्या 1,33,632 है, जबकि स्वस्थ हुए लोगों का आंकड़ा बढ़कर 1,35,205 हो गया है। इस तरह स्वस्थ हुए मरीजों की संख्या 50 फीसद से उपर पहुंच गई है। वहीं, महाराष्ट्र पुलिस में बीते 48 घंटों के दौरान कोरोना वायरस का कोई नया केस नहीं आया है।
भारत में लगातार कोरोना वायरस के मामले तेज़ी से बढ़ते जा रहे हैं। यही वजह है कि अब संक्रमित मामलों की संख्या में भारत दुनिया में पांचवें स्थान पर आ गया है. यह बात भारत के लिहाज़ से बेहद चिंताजनक है। कोरोना वायरस के मामलों के लिहाज़ से अब भारत से आगे सिर्फ अमरीका, ब्राज़ील, रूस और यूके हैं।
