उत्तर कोरिया ने देश और विदेश में रहने वाले सभी कोरियाई लोगों के लिए घोषणा की है कि वे बिना किसी अन्य देश की सहायता के दोनों कोरियाई देशों के एकीकरण के लिए प्रयास करें। 
उत्तर कोरिया ने देश और विदेश में रहने वाले सभी कोरियाई लोगों के लिए घोषणा की है कि वे बिना किसी अन्य देश की सहायता के दोनों कोरियाई देशों के एकीकरण के लिए प्रयास करें। देश के राष्ट्रीय मीडिया ने इसके साथ यह भी कहा है कि उत्तर कोरिया एकीकरण के रास्ते में आने वाली सभी चुनौतियों का सामना करेगा। सरकार और राजनीतिक दलों की एक संयुक्त बैठक के बाद घोषणा में कहा गया है कि इससे सैन्य तनाव कम होगा और कोरिया प्रायद्वीप में शांति का माहौल बढ़ेगा। घोषणा में कहा गया है कि यह वर्ष उत्तर और दक्षिण कोरिया दोनों के लिए महत्वपूर्ण है क्योंकि यह उत्तर कोरिया की स्थापना की 70वीं वर्षगांठ का वर्ष है और दक्षिण कोरिया में अगले महीने शीतकालीन ओलंपिक खेल हो रहे हैं। 
