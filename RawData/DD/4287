कांग्रेस-शिवसेना और NCP की याचिका पर सुप्रीम कोर्ट में चल रही सुनवाई को कोर्ट ने कल तक के लिए टाल दिया है, महाराष्ट्र में सरकार गठन के विवाद को लेकर दायर याचिका की गई थी। 
महाराष्ट्र के सियासी गतिरोध पर सुनवाई करते हुए सुप्रीम कोर्ट ने इसे कल तक के लिए टाल दिया है। इस मामले में सुप्रीम कोर्ट ने केंद्र और महाराष्ट्र सरकार को नोटिस जारी किया है। उच्चतम न्यायालय ने देवेंद्र फडणवीस और अजित पवार को भी नोटिस जारी किया है। शिवसेना, राकांपा और कांग्रेस ने उच्चतम न्यायालय से कहा कि उनके पास महाराष्ट्र विधानसभा में बहुमत है और देवेंद्र फडणवीस के पास सदन में बहुमत साबित करने के लिए पर्याप्त संख्याबल नहीं है।
न्यायमूर्ति एन वी रमन, न्यायमूर्ति अशोक भूषण और न्यायमूर्ति संजीव खन्ना की पीठ के समक्ष गठबंधन की ओर से पेश हुए वरिष्ठ वकील कपिल सिब्बल ने कहा, ‘‘यदि फडणवीस के पास संख्या बल है, तो उन्हें सदन के पटल पर यह साबित करने दें, अन्यथा महाराष्ट्र में सरकार बनाने के लिए हमारे पास संख्या बल है।’’
