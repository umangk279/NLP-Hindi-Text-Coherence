भ्रष्टाचार और बेनामी संपत्ति के मामले में आरजेडी अध्यक्ष लालू यादव और उनके परिवार की मुश्किलें कम होती नहीं दिख रही हैं। सूत्रों के अनुसार आयकर विभाग सोमवार को मीसा भारती और शैलेश कुमार के खिलाफ आपराधिक मामला दर्ज कर सकता है।   
 आयकर विभाग ने नोटिस भेजकर लालू की बेटी मीसा भारती और दामाद शैलेश को पूछताछ के लिए बुलाया है। इससे पहले भी विभाग ने इन दोनों से जून में पूछताछ की थी। वहीं लालू यादव की पत्नी रावड़ी देवी और बेटे तेजस्वी के खिलाफ भी जल्द ही आरोप पत्र दाखिल हो सकता है। यह आरोपपत्र दिल्ली की कोर्ट में दायर किया जाएगा। इनमें से चार मामले दिल्ली के और दो पटना के हैं।
भ्रष्टाचार और बेनामी संपत्ति के मामले में आरजेडी अध्यक्ष लालू यादव और उनके परिवार की मुश्किलें कम होती नहीं दिख रही है। सूत्रों के अनुसार आयकर विभाग सोमवार को मीसा भारती और शैलेश कुमार के खिलाफ आपराधिक मामला दर्ज कर सकता है।
इसके अलावा विभाग ने लालू के बेटे तेजस्वी यादव और पत्नी राबड़ी देवी के खिलाफ आरोपपत्र दायर करने की भी तैयारी कर ली है। यह आरोपपत्र दिल्ली की कोर्ट में दायर किया जाएगा। इनमें से चार मामले दिल्ली के और दो पटना के हैं।
ताज़ा मामले में आयकर विभाग ने नोटिस भेजकर लालू की बेटी मीसा भारती और दामाद शैलेश को पूछताछ के लिए बुलाया है। इससे पहले भी विभाग ने इन दोनों से जून में पूछताछ की थी और अब दिल्ली में एक बार फिर से पूछताछ करना चाहता है। विभाग ये जानने की कोशिश करेगा कि कैसे इन दोनों ने मुखौटा कंपनियों का इस्तेमल कर दिल्ली में महंगी प्रापर्टी खरीदी। लालू का परिवार इस मामले में विरोधियों के निशाने पर है।
गौरतलब है कि इसी साल 21 जून को मीसा भारती और उनके पति शैलेश कुमार आयकर विभाग के सामने पेश हुए थे और दोनों से करीब छह घंटे तक पूछताछ की गई थी।
इससे पहले आयकर विभाग ने दिल्ली से पटना तक लालू यादव के परिवार की कई बेनामी संपत्तियां जब्त की थीं, जिनमें लालू की पत्नी राबड़ी देवी, उनके पुत्र तेजस्वी यादव, बेटी मीसा भारती, दामाद शैलेश कुमार और लालू की अन्य दो बेटियों रागिनी और चंदा यादव की बेनामी संपत्तियां शामिल हैं।
जब्त की गई इन सभी संपत्तियों की दस्तावेजों में कीमत बाजार मूल्य से काफी कम दिखायी गयी है । इसके अलावा आईआरसीटीसी होटल के मामले में भी लालू परिवार के खिलाफ जांच चल रही है और इस मामले में लालू के दिल्ली समेत कई ठिकानों पर छापेमारी भी हो चुकी है ।
