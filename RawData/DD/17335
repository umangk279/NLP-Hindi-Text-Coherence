अमेरिका का ह्यूस्टन शहर तेज बारिश और बाढ़ की चपेट में। तूफान हार्वे के चलते अब तक 5 लोगों की मौत।    
 अमेरिका का चौथा सबसे बड़ा शहर ह्यूस्टन तेज बारिश और बाढ़ की चपेट में है। तूफान हार्वे के चलते यहां घुटनों तक पानी पहुंच चुका है और राजमार्गों और सड़कें, नदियों में बदल गई हैं। इससे अब तक 5 लोगों की मौत हो गई है। 
इस तूफान में कई इलाकों में बड़े पैमाने पर क्षति हुई है। रॉकपोर्ट शहर सबसे ज़्यादा प्रभावित है। शहर में कई इमारतें बर्बाद हो गई हैं। 'हार्वे' के चलते गैसोलीन की आपूर्ति ठप होने के कारण अमेरिका में तेल रिफाइनरियां बंद हो रही हैं।इस बीच टेक्सास में आए तूफान के बाद ह्यूस्टन विश्विद्यालय में बाढ़ में फंसे करीब 200 भारतीय छात्रों को सुरक्षित निकाल लिया गया है।
