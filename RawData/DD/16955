नई दिल्ली में राष्ट्रीय आपदा प्रबंधन प्राधिकरण ने अपना 13वां स्थापना दिवस के मौके पर राजनाथ सिंह ने कहा कि आपदाएं सरहद देखकर नहीं आती हैं, इसलिए मानवता से जुड़े इस मुद्दे पर पूरी दुनिया का एकजुट होना जरुरी है 
 केंद्रीय गृहमंत्री राजनाथ सिंह ने कहा है कि बाढ़ से जुड़ी आपदाओं को कम करने के लिए देशों के बीच आपसी तालमेल बढ़ाने की जरुरत है, खासतौर से नदी जल प्रवाह से जुड़े आंकड़ों की साझेदारी होनी चाहिए।
नई दिल्ली में राष्ट्रीय आपदा प्रबंधन प्राधिकरण ने अपना 13वां स्थापना दिवस के मौके पर राजनाथ सिंह ने कहा कि आपदाएं सरहद देखकर नहीं आती हैं, इसलिए मानवता से जुड़े इस मुद्दे पर पूरी दुनिया का एकजुट होना जरुरी है। एनडीएमए के स्थापना दिवस पर सांस्कृतिक विरासत सुरक्षा और नाव सुरक्षा को लेकर गाइडलाइंस जारी किए गए तो चेन्नई बाढ़ से सीखे गए सबकों को लेकर एक रिपोर्ट भी जारी की गई।
एनडीएमए ने पिछले साल स्कूल सुरक्षा नीति पर राष्ट्रीय आपदा प्रबंधन दिशा-निर्देश जारी किये थे। स्थापना दिवस के मौके पर सभी  देश में स्कूल सुरक्षा नीति को लागू करने के लिए रोड मैप,  और महत्वपूर्ण चुनौतियों पर विचार-विमर्श किया गया। इस मौके पर गृहमंत्री ने कहा कि आपदा प्रबंधन में भारत दुनिया के अग्रणी देशों में शुमार हुआ है, लेकिन आपदाओं से उत्पन्न होनेवाले खतरों को कम करने के उपायों को और मज़बूत किए जाने की जरुरत है।
