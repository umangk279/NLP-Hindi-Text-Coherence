केंद्रीय प्रत्‍यक्ष कर बोर्ड-सीबीडीटी ने कोविड-19 आपदा के दौरान आयकर दाताओं के 21 लाख से अधिक मामलों को निपटाते हुए 71,229 करोड़ रुपये से अधिक का रिफंड जारी किया है। 
सीबीडीटी ने कहा है कि इस दौरान 19 लाख आयकर दाताओं के मामले निपटाते हुए 24,603 करोड़ रुपये का रिफंड जारी हुआ। इसके अलावा 46,690 करोड़ रुपये का रिफंड निगमित क्षेत्र को जारी किया गया। इसमें यह भी कहा कि सरकार ने आयकर दाताओं को बिना किसी परेशानी के आयकर संबंधित सेवाओं की पूर्ति के लिए व्‍यापक इंतजाम किए हैं। सीबीडीटी ने यह भी कहा है कि इस साल 31 अगस्‍त तक रिफंड से संबंधित सभी मांग को प्राथमिकता के आधार पर निपटा दिया जाएगा।
