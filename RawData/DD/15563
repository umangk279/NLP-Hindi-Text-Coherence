विश्व की 14वें नंबर की खिलाड़ी जुलिया जार्जिस ने कैरोलीन वोज्नियाकी को 6-4,7-6 से हराकर ऑकलैंड क्लासिक टेनिस टूर्नामेंट जीत लिया है. ये उनका लगातार तीसरा खिताब भी है. 
जार्जिस को विश्व की तीसरे नंबर की खिलाड़ी के ख़िलाफ़ फ़ाइनल मुक़ाबले में ज्यादा परेशानी का सामना नहीं करना पड़ा और अपने पावरफुल सर्विस तथा जबरदस्त फोरहैंड से उन्होंने डेनमार्क की खिलाड़ी को लंबी रैलियां नहीं खेलने दी.
29 साल की जर्मन खिलाड़ी वर्ष 2010 के बाद से लगातार ऑकलैंड में खेल रही हैं और उन्होंने इसी के साथ लगातार 14 मैच जीतने की उपलब्धि भी दर्ज कर ली. यह जुलिया का लगातार तीसरा खिताब भी है. इससे पहले मॉस्को में तथा झुआई में डब्ल्यूटीए एलीट ट्रॉफी जीती थी.
