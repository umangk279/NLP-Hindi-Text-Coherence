दिल्ली के विधानसभा चुनाव में इस बार 1 करोड़ 47 लाख 86 हजार 382 मतदाता वोट डालेंगे. इनमें 2 लाख 32 हजार 815 मतदाता ऐसे हैं जो पहली बार मताधिकार का इस्तेमाल करेंगे।  इस तरह पिछले विधानसभा चुनाव की तुलना में इस बार करीब 14.77 लाख अधिक मतदाता हैं। चुनाव अधिकारियों के अनुसार बुजुर्ग नागरिकों को मतदान केंद्र तक ले जाने और फिर घर छोड़ने की सुविधा भी दी जाएगी। 
दिल्ली के विधानसभा चुनाव में इस बार 1 करोड़ 47 लाख 86 हजार 382 मतदाता वोट डालेंगे. दिल्ली में मुख्य निर्वाचन अधिकारी रणबीर सिंह ने बताया कि इस बार के चुनाव में कुल 2 लाख 32 हजार 815 मतदाता ऐसे हैं जो पहली बार मताधिकार का इस्तेमाल करेंगे। दिल्ली चुनाव में बुजुर्ग नागरिकों को मतदान केंद्र तक ले जाने और फिर घर छोड़ने की सुविधा के लिए चुनाव आयोग ने रजिस्ट्रेशन की आखिरी तारीख आज तक के लिए बढ़ा दी है. पिक एंड ड्रॉप नाम की इस सुविधा की पहले 31 जनवरी तक आखिरी तारीख थी। 
 दिल्ली चुनाव अधिकारियों ने बुज़ुर्ग मतदाताओं की पहचान की है तथा उन्हें लेकर वह काफी उत्साहित भी हैं साथ ही वह यह सुनिश्चित कर रहें हैं कि ऐसे बुजुर्ग मतदाता अपने मताधिकार का अवश्य इस्तेमाल करें। चुनाव आयोग के अनुसार बुज़ुर्ग मतदाताओं के लिए हर संभव इंतज़ाम किये जाएंगे तथा मतदान करने में भी उन्हें प्राथमिकता दी जाएगी ताकि उन्हें कतार में न लगना पड़े.। मुख्य निर्वाचन अधिकारी रणबीर सिंह ने बताया कि मतदान केंद्र पर उन्हें फूलों का गुलदस्ता देकर उनका स्वागत किया जाएगा और चुनाव कर्मी उनके साथ सेल्फियां लेंगे.
दिल्ली के मुख्य निर्वाचन अधिकारी रणबीर सिंह ने यह भी कहा कि जो सुविधाएं उन्हें 2019 के लोकसभा चुनाव के दौरान मिली थी उन सभी सुविधाओं के वह अब भी अधिकारी होंगे।  अभी तक दिल्ली में करीब 600 बुजुर्ग नागरिकों ने पिक एंड ड्रॉप की  सुविधा लिए आवेदन किया है.
