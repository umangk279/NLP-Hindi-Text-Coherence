सरकार ने ऐतिहासिक रूप से संरक्षित इमारतों को पर्यटकों के लिए खोलने की इजाज़त दे दी है। 6 जुलाई से सिर्फ उन्हीं इमारतों को खोला जाएगा जो नॉन-कंटेनमेंट जॉन में हैं। 
केंद्र सरकार ने 6 जुलाई से देश भर के एएससाई द्वारा देख रेख किये जा रहे स्मारकों को खोलने का फैसला लिया हैं। संस्कृति मंत्री प्रहलाद पटेल ने इस बात की जानकारी ट्वीट के जरिये दी है कि सभी स्मारकों को 6 जुलाई के साथ पूर्ण सुरक्षा के साथ खोले जाने का फैसला ले लिया गया है। कन्टेन्टमेंट जोन में कोई भी केंद्र सरकार द्वारा देख भाल किये जा रहे स्मारक खोलने की अनुमति नही होगी। इसके लिये गृह मंत्रालय और स्वास्थ्य मंत्रालय द्वारा जारी प्रोटोकाल का पालन करना होगा। इसके साथ ही स्मारक को खोलने के सबंध में स्थानीय प्रसाशन के दिशा निर्देश का भी पालन करना होगा।
भ्रमण के लिए केवल ई टिकट ही जारी किया जा सकेगा। सभी आगंतुको को मास्क पहनना, थर्मल स्क्रीनिंग से गुजरना सहित सभी तय नियमो का पालन करना होगा। ग्रुप फोटोग्राफ की अनुमति नही दी जाएगी। इसके साथ ही अंदर केवल बोतल बंद पानी मिलेगा। खाने पैकेट को लेकर मनाही होगी।
 
