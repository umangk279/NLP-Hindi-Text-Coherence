प्रधानमंत्री नरेन्द्र मोदी ने आज फिलीपींस के लॉस बानोस में अंतरराष्ट्रीय चावल शोध संस्थान का दौरा किया। प्रधानमंत्री ने संस्थान में एक चावल फ़ील्ड प्रयोगशाला का उद्घाटन किया।  
 प्रधानमंत्री और संस्थान के महानिदेशक डॉ मैथ्यू मोरेल ने ज़मीन की खुदाई कर प्रयोगशाला का उद्घाटन किया और मिलकर एक पट्टिका का भी अनावरण किया। प्रधानमंत्री ने संस्थान को चावल की दो क़िस्मों के जीन भारत की तरफ़ से भेंट किये। भारत के चावल जीन पहली बार 1961 में संस्थान के जीन बैंक का हिस्सा बने थे। संस्थान की स्थापना से अब तक 20 भारतीय चावल के जीन इस बैंक का हिस्सा थे, ये संख्या अब 22 हो गई है। 
