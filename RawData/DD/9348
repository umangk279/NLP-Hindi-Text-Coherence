प्रधानमंत्री नरेंद्र मोदी ने मंगलवार को नई दिल्‍ली में अपनी विज्ञान प्रौद्योगिकी तथा नवाचार सलाहकार परिषद के सदस्‍यों के साथ बातचीत की. 
परिषद के सदस्‍यों ने विज्ञान और प्रौद्योगिकी के महत्‍वपूर्ण क्षेत्रों में नवाचार पालन और अनुसंधान के लिए उठाए जा रहे कदमों की जानकारी प्रधानमंत्री को दी. इस दौरान प्रधानमंत्री ने कहा कि विज्ञान, प्रौद्योगिकी तथा नवाचार के लाभ सामान्‍य जन, दैनिक समस्‍याओं के समाधान तथा लोगों के जीवन में सुगमता के लिए पहुंचने चाहिए.
प्रधानमंत्री ने परिषद के सदस्‍यों से शिक्षण संस्‍थानों, अनुसंधान और विकास प्रयोगशालाओं, उद्योग तथा विभिन्‍न सरकारी विभागों के लिए मजबूत संपर्क स्‍थापित करने की दिशा में काम करने का आग्रह ‍किया.
