हिमाचल प्रदेश में जहां गुरुवार को मतदान संपन्न हो गया, तो वहीं गुजरात में चुनाव प्रचार लगातार ज़ोर पकड़ता जा रहा है। भाजपा और कांग्रेस दोनों ही दल जनता से संवाद स्थापित करने में लगे हुए हैं, तो वहीं कुछ नए राजनीतिक खिलाड़ी अपनी मौजूदगी दर्ज कराने की कोशिश कर रहे हैं। 
 हिमाचल प्रदेश में विधानसभा चुनाव खत्म हो गए तो गुजरात में प्रचार धीरे-धीरे गति पकड़ रहा है। बीजेपी ने गुजरात में इन दिनों घर-घर जाकर प्रचार का कार्यक्रम शुरू किया है। गुरुवार को इस कार्यक्रम में हिस्सा लेने पहुंची सूचना प्रसारण और कपड़ा मंत्री स्मृति ईरानी। अहमदाबाद के कई इलाकों में उन्होंने डोर टू डोर संपर्क अभियान के तहत प्रचार किया और लोगों को प्रधानमंत्री नरेंद्र मोदी के लिखित संदेश की प्रतियां वितरित की।
