वियतनाम दौरे पर राष्ट्रपति रामनाथ कोविन्द आज हनोई में वियतनाम-भारत बिजनेस फोरम और भारतीय समुदाय को करेंगे संबोधित 
राष्ट्रपति रामनाथ कोविंद दो देशों वियतनाम और ऑस्ट्रेलिया के दौरे पर हैं। राष्ट्रपति ने कल वियतनाम में दा नांग पीपुल्स कमेटी के नेता और पार्टी सचिव ट्रूंग क्वांग नाघिया से मुलाकात की। राष्ट्रपति कोविंद वियतनाम के राष्ट्रपति, प्रधानमंत्री और अन्य नेताओं से भी मुलाक़ात करेंगे। राष्ट्रपति आज हनोई में वियतनाम-भारत बिजनेस फोरम और भारतीय समुदाय के लोगों को संबोधित करेंगे। राष्‍ट्रपति का विश्‍व परिषद धरोहर मिशोंग भी जाने का कार्यक्रम है जिसे यूनेस्‍को ने विश्‍व धरोहर में शामिल किया है। 
अपनी यात्रा के दूसरे चरण में राष्ट्रपति बुधवार को ऑस्ट्रेलिया पहुंचेंगे। वे ऑस्ट्रेलिया के नेताओं से मुलाकात करेंगे और मेलबर्न विश्वविद्यालय के विद्यार्थियों को संबोधित करेंगे। गौरतलब है कि इस यात्रा का मकसद हिंद-प्रशांत क्षेत्र में दोनों देशों के बीच संबंधों को और मजबूत बनाना है।
