पीवी सिंधु ने ये मुकाबला 36 मिनट में अपने नाम करने में सफलता पाई 
तीसरी वरीयता प्राप्त पीवी सिंधु ने शानदार प्रदर्शन करते हुए इंडोनेशिया ओपन के क्वार्टर फाइनल में प्रवेश कर लिया है। रियो ओलम्पिक की रजत पदक विजेता सिंधु ने जापान की आया ओहोरी को 21-17, 21-14 से मात देकर अंतिम 8 में प्रवेश किया। उन्होंने ये मुकाबला 36 मिनट में अपने नाम करने में सफलता पाई।  क्वार्टर फाइनल में सिंधु का सामना आज चीन की ही बिंगजियाओ से होगा। वहीं पुरूष वर्ग में अपने पहले मुकाबले में चीन के दिग्गज खिलाड़ी लिन डेन पर अप्रत्याशित जीत दर्ज करने वाले एच एस प्रणॉय भी पुरुष एकल वर्ग के क्वार्टर फाइनल में पहुंच गए हैं। आठवीं सीड प्रणॉय ने चीनी ताइपे के जु वेई वांग को तीन गेमों तक चले मुकाबले में 21-23, 21-15, 21-13 से हराया। क्वार्टर फाइनल में प्रणॉय का सामना चीन के शी युकी से होगा। 
