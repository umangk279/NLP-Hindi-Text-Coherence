अमेरीका ने 11 'हाई रिस्क' श्रेणी वाले देशों से शरणार्थियों से प्रतिबंध हटाने की घोषणा की है लेकिन कहा है कि अमरीका में आने की इच्छा रखने वाले लोगों को पहले की तुलना में अधिक कड़ी जांच से गुजरना होगा।   
माना जा रहा है कि इन 11 देशों में उत्तर कोरिया सहित 10 मुस्लिम बहुल देश शामिल है। गौरतलब है कि अमरीकी राष्ट्रपति डोनाल्ड ट्रम्प ने एक साल पहले अमेरिका का राष्ट्रपति बनने के बाद सभी देशों से आने वाले प्रवासियों और शरणार्थियों को लेकर कड़ा रुख अपनाया था। हालांकि पूर्व राष्ट्रपति बराक ओबामा ने वित्तीय वर्ष 2017 में शरणार्थियों के प्रवेश को तय किया था जो अक्टुबर 2016 में एक लाख 10 हजार रहा। ट्रम्प ने सत्ता में आने के बाद इस संख्या को घटाकर पहले 53 हजार किया और बाद में वित्तीय वर्ष 2018 में इसमें पुनः कटौती करते हुए इसे अधिकतम 45 हजार तक सीमित कर दिया। 
