टोक्यो ओलंपिक 2020 पर विश्व भर में फैले कोरोना वायरस के संक्रमण के कारण खतरा मंडरा रहा है और इसे स्थगित करने की मांग लगातार उठ रही है तो वहीं अंतरराष्ट्रीय ओलंपिक समिति ने कहा कि ओलंपिक को रद्द नहीं किया जाएगा लेकिन इसको स्थगित करना एक विकल्प है। 
कोरोनो वायरस के प्रकोप पर बढ़ती चिंताओं के बीच अंतरराष्ट्रीय ओलंपिक समिति ने घोषणा की है कि ओलंपिक खेलों को रद्द करने का कोई फैसला अभी नहीं किया गया है। हालांकि इसके स्थगित होने की संभावना अभी बरकरार है। इस मसले पर आईओसी के अध्यक्ष थॉमस बाख ने कहा कि 2020 के टोक्यो ओलंपिक को रद्द नहीं किया जाएगा लेकिन इसको स्थगित करना एक विकल्प है क्योंकि पूरा विश्व इस समय कोरोना वायरस जैसे गंभीर महामारी का सामना कर रहा है। इसलिए इसका आयोजन सही समय पर होगा या नहीं इस पर अंतिम निर्णय चार सप्ताह के भीतर लिए जाने की संभावना है।
गौरतलब है कि टोक्यों ओलंपिक 2020 का आयोजन 24 जुलाई से होना है।
