ऐसे में जब दुनिया के कई शक्तिशाली मुल्क कोरोना वायरस महामारी से जूझ रहे हैं, अंतरराष्ट्रीय मुद्रा कोष उन देशों की मदद के लिए आगे आय़ा है, जिनके पास इस संकट का सामना करने के लिए समुचित वित्तीय व्यवस्था नहीं है।  
आईएमएफ ने 25 गरीब मुल्कों के लिए कर्ज़ में त्वरित राहत दी है, ताकि वे  कोरोना संकट से निपटने में निर्बाध रूप से वित्तीय मदद ले सकें। संस्था के इस फैसले से अफ्रीका ही नहीं, बल्कि अफगानिस्तान, यमन और हैती जैसे मुल्कों को भी फायदा होगा।
अपने बयान में आईएमएफ की प्रबंध निदेशक क्रिस्टलीना जॉर्जिवा ने कहा कि इस व्यवस्था के तहत कर्ज़ में दबे इन सबसे गरीब सदस्य देशों को शुरूआती दौर में पहले छह महीने के लिए अनुदान की व्यवस्था से ना सिर्फ ऋण दायित्वों को लेकर राहत मिलेगी, बल्कि ये देश कोरोना से उपजी गंभीर स्थिति में आपात चिकित्सकीय उपकरण और राहत कार्यों पर फोकस कर पाएंगे।
 
