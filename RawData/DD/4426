राफेल मामले में सुप्रीम कोर्ट ने मोदी सरकार को क्लीन चिट देते हुए कहा कि पुनर्विचार याचिकाएं सुनवायी योग्य नहीं हैं। तीन न्‍यायाधीशों की पीठ ने सौदे में प्राथमिकी दर्ज करने की मांग को भी खारिज कर दिया। कोर्ट ने राफेल सौदे के संबंध में टिप्पणियों के लिए राहुल गांधी के खिलाफ अवमानना याचिका का निपटारा करते हुए कहा कि उन्हें भविष्य में सावधान रहना चाहिए।  
सुप्रीम कोर्ट ने राफेल लड़ाकू विमान सौदा मामले में नरेंद्र मोदी सरकार को क्लीनचिट देते हुए कहा कि पुनर्विचार याचिकाएं सुनवायी योग्य नहीं हैं। न्यायालय ने अपने 14 दिसंबर 2018 के फैसले पर पुनर्विचार करने की मांग वाली याचिकाओं को खारिज कर दिया। न्‍यायालय ने कहा कि पुनर्विचार याचिकाओंमें कोई गुण-दोष नहीं है।
तीन न्‍यायाधीशों की पीठ ने सौदे में प्राथमिकी दर्ज करने की मांग को भी खारिज कर दिया। इन याचिकाओं में 14 दिसम्‍बर 2018 के उस फैसले पर पुनर्विचारकी मांग की गई थी जिसमें न्‍यायालय ने कहा था कि रफाल खरीद के निर्णय से संबंधित प्रक्रियामें कोई संदेह नहीं है। सीजेआई रंजन गोगोई की अध्यक्षता वाली पीठ ने कहा, 'हमने पाया कि पुनर्विचार याचिकाएं सुनवायी योग्य नहीं हैं।
सुप्रीम कोर्ट ने राफेल सौदे के संबंध में टिप्पणियों के लिए राहुल गांधी के खिलाफ अवमानना याचिका का निपटारा करते हुए कहा कि उन्हें भविष्य में सावधान रहना चाहिए। गृहमंत्री अमित शाह नेइस फैसले को दुर्भावनापूर्ण और बेबुनियाद अभियान चलाने वाले नेताओं और पार्टियों के लिए उचित जवाब बताया है। उन्‍होंने कहा कि इससे यह स्‍पष्‍ट है कि मोदी सरकार पारदर्शी और भ्रष्‍टाचार मुक्‍त है।
गृहमंत्री ने कहा कि इस मुद्दे पर संसद की कार्यवाही में बाधा शर्मनाक थी और इसके चलते जो समय बर्बाद हुआ उसका उपयोग जनता के कल्‍याण के लिए किया जा सकता था। उन्‍होंने कहा कि कांग्रेस के नेताओं को राष्‍ट्र से माफी मांगनी चाहिए। सवालों को सुप्रीम कोर्ट ने एक बार फिर से खारिज कर दिया है।
कोर्ट ने सौदे को वैध मानते हुए  सौदे की प्रक्रिया में गड़बड़ी की दलीलों को रदद कर दिया । उच्चतम न्यायालय ने  सौदे के मामले में दिसंबर, 2018 के अपने निर्णय पर पुनर्विचार के लिये दायर याचिकायें  खारिज करते हुये कहा कि इनमे कोई दम नहीं है। प्रधान न्यायाधीश रंजन गोगोई, न्यायमूर्ति संजय किशन कौल और न्यायमूर्ति के एम जोसफ की पीठ ने इन याचिकाओं को खारिज करते हुये फैसले में कहा- 
''हम इन पुनर्विचार याचिकाओं को बगैर किसी मेरिट का पाते हैं। न्यायाधीश इस नतीजे पर पहुंचे हैं कि आरोपों की व्यापक जांच का आदेश देना उचित नहीं है।पूर्व केन्द्रीय मंत्रियों यशवंत सिन्हा और अरूण शौरी के साथ ही अधिवक्ता प्रशांत भूषण ने इन याचिकाओं में न्यायालय से अनुरोध किया था कि वह 14 दिसंबर, 2018 के फैसले पर फिर से विचार करे।
इस फैसले में न्यायालय ने कहा था कि 36 राफेल लड़ाकू विमान प्राप्त करने के निर्णय लेने की प्रक्रिया पर संदेह करने की कोई वजह नहीं है। पुनर्विचार याचिकायें खारिज होने का मतलब सुप्रीम कोर्ट की ओर से रफाल सौदे के संबंध में मोदी सरकार को दूसरी बार क्लीन चिट देना है। पुनर्विचार याचिकाओं में रफाल विमान सौदे के सिलसिले में प्राथमिकी दर्ज करने का अनुरोध किया गया था । इसे भी खारिज करते हुए पीठ ने कहा, ''हम नहीं समझते कि यह उचित कथन है ।
हम प्राथमिकी दर्ज करने का आदेश देने पर विचार करना उचित नहीं पाते हैं।' गौरतलब है कि शीर्ष अदालत ने 14 दिसंबर, 2018 को इस सौदे में कथित अनियमिततओं की जांच के लिये दायर याचिकायें खारिज कर दी थीं। सुप्रीम कोर्ट की ओर से तमाम याचिकाओं को खारिज किए जाने को ''सत्य की जीत'' करार देते हुए बीजेपी ने कांग्रेस पर हमला बोला है ।
बीजेपी अध्यक्ष और केंद्रीय गृहमंत्री अमित शाह ने ट्विटर पर लिखा- उच्चतम न्यायालय का राफेल मामले में पुनर्विचार याचिका को खारिज करना उन 'दलों एवं नेताओं' को करारा जवाब है जो 'बेबुनियाद एवं दुर्भावनापूर्ण' अभियान चला रहे थे । शीर्ष अदालत का फैसला एक बार फिर से नरेन्द्र मोदी सरकार की विश्वसनियता की पुष्टि करता है जो पारदर्शी एवं भ्रष्टाचार से मुक्त है। सुप्रीम कोर्ट की आज की फटकार के बाद कांग्रेस और उसके नेताओं को जिनके लिए राजनीति राष्ट्रीय हितों से ऊपर है , को देश से माफी मांगनी चाहिए ।  
केंद्र सरकार के साथ ही बीजेपी ने भी कहा है कि कांग्रेस और उसके नेता राहुल गांधी को ''बेबुनियाद एवं शर्मनाक'' अभियान चलाने के लिए देश से माफी मांगनी चाहिए। पूर्व वायु सेना प्रमुख बीएस धनोआ ने अदालत के फैसले के बाद कहा कि विमान खरीद का फैसला सही था और देश की जरुरतों के मुताबिक था । फिलहाल सुप्रीम कोर्ट के इस फैसले ने एक बार फिर रफाल विमान खरीद पर उठ रहे तमाम सवालों को शांत कर दिया है ।
