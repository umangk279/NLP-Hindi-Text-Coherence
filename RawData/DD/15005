चुनाव आयोग के मुताबिक, उम्मीदवारों के लिए नामांकन भरने की आखिरी तारीख 12 मार्च  है 
आगामी अप्रैल और मई माह में रिक्त हो रही राज्यसभा की 58 सीटों के लिये 23 मार्च को द्विवार्षिक चुनाव होगा, निवार्चन आयोग ने शुक्रवार को इन सीटों का चुनाव कार्यक्रम घोषित करते हुये यह जानकारी दी। निर्वाचन आयोग ने शुक्रवार को जारी एक बयान में कहा कि नामांकन की अंतिम तिथि 12 मार्च है, और वोटों की गिनती 23 मार्च को होगी। राज्यसभा के 58 सदस्यों का कार्यकाल इस वर्ष अप्रैल और मई में समाप्त होने वाला है। 16 राज्यों से 58 राज्यसभा सदस्य रिटायर हो रहे हैं। इनमें बिहार-झारखंड और बंगाल भी शामिल है। नामित सदस्यों में अनु आगा, बॉलीवुड की अभिनेत्री रेखा और मशहूर क्रिकेटर सचिन तेंदुलकर का कार्यकाल भी खत्म हो रहा है। चुनाव आयोग के मुताबिक, उम्मीदवारों के लिए नामांकन भरने की आखिरी तारीख 12 मार्च  है। जिन सदस्यों का कार्यकाल समाप्त हो रहा है, उनमें से 10 उत्तर प्रदेश से, छह-छह बिहार और महाराष्ट्र से, पांच-पांच मध्यप्रदेश व पश्चिम बंगाल से, चार गुजरात और कर्नाटक से, जबकि तीन-तीन सदस्य आंध्र प्रदेश, तेलंगाना, ओडिशा और राजस्थान से शामिल हैं। 15 राज्यों की इन सीटों पर मेंबर्स का कार्यकाल अप्रैल-मई में खत्म होगा। इनमें सबसे ज्यादा यूपी की 10 सीटें शामिल हैं.
