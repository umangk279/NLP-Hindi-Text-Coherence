अंतरराष्ट्रीय ओलंपिक समिति ने डोपिंग मामले में अगले साल दक्षिण कोरिया के प्योंगचांग में होने वाले शीतकालीन ओलंपिक खेलों में हिस्सा लेने से रूस को प्रतिबंधित कर दिया है। 
 हालांकि रूस के वो एथलीट इसमें हिस्सा ले सकते हैं जो ये साबित कर दें कि वो डोपिंग में शामिल नहीं हैं, लेकिन ऐसे खिलाड़ी रूस का झंडा इस्तेमाल नहीं कर सकेंगे। 2014 में रूस ने सोची में विंटर ओलंपिक की मेज़बानी की थी और उसी दौरान सरकार प्रायोजित डोपिंग की शिकायतें आई थीं, जिनकी जांच चल रही थी।
 आईओसी ने कहा है कि फ़रवरी में होने वाले खेलों में निर्दोष रूसी खिलाड़ियों को हिस्सा लेने के लिए उन्हें ओलंपिक एथलीट फ़्रॉम रशिया के नाम से आमंत्रित किया जाएगा। 
