अनुच्छेद 370 के हटने के बाद योजनाओं के क्रियान्वयन की समीक्षा के लिए केंद्रीय मंत्री मुख्तार अब्बास नक़वी आज एक प्रतिनिधिमंडल के साथ कर रहे है कश्मीर का दौरा। केंद्रीय मंत्री नक़वी ने कहा कौशल विकास के लिए हर जिले में हुनर हब होंगे स्थापित, लोगों को मिलेंगे रोज़गार के अवसर, तमाम केंद्रीय मंत्री भी जम्मू के कई इलाकों के दौरे पर लोगों को दे रहे है केंद्रीय योजनाओं की जानकारी। 
केंद्रीय मंत्री मुख्तार अब्बास नकवी एक प्रतिनिधिमंडल के साथ कश्मीर का दौरा कर रहे हैं। केंद्रीय मंत्री ने श्रीनगर के हरवन में एक कार्यक्रम को संबोधित करते हुए कहा कि कश्मीर के युवाओं को विकास की मुख्यधारा से जोड़ने के लिए कौशल विकास का प्रशिक्षण दिया जाएगा। युवाओं को रोजगार उपलब्ध कराने के लिए सरकार हर इलाके में हुनरहब खोल उन्हें प्रशिक्षण देगी।
केंद्रीय मंत्री मुख्तार अब्बास नकवी ने श्रीनगर में कहा- 'हिमायत' कार्यक्रम के तहत जम्मू-कश्मीर के लिए 16 करोड़ रुपये जारी किए गए हैं और 12,000 युवाओं को प्रशिक्षित किया गया है। सांबा और अवंतीपोरा में एम्स स्थापित किया जा रहा है।
केंद्र सरकार के मंत्री अनुच्छेद 370 के हटने के बाद योजनाओं के क्रियान्वयन की समीक्षा कर रहे हैं। अनुच्छेद 370 के हटने के बाद पिछले पांच महीनों में सरकार द्वारा बनाए गए नीतियों के बारे में लोगों को जानकारी देने के लिए लगभग एक दर्जन से अधिक केंद्रीय मंत्री जम्मू-कश्मीर का दौरा कर रहे हैं।
जम्मू और कश्मीर का दौरा करने वाले मंत्रियों की प्रतिनिधमंडल में अर्जुन मुंडा शामिल हैं जो रियासी का दौरा करेंगे, गजेन्द्र सिंह शेखावत जो कठुआ जाएंगे, अनुराग ठाकुर जम्मू का दौरा करेंगे। तो वहीं अन्य मंत्री भी विभिन्न जगहों का दौरा करेंगे। कृष्ण पाल गुज्जर जम्मू, हरदीप पुरी राजौरी, थावरचंद गहलोत जम्मू, संतोष गंगवार रामबाण, संजय धोत्रे राजौरी, किरण रिजिजू जम्मू, कैलाश चौधरी सांबा और प्रताप सारंगी कठुआ का करेंगे दौरा। 
