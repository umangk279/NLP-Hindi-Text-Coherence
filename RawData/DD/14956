श्री कांची कामकोटि पीठ के शंकराचार्य जयेन्द्र सरस्वती का निधन, राष्ट्रपति, उपराष्ट्रपति, पीएम मोदी, और सूचना प्रसारण मंत्री स्मृति ईरानी ने जताया शोक 
कांची कामाकोटी पीठ के पुजारी और 69वें शंकराचार्य जयेन्द्र सरस्वती ने आज महासमाधि ले ली। वे वेदों के ज्ञाता माने जाते थे उन्हें ऐसे शंकराचार्य के तौर पर याद रखा जाएगा, जिन्होंने सीमाओं को तोड़ा और नई परिभाषाएं गढ़ीं. पूर्ववर्ती शंकराचार्यों की तुलना में वो लीक से हटकर चलने वाले धर्माचार्य थे।
जयेन्द्र सरस्वती के बाद अब विजयेन्द्र सरस्वती उनका स्थान लेंगे,पार्थिव शरीर को कामकोटी पीठम में लोगों के अंतिम दर्शन के लिए रखा गया है, तमिलनाडु के कांचीपुरम में स्थित कांची मठ के प्रमुख 82 वर्षीय शंकराचार्य जयेंद्र सरस्वती नहीं रहे। बुधवार को वो ब्रह्मलीन हो गये। वह काफी दिनों से बीमार चल रहे थे। पीठ के सूत्रों के मुताबिक उन्हें पिछले महीने अचानक सांस लेने में तकलीफ हुई थी। जिसके बाद उन्हें अस्पताल में भर्ती कराया गया था। 
कांची मठ की स्थापना आदि शंकराचार्य ने 8वीं शताब्दी में की थी। साल 1935 में जन्में जयेन्द्र सरस्वती ने साल 1994 में कांची कामाकोटी पीठ के प्रमुख का पद संभाला था। शंकराचार्य जयेंद्र सरस्वती को पार्थिव शरीर को कामकोटी पीठम में लोगों के अंतिम दर्शन के लिए रखा गया है जहां जगतगुरु कहलाने वाले जयेन्द्र सरस्वती को भक्त भावभीनी श्रद्धांजलि अर्पित करने के लिए पहुंच रहे हैं। उनका अंतिम संस्कार कार्यक्रम वृहस्पतिवार से प्रारंभ होगा।
तमिलनाडु के मुख्यमंत्री ई. पलानीस्वामी और अन्य राजनीतिक दलों के नेताओं डीएमके के एम. के. स्टालिन, पी.एम.के. संस्थापक एस. रामादौस ने उनके निधन पर शोक व्यक्त किया है। जयेन्द्र सरस्वती  के बाद अब विजयेन्द्र सरस्वती उनका स्थान लेंगे
