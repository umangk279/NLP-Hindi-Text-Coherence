झारखंड में विधानसभा चुनाव के पहले चरण का मतदान जारी है, जिसके तहत 6 जिलों की 13 विधानसभा सीट वोटिंग की जा रही है। वहीं प्रधानमंत्री नरेंद्र मोदी ने हर मतदाता से की अपने मताधिकार के इस्तेमाल करने की अपील भी की। 
झारखंड विधानसभा चुनाव के पहले चरण के लिए मतदान जारी है। इस चरण में चतरा, पलामू, गुमला, गढ़वा, लातेहार और लोहरदग्गा सहित छह जिलों में 13 निर्वाचन क्षेत्रों में वोट डाले जा रहे हैं। सुबह 7 बजे मतदान शुरू हो गया जो दोपहर तीन बजे तक चलेगा।
करीब पौने चार लाख मतदाता, 189 उम्‍मीदवारों के चुनावी भाग्‍य का फैसला करेंगे। मतदान केन्‍द्रों पर सभी आवश्‍यक सुविधायें उपलब्‍ध कराई गई हैं। स्‍वतंत्र और निष्‍पक्ष चुनाव कराने के लिए सुरक्षा के व्यापक इंतज़ाम किये गये हैं। मतदान को लेकर लोगों में बेहद उत्साह देखने को मिल रहा है। पोलिंग बू़थों के बाहर मतदाताओं की लंबी-लंबी कतारें लगी हुई हैं। युवा, महिलाएं, वृद्ध और दिव्यांग सहित सभी लोग बड़ी संख्या में निकलकर अपने मताधिकार का प्रयोग कर रहे हैं।
पीएम नरेंद्र मोदी ने झारखंड विधानसभा के पहले चरण के चुनाव के लिए सभी मतदाताओं से वोट डालने की अपील की है। उन्होंने मतदान के पहले चरण में सभी मतदाताओं से अनुरोध किया कि वे अपना वोट जरूर डालें।
झारखंड विधानसभा चुनाव के लिए आज मतदान का पहला चरण है। सभी मतदाताओं से मेरा अनुरोध है कि वे अपना वोट जरूर डालें।
Phase 1 of the Jharkhand elections is in progress. I urge those whose constituencies go to the polls today to vote in large numbers & enrich the festival of democracy.
— Narendra Modi (@narendramodi) 
 
