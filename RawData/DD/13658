पीएम मोदी की पहल पर योग भारत की सीमाओं को पार कर दुनिया भर में लोकप्रिय हो रहा है ।  21 जून को चौथे योग दिवस समारोह देश ही नहीं दुनिया भर में योग दिवस की जोरदार तैयारियां हो रही है ।  
कल 21 जून है यानी अंतरराष्ट्रीय योग दिवस। इस मौके पर सिर्फ भारत में ही नही बल्कि पूरी दूनिया में लोग योग से जुड़ रहे है और योग कर रहे है। मक्का मदीना से लेकर पेरिस, न्यूयॉर्क और नेपाल दूनिया के हर कोने में अंतरराष्ट्रीय योग दिवस के अवसर पर विशेष कार्यक्रमों का आयोजन किया जा रहा है। भारत में योग दिवस का मुख्य कार्यक्रम उत्तराखंड की राजधानी देहरादून में होगा, जहां प्रधानमंत्री नरेन्द्र मोदी 50 हजार लोगों के साथ योग करेंगे। प्रधानमंत्री योग कार्यक्रम में शामिल होने के लिए देहरादून पहुंच गए हैं।
पीएम मोदी की पहल पर योग भारत की सीमाओं को पार कर दुनिया भर में लोकप्रिय हो रहा है ।  21 जून को चौथे योग दिवस समारोह देश ही नहीं दुनिया भर में योग दिवस की जोरदार तैयारियां हो रही है । 
सबसे पहले बात भारत की करें तो देश के तमाम हिस्सों में  योग दिवस की तैयारियां बड़े पैमाने पर चल रही हैं। मुख्य कार्यक्रम उत्तराखंड की राजधानी देहरादून में हिमालय की वादियों में स्थित भारतीय वन संस्थान में   होगा जहां खुद प्रधानमंत्री नरेन्द्र मोदी 50000 लोगों के बीत योग की अलख जगाएंगे। इसके लिए भारत सरकार के आयुष मंत्रालय और उत्तराखंड  प्रशासन  ने जोर शोर से  तैयारियां की हैं । कार्यक्रम में तकरीबन 50000 लोगों का ऑफलाइन और ऑनलाइन पंजीकरण किया गया है।
प्रधानमंत्री के समक्ष योग करने को लेकर लोग बेहद उत्साहित है, युवा से लेकर बुजर्ग तक सभी योगाभ्यास में जुटे हैं। 
देश के अलग अलग हिस्सों में भी योग दिवस की जोरदार तैयारियां चल रही हैं 
पीएम मोदी के संसदीय क्षेत्र वाराणसी में जिला प्रशासन ने 21 जून को मनाए जाने वाले योग दिवस पर लोगो को जागरूक करने के लिए रन फ़ॉर योग का आयोजन किया। इसमे राज्य सरकार और केंद्र सरकार के कई विभाग के लोगो ने तो भाग लिया ही नागरिको ने और छात्रों ने भी भाग लिया।
योग दिवस के लिए संगम नगरी इलाहाबाद  भी योग मय हो गया है  । योग दिवस के लिए   क्या बच्चे क्या बूढ़े क्या जवान सभी विश्व शांति के लिए योग कर एव सीख रहे हैं ।
छत्तीसगढ़ के सभी जिलों में अंतर्राष्ट्रीय योग दिवस को लेकर तैयारी पूरी हो चुकी है।  राजधानी रायपुर सहित प्रदेश सभी जिला मुख्यालयों, विकासखण्ड मुख्यालयों और ग्राम पंचायतों के स्तर पर सुबह 7 बजे से 8 बजे तक सामूहिक योगाभ्यास के कार्यक्रम होंगे।  मुख्यमंत्री  रमन सिंह राजधानी रायपुर के इंडोर स्टेडियम में होने वाले कार्यक्रम में मुख्य अतिथि होंगे।  
चंडीगढ में भी योग दिवस से पहले जागरुकता के लिए मॉडल जेल के कैदियों के लिए योग शिविर का आयोजन हुआ । शिविर में पंजाब के राज्यपाल वी पी सिंह बंदोर ने भी हिस्सा लिया । 
पुडुचेरी में विश्व योगा दिवस के अवसर पर करीब 121 महिलाओं ने एक साथ 36 घंटे योगा करके गिनीज बुक ऑफ वर्ल्ड रिकॉर्ड में अपना नाम दर्ज कराया है। 
दुनिया भर में चौथे अंतर्राष्ट्रीय योग दिवस की तैयारियां ज़ोरों पर हैं। योग प्रेमियों में योग को लेकर ग़ज़ब का उत्साह है। दुनिया के सभी देशों में लोग योग का अभ्यास कर रहे हैं। श्रीलंका के मातारा एयरपोर्ट पर योग का कार्यक्रम हुआ तो नेपाल के पशुपतिनाथ  मंदिर में Art of Living Foundation Nepal ने  एक योग शिविर का आयोजन किया।  भारत के राजदूत समेत बडी संख्या में योग प्रेमी बुधवार की सुबह इस ऐतिहासिक मंदिर परिसर में योग करने के लिए एकत्र हुए।  वहीं पेरिस स्थित एफिल टावर के पास भी लोगों ने योग किया ।
इस बीच सउदी अरब की पहली योग प्रशिक्षक नउफ मरवाई ने कहा है कि योग का धर्म से कोई लेना देना नहीं है और मक्का मदीना में भी लोग खुलकर योग करते हैं ।
उधर नासिक के विश्वपाद मंडालिक और मुंबई के योग संस्थान को साल 2018 के प्रधानमंत्री योग पुरस्कार के लिए चुना गया है । 2016 में योग दिवस के मौके पर पीएम मोदी ने योग को बढावा देने में असाधारण योगदान के लिए इस पुरस्कार को शुरु करने का एलान किया था ।
2015 में दिल्ली , 2016 में चंडीगढ और 2017 में लखनऊ में पीएम ने योग कर दुनिया को संदेश दिया और इस बार बारी है देहरादून से योग का संदेश देने की ।  पीएम मोदी ने योग को पिछले चार साल में देश दुनिया में इस कदर लोकप्रिय बना दिया है कि आज चौथे योग दिवस समारोह से पहले देश और दुनिया में इसकी चर्चा हो रही है । 
