भाजपा ने आगामी लोकसभा चुनावों की तैयारियों के लिए समितियों और उनके प्रमुखों की सूची की जारी, राजनाथ सिंह को संकल्प पत्र का अध्यक्ष नियुक्त किया जबकि अरुण जेटली को प्रचार-प्रसार समिति का प्रमुख बनाया गया।  
आगामी लोकसभा चुनावों को देखते हुए भारतीय जनता पार्टी ने संगठन स्तर पर तैयारियां शुरू कर दी है। गौरतलब है कि पार्टी ने अभी हाल में ही कुछ दिन पहले कई राज्यों के प्रभारियों का एलान किया था। जिसके बाद कल कई समितियों की घोषणा की गई। भाजपा के वरिष्ठ नेता और गृह मंत्री राजनाथ सिंह को संकल्प पत्र समिति का अध्यक्ष बनाया गया है। जिन पर वायदों और मुद्दों को तय करने का दारोमदार जिन्हें लेकर भाजपा जनता के बीच जाएगी। समिति में केंद्रीय मंत्री अरूण जेटली, निर्मला सीतारमण, रविशंकर प्रसाद, पीयूष गोयल, मध्य प्रदेश के पूर्व मुख्यमंत्री शिवराज सिंह चौहान को शामिल किया गया है।
भाजपा ने प्रचार -प्रसार समिति का अध्यक्ष केंद्रीय मंत्री अरूण जेटली को बनाया है। इसमें पीयूष गोयल और राज्यवर्धन राठौड़ जैसे वरिष्ठ नेताओं को शामिल किया गया है। केंद्रीय मंत्री नितिन गडकरी को सामाजिक-स्वयंसेवी संगठन संपर्क का प्रमुख बनाया गया है। इसके अलावा साहित्य निर्माण समिति का भी गठन किया गया है। जिसका प्रमुख सुषमा स्वराज को बनाया गया है। मीडिया समिति का गठन केंद्रीय मंत्री रविशंकर प्रसाद के नेतृत्व में किया गया है। इसके साथ ही प्रवास समिति का अध्यक्ष अविनाश राय खन्ना, सोशल मीडिया समिति श्याम जाजू, लाभार्थी संपर्क सरोज पांडे, प्रबुद्ध सम्मेलन प्रकाश जावड़ेकर, चुनाव आयोग भूपेंद्र यादव, यातायात एवं विमानन अरूण सिंह को बनाया है।
