श्रीलंका में कोविड-19 के फैलाव को रोकने के लिए लगे कर्फ्यू में आंशिक रूप से ढील दी गई है। यह ढील देश में आर्थिक गतिविधियों को बढावा देने के लिए दी गई है।  
 श्रीलंका ने कोरोना वायरस महामारी के प्रसार की रोकथाम के लिए लागू लॉकडाउन के नियमों में आंशिक ढील दी ताकि आर्थिक गतिविधियों को दोबारा शुरू किया जा सके। राष्ट्रपति ने एक विज्ञप्ति में कहा कि कोरोनो वायरस कर्फ्यू को 20 अप्रैल से कुछ क्षेत्रों को छोड़कर सभी जिलों में सुबह 5 बजे से रात 8 बजे तक हटा दिया जाएगा। कोलंबो, गामपाहा, कालुतारा, पुत्तालम, कैंडी, केगले और अंपारा जिलों के कुछ हिस्सों में कर्फ्यू जारी रहेगा।
राष्ट्रपति गोटबाया राजपक्षे ने रविवार को कहा, " कर्फ्यू हटाने का उद्देश्य अर्थव्यवस्था को फिर से सक्रिय करना है, जबकि कोविड-19 को रोकने के उपाय समानांतर रूप से जारी रहेंगे। स्वास्थ्य संबंधी दिशा-निर्देशों का पालन करने और बड़े पैमाने पर समाज की सुरक्षा के लिए जिम्मेदारी से कार्य करने आवश्यकता है।
