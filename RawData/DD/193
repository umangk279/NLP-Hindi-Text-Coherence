भारत और मालदीव के बीच पहली कार्गो फेरी सेवा की कल संयुक्त रूप से शुरूआत की गई। केंद्रीय जहाजरानी राज्य मंत्री मनसुख लाल मंडाविया और मालदीव के यातायात और नागरिक उड्डयन मंत्री ने डिजिटल माध्यम से इस सेवा की शुरूआत की। 
इस कार्गो फेरी पोत के ज़रिए भारत के तूतीकोरिन और कोच्चि बंदरगाह का मालदीव के माले बंदरगाहों के साथ संपर्क स्थापित होगा। ये कार्गो शिप तूतीकोरिन से कल कोच्चि पहुंचे थे और इनके 29 सितंबर को माले पहुंचने की संभावना है।
इन पोतों के ज़रिए भारत और मालदीव के बीच कम लागत में कार्गो संपर्क स्थापित किया जा सकेगा, जिससे दोनों ही देशों के व्यापारियों को लाभ होगा।
पिछले साल जून में प्रधानमंत्री नरेंद्र मोदी ने भारत और मालदीव के बीच एक फेरी सेवा शुरू करने की प्रतिबद्धता जताई थी।
