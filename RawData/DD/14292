सुबह सवेरे मां-बाप अपने बच्चे को तैयार करके स्कूल के लिए जब रवाना करते हैं तब किसी के मन में ये भयावह कल्पना तक नहीं होती की वो अपने जिगर के टुकड़े को आखिऱी बार बिदाई दे हैं।  लेकिन किसी दूसरे की जरा सी लापरवाही आपके परिवार को जिंदगी भर का ये दर्द दे सकती है।  उत्तर प्रदेश के कुशीनगर में आज एक ऐसा ही दर्दनाक हादसा हुआ। जब स्कूली वैन के चालक की लापरवाही के चलते 13 बच्चों की मौत हो गई। ये हादसा मानव रहित क्रांसिंग पर वैन और ट्रेन की टक्कर के चलते हुआ। इधर दिल्ली में भी एक प्राइवेट टैंकर ने स्कूली वैन को टक्कर मार दी जिसमें कई बच्चे घायल हो गए। दुर्भाग्य की बात ये है कि ये दोनों हादसे तब हुए जब देश में सड़क सुरक्षा सप्ताह मनाया जा रहा है। दोनों ही हादसे जरा सी लापरवाही और सुरक्षा के मानकों का पालन न करने के कारण हुए।  
गुरुवार के दिन की शुरुआत देश को दो झकझोर देने वाली खबरों से हुई। एक तरफ उत्तर प्रदेश के कुशीनगर में स्कूली वैन और ट्रेन की टक्कर में 13 बच्चों की मौत हो गई, वहीं राजधानी में एक दूध के प्राइवेट टैंकर ने स्कूल वैन में सवार 18 बच्चों को रौंद दिया जिसमें में एक सात साल की बच्ची की मौत हो गयी ।
ऐसे में कहा जा सकता है कि  प्रशासन के साथ ही अभिभावकों को भी जागरुक होने की जरुरत है ।
रिपोर्ट- लखनऊ ब्यूरो और दिल्ली से अविषेक सिह तथा राजेश राज 
