हुआवेई दुनिया की सबसे बड़ी टेलीकॉम उपकरण निर्माता और दूसरी बड़ी स्मार्टफोन विक्रेता कंपनी है। अमेरिका को उस पर चीन के लिए जासूसी का शक है। हुआवेई ने अपने उपकरणों से सुरक्षा के खतरे के आरोपों से इनकार किया है। 
गूगल ने फोन बनाने वाली चीन की कंपनी हुआवेई पर अपने एंड्राइड ऑपरेटिंग सिस्टम को अपडेट करने पर पाबंदी लगा दी है। गूगल के इस कदम को चीनीकंपनी हुआवेई के लिए एक झटका माना जा रहा है। इसके साथ ही हुआवेई के नये डिजाइन वाले स्मार्ट फोन्स में अब गूगल ऐप्स नहीं काम करेगीं गूगल का यह फैसला ट्रंप प्रशासन द्वारा हुआवेई को उस सूची में डालने के बाद आया है, जो बिना लाइसेंस के अमरीकी कंपनियों के साथ कारोबार नहीं कर सकती हैं।
 
