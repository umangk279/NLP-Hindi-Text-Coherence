झारखंड विधानसभा चुनाव के मतदान का तीसरा चरण आज संपन्न हो गया।  इस चरण में अधिकतर गैर आदिवासी शहरी इलाकों की 17 सीटों के लिए कड़ी सुरक्षा के बीच मतदान संपन्न हुआ। अब चौथे चरण में 16 दिसंबर को और पांचवें चरण में 20 दिसंबर को राज्य में मतदान होगा। 
लोकतंत्र के महापर्व की ये चार तस्वीरें चुनावों में लोगों की भागीदारी की कहानी बता रही हैं। झारखंड विधानसभा चुनाव के मतदान का तीसरा चरण गुरुवार को संपन्न हो गया। इस चरण में अधिकतर गैर आदिवासी शहरी इलाकों की 17 सीटों के लिए कड़ी सुरक्षा के बीच मतदान संपन्न हुआ। इस चरण में 56 लाख से अधिक मतदाताओं ने 309 उम्मीदवारों के भाग्य का फैसला ईवीएम में बंद कर दिया। तीसरे चरण में मतदान शांतिपूर्ण रहा। 
मतदान के दौरान मतदान केंद्रों पर लंबी लंबी कतारें दिखी। खास तौर पर महिलाओं और युवा मतदाताओं में खासा उत्साह रहा।
कहीं नव दंपत्ति मतदान करने पहुंचे तो कहीं 93 साल की बुजुर्ग महिला का लोकतंत्र के प्रति उत्साह देखते बन रहा था। 
मतदान के दौरान सुरक्षा के भी खास इंतजामात किए गए थे ताकि किसी भी वोटर को वोट देने में किसी तरह की कोई दिक्कत ना हो।
चुनाव के महापर्व में ज्यादा से ज्यादा लोगों की भागीदारी हो,इसके लिए चुनाव आयोग ने भी खास इंतज़ाम किए थे। रांची में मतदाताओं को मतदाता केंद्रों तक लाने के लिए आदर्श बूथ बनाए गए। 
आम लोगों के अलावा तमाम वीआईपी मतदाता भी मताधिकार का इस्तेमाल करने पहुंचे। इनमें पूर्व केंद्रीय मंत्री जयंत सिन्हा, पूर्व सीएम बाबू लाल मरांडी और भारतीय टीम के पूर्व कप्तान महेंद्र सिंह धोनी शामिल हैं।
कुल मिलाकर तीसरे चरण का चुनाव अब खत्म हो गया है और अब चौथे चरण में 16 दिसंबर को और पांचवें चरण में 20 दिसंबर को राज्य में मतदान होगा।
