पीएम ने ओडिशा के मुख्यमंत्री नवीन पटनायक से भी फोन पर बात की है 
चक्रवाती तूफान फोनी के कारण हुए ओडिशा में हुए नुकसान का प्रधानमंत्री नरेंद्र मोदी खुद जायज़ा लेंगे। इसके लिए प्रधानमंत्री 6 मई सोमवार को ओडिशा का दौरा करने वाले हैं। उन्होंने खुद ट्वीट के जरिए ये जानकारी दी है। इससे पहले प्रधानमंत्री ने तूफान फोनी के कारण पैदा हुए हालात और उससे हुए नुकसान समेत तमाम मुद्दों पर ओडिशा और प. बंगाल के राज्यपालों से बात भी की। पीएम ने ओडिशा के मुख्यमंत्री नवीन पटनायक से भी फोन पर बात की है। एक ट्वीट के ज़रिए प्रधानमंत्री ने बताया कि उन्होंने इन परिस्थितियों में केंद्र की ओर से ओडिशा को लगातार मदद का भरोसा दिया है। पूरा देश तूफान से प्रभावित अलग-अलग हिस्सों के पीड़ित लोगों की मदद के लिए उनके साथ है। 
 
 
 
