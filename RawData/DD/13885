रियाल मैड्रिड के कोच जिनेदिन जिदान ने चौंकाने वाला फैसला लेते हुए क्लब के कोच पद से इस्तीफा दे दिया जबकि जिदान का 2020 तक अनुबंध था।  
रियाल मैड्रिड के कोच जिनेदिन जिदान ने  चौंकाने वाला फैसला करते हुए गुरूवार को रियाल मैड्रिड क्लब को अलविदा कह दिया।उन्होने ये हैरानी भरा फैसला ऐसे समय लिया जबकि हाल ही में उनके प्रशिक्षण में क्लब ने लगातार तीसरी बार चैम्पियंस लीग का ख़िताब अपने नाम किया था। हालांकि ज़िदान का रियाल मैड्रिड के साथ अनुबंध 2020 तक का था।
फ्रांस के 45 साल के इस पूर्व खिलाड़ी ने टीम के शीर्ष पर रहते हुए यह फैसला किया। इस बीच विशेषज्ञ  उनके इस फैसले को  फ्रांस की राष्ट्रीय टीम की कोचिंग से जोड़ कर देख रहे हैं। लेकिन ज़िदान ने जोर देकर कहा कि वह इस समय किसी जिम्मेदारी की तरफ नहीं देख रहे है।
