 वस्तु और सेवाकर संग्रह सितंबर माह में बढ़कर 94,442 करोड़ रुपए पर पहुंचा। पिछले महीने 93,690 करोड़ रुपए का हुआ था संग्रह, 67 लाख से अधिक जीएसटी रिटर्न किए गए दाखिल 
वस्तु और सेवा कर  जीएसटी के अंतर्रगत राजस्वकी वसूली में इस वर्ष अगस्त के मुकाबले सितंबर में वृद्धि हुई है। अगस्त में 93 हजार690 करोड़ रुपये इक्ट्ठे हुए थे, जबकिसितम्‍बर में 94 हजार करोड़ रुपये से भी अधिक की राशि एकत्रित हुई। वित्त मंत्रालय ने कहा है कि सितंबर महीने में 67 लाख माल एवं सेवा कर (जीएसटी) रिटर्न दाखिल किये गये और 94,442 करोड़ रुपये कर के रूप में जमा किये गये। मंत्रालय के अनुसार कुल जीएसटी संग्रह में केंद्रीय जीएसटी 15,318 करोड़ रुपये, राज्य जीएसटी 21,061 करोड़ रुपये, एकीकृत जीएसटी 50,070 करोड़ रुपये (आयात से 25,308 करोड़ रुपये का संग्रह शामिल) तथा उपकर 7,993 करोड़ रुपये रहा है। 
