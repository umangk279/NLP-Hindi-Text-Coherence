तोक्यो ओलिम्पिक के लिए चयनित भारतीय पुरुष और महिला हॉकी टीम आज से बेंगलूरु में राष्ट्रीय उत्कृष्टता केंद्र शिविर में भाग लेगी। बेंगलूरु में प्रशिक्षण शुरु करने के लिए राज्य सरकार की अनुमति के बाद भारतीय खेल प्राधिकरण ने यह निर्णय लिया है।  
दोनों टीमों के खिलाडि़यों, कोचों और सहायक कर्मियों को खेल परिसर में ही 14 दिन के अनिवार्य पृथकवास में रहना होगा। बेंगलूरु में कोरोना के बढ़ते मामलों को देखते हुए राज्य सरकार ने प्रशिक्षण की अनुमति इसी शर्त पर दी है कि सभी गृह मंत्रालय, स्वास्थ्य मंत्रालय और कर्नाटक राज्य सरकार के पृथकवास संबंधी दिशानिर्देशों का पालन करेंगे।
