जाधव के लिए भारत ने राजनयिक पहुंच उपलब्ध कराने की मांग को भी दोहराया है  
भारत ने एक बार फिर जोर देकर कहा है कि पाकिस्तान में फर्जी प्रक्रिया के जरिये कुलभूषण जाधव को मौत की सजा सुनाई गई है।भारत ने जाधव को राजनयिक पहुंच उपलब्ध कराने की मांग को भी दोहराया है। विदेश मंत्रालय के प्रवक्ता रवीश कुमार ने संवाददाताओं से कहा कि सरकार जाधव की मां और पत्नी की पाकिस्तान यात्रा को लेकर काम कर रही है जहां वे उनसे मिलने जाएंगे। उन्होंने कहा कि भारत ने पाकिस्तान से बार- बार यह मांग की है कि राजनयिक संबंधों पर विएना संधि के तहत पाकिस्तान की जेल में बंद जाधव और अन्य कैदियों को राजनयिक पहुंच सुलभ करायी जाए।
