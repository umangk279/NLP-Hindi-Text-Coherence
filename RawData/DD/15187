पाकिस्तान द्वारा आतंकवादियों को मुहैया कराई जा रही सैन्य सहायता एवं खुफिया मदद के मद्देनजर अमेरिकी असैन्य सहायता बंद करने के लिए अमेरिका की प्रतिनिधि सभा में विधेयक पेश। विधेयक में अमेरिकी विदेश मंत्रालय और यूनाइटेड स्टेट एजेंसी फॉर इंटरनेशल डेवल्पमेंट पर अमेरिकी करदाताओं की कमाई पाकिस्तान भेजने पर रोक लगाने की बात।  
पाकिस्तान द्वारा आतंकवादियों को मुहैया कराई जा रही सैन्य सहायता एवं खुफिया मदद के मद्देनजर उसे दी जाने वाली अमेरिकी असैन्य सहायता बंद करने के लिए अमेरिका की प्रतिनिधि सभा में आज एक विधेयक पेश किया गया।
विधेयक में मांग की गई है कि इस राशि को अमेरिका में बुनियादी ढांचे से संबंधित परियोजनाओं पर खर्च किया जाए। इस विधेयक को साउथ कैरोलिना से कांग्रेस के सदस्य मार्क सैनफोर्ड और केंटकी से सांसद थॉमस मैसी ने पेश किया।
यह विधेयक अमेरिकी विदेश मंत्रालय और यूनाइटिड स्टेट एजेंसी फॉर इंटरनेशल डेवल्पमेंर्ट यूएसएआईडी पर अमेरिकी करदाताओं की कमाई पाकिस्तान भेजने पर रोक लगाने की बात करता है।
