चीन के शहर हार्बिन में कोविड-19 के स्थानीय मामलों में तेजी आने के बाद शहर में रोकथाम-संबंधी उपायों को बढ़ा दिया गया है। शहरी के रिहाइशी इलाकों में बाहरी लोगों के आवागमन पर रोक. 
रूस की सीमा से लगे इस शहर में अप्रैल में कोविड-19 के मामलों में तेजी आने के बाद स्थानीय निवासियों को संक्रमण से बचाने के लिए क्वरेंटाइन में रखा गया है। हार्बिन के स्थानीय निवास क्षेत्रों में बाहरी लोगों के आवागमन पर रोक लगा दी गई है। विदेश से आने वाले तथा चीन के मुख्य संक्रमण क्षेत्रों से आने वाले लोगों के लिए शहर प्रशासन ने आइशोलेशन का आदेश दिया है। गौरतलब हो कि बुधवार को आई रिपोर्ट के मुताबिक हार्बिन के एक अस्पताल में एक संक्रमित व्यक्ति के संपर्क में आने से अब तक 40 लोग कोरोनावायरस से संक्रमित हो चुके हैं। जिसके बाद पूरे अस्पताल को संक्रमण मुक्त करने के लिए बंद करना पड़ा।
