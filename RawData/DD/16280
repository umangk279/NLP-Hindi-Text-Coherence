गोवा में शुरू होने जा रहे 48वें भारतीय अंतरराष्ट्रीय फिल्म समारोह से दो फिल्में बाहर हो गई हैं। एस. दुर्गा को जहां कुछ वर्गों की ओर से मिली शिकायतों के बाद हटाया गया, तो वहीं न्यूड तकनीकी कारणों से अंतरराष्ट्रीय फिल्म समारोह का हिस्सा बनने से चूक गई है। 
 'गोवा में 20 नवंबर से शुरू होने वाले भारतीय अंतरराष्ट्रीय फिल्म समारोह का सभी को बेसब्री से इंतज़ार है। फिल्म समारोह का सबसे आकर्षक सेक्शन होता है भारतीय पनोरमा। इस भाग में भारतीय सिनेमा की बेहतरीन फिल्मों को दर्शाया जाता है। इस दफे पहली बार सरकार की और से यह पहल की गई थी की सेंसर बोर्ड के सर्टिफिकेशन के इंतज़ार के बिना अच्छी फिल्मों को इस सेक्शन में जगह दी जाये और ऐसा हुआ भी। लेकिन फेस्टिवल से कुछ दिन पहले ही मलयालम फिल्म एस दुर्गा और मराठी फिल्म न्यूड की जगह 2 नई फिल्मों को दी गयी।
