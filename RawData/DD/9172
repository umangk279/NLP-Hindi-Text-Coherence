पाकिस्तान के प्रधानमंत्री इमरान खान द्वारा भारत के लिए आप एक कदम बढ़ाइए, हम दो कदम बढ़ाएंगे वाले बयान पर प्रतिक्रिया देते हुए थलसेना प्रमुख जनरल बिपिन रावत ने कहा कि पाकिस्तान की कथनी और करनी में बड़ा अंतर है. 
सेना प्रमुख ने कहा कि इमरान खान जो कह रहे हैं और जो करते हैं, उसमें विरोधाभास है. उन्होंने ज़ोर देते हुए कहा कि भारत के साथ बातचीत से पहले पाकिस्तान को अपनी धरती से पनप रहे आतंकवादियों का सफाया करना पड़ेगा.
