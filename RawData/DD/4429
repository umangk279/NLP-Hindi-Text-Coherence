ब्रिक्स के पूर्ण सत्र को संबोधित करते हुए पीएम मोदी ने इस वर्ष के शिखर सम्मेलन के विषय 'एक नवाचार भविष्य के लिए आर्थिक विकास' को आज की हालात के तहत सटीक बताया।  
उन्होंने कहा कि नवाचार विकास का आधार बन चुका है। इसलिए, ज़रूरी है कि इनोवेशन के लिए ब्रिक्स देशों के बीच सहयोग को मज़बूत बनाया जाए। पीएम मोदी ने कहा कि इसी के अंतर्गत भारत में फिट इंडिया मूमेंट शुरू किया गया है। उन्होंने कहा कि भारत के पारंपरिक आयुर्विज्ञान को दुनिया के साथ साझा करने पर ज़ोर दिया। उन्होंने इस क्षेत्र में एमओयू का सुझाव भी दिया।
आतंकवाद को जड़ से खत्म करने के लिए ब्रिक्स देशों की रणनीति पर पहले सेनिार के आयोजन पर पीएम मोदी ने खुशी ज़ाहिर की। पीएम मोदी ने कहा कि ब्रिक्स देशों के ऐसे प्रयासों से संगठित अपराध पर अंकुश लगेगा और सशक्त ब्रिक्स सुरक्षा सहयोग को बल मिलेगा।
पीएम मोदी ब्रिक्स सम्मेलन में महिला व्यापार संगठन के स्थापना पर पीएम मोदी ने खुशी जताई। इस अवसर पर भारत सरकार द्वारा महिला सशक्तिकरण के लिए उठाए जा रहे कदमों का ज़िक्र किया।
वहीं 11वें ब्रिक्स शिखर सम्मेलन में नेताओं के ब्रिक्स व्यापारिक परिषद और न्यू डेवलपमेंट बैंक के साथ संवाद सत्र को संबोधित करते हुए प्रधानमंत्री नरेंद्र मोदी ने भारत में एनडीबी के क्षेत्रीय कार्यालय की स्थापना को जल्द पूरा करने की बात को दोहराया। उन्होंने कहा कि इससे प्राथमिकता के क्षेत्रों में प्रोजेक्ट्स को बढ़ावा मिलेगा।
प्रधानमंत्री नरेंद्र मोदी ने ब्रिक्स सदस्य देशों से अगले समिट तक 500 बिलियन डॉलर के अंतर ब्रिक्स व्यापार का लक्ष्य हासिल करने के लिए ब्रिक्स व्यापार परिषद को एक रोडमैप बनाने का सुझाव दिया।
