ईरान में फंसे 236 भारतीय नागरिकों को लेकर एयर इंडिया का विमान रविवार सुबह राजस्थान के जैसलमेर हवाई अड्डे पर पहुंचा. इस विमान में 131 छात्र हैं, जबकि अन्य तीर्थ यात्री शामिल हैं. 
ईरान से निकाले गए भारतीयों का यह तीसरा जत्था है. इससे पहले 10 मार्च को 58 भारतीय तीर्थयात्रियों को वायुसेना के सी-17 विमान से दिल्ली लाया गया था, जबकि 44 यात्रियों का दूसरा जत्था 13 मार्च को वापस भारत आया. ईरान से अब तक 338 भारतीय नागरिकों को निकाला गया है.
रविवार को जिन 236 भारतीय नागरिकों को एयर इंडिया के विमान से जैसलमेर लाया गया, उन्हें जैसलमेर के 6 वेलनेस सेंटर में रखा गया है. इन नागरिकों की जांच एवं उनके देखभाल के लिए जैसलमेर जिला प्रशासन को सेना के साथ मिलकर काम करने के आदेश दिए गए हैं.
