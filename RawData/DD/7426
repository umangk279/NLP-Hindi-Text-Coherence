कांग्रेस की प्रवक्ता प्रियंका चतुर्वेदी ने एक ट्वीट कर सबको चौंका दिया है. उन्होंने आरोप लगाया कि कांग्रेस में गुंडों को तरजीह दी जा रही है. 
कांग्रेस नेता प्रियंका चतुर्वेदी ने अपनी ही पार्टी के खिलाफ बयान दिया है. उन्होंने महिलाओं के साथ बदसलूकी करने वाले नेताओं को पार्टी में तरजीह देने का आरोप लगाया है.
प्रियंका ने ट्वीट किया, “काफी दु:खी हूं कि अपना खून-पसीना बहाने वालों से ज्यादा गुंडों को कांग्रेस में तरजीह मिल रही है. पार्टी के लिए मैंने गालियां और पत्थर खाए हैं, लेकिन उसके बावजूद पार्टी में रहने वाले नेताओं ने ही मुझे धमकियां दीं. जो लोग धमकियां दे रहे थे, वह बच गए हैं. उनका बिना किसी कार्रवाई के बच जाना दुर्भाग्यपूर्ण हैं.”
