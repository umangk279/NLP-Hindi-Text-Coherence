राष्ट्रपति रामनाथ कोविंद ने शनिवार को दिव्यांगजनों खासतौर से बच्चों के साथ दिवाली मनाई. राष्ट्रपति इसके लिए दिल्ली के पंडित दीनदयाल उपाध्याय राष्ट्रीय शारीरिक दिव्यांगजन संस्थान पहुंचे. 
राष्ट्रपति ने बच्चों को दिवाली के उपहार भी दिए, तो साथ ही उनके इलाज और पुनर्वास की जानकारी भी हासिल की. संस्थान में काम कर रहे लोगों की सेवा भावना की सराहना करते हुए राष्ट्रपति ने कहा कि वो दिव्यांगजनों  और उनके परिवारवालों को ये भरोसा दिलाएं कि पूरा देश उनके हौसलों के साथ खड़ा है.
इस मौके पर राष्ट्रपति ने देशवासियों से कहा कि वो जो काम कर रहे हैं, उसे पूरी जिम्मेदारी के साथ करें. अपना काम ठीक से करना भी एक तरह से राष्ट्र सेवा है.
