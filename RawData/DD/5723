प्रधानमंत्री नरेंद्र मोदी ने रविवार को रेडियो कार्यक्रम 'मन की बात' के जरिए देशवासियों को संबोधित किया. प्रधानमंत्री ने सिंगल यूज प्लास्टिक के इस्तेमाल को खत्म करने की बात कही. 
प्रधानमंत्री नरेंद्र मोदी ने कहा, हमें देश के लिए, समाज के लिए, कुछ न कुछ करना चाहिए और यही बापू के लिए सच्ची प्रमाणिक श्रद्धांजलि होगी. मोदी ने 'स्वच्छता ही सेवा' अभियान को 2 सप्ताह पहले 11 सितंबर से शुरू होने की बात कही, साथ ही प्रधानमंत्री ने सिंगल यूज प्लास्टिक के इस्तेमाल को खत्म के लिए मिशन मोड में काम करने को कहा.
प्रधानमंत्री ने बापू की 150वीं जयंती को पूरे देश में प्लास्टिक के खिलाफ एक नए जन आंदोलन की नींव रखने की बात कही. साथ ही समाज के सभी वर्गों से, हर गांव, कस्बों में और शहर के निवासियों से प्लास्टिक कचरे से मुक्ति के रूप में 2 अक्टूबर को विशेष दिवस के रूप में मनाने की बात कही.
प्रधानमंत्री ने 2 अक्टूबर को विशेष श्रमदान दिवस मनाने के साथ ही देश के विभिन्न विभागों में अधिकारियों से प्लास्टिक निस्तारण हेतु उचित व्यवस्था करने की बात कही.
