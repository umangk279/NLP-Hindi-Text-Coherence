ऑस्ट्रेलिया में इस साल अक्टूबर-नवम्बर में होने वाला टी-20 विश्व कप क्रिकेट टूर्नामेंट वैश्विक महामारी बन चुके कोरोना वायरस के कारण स्थगित कर दिया गया है। 
अंतर्राष्ट्रीय क्रिकेट परिषद (आईसीसी) ने आज यह फैसला किया। कोरोना के कारण दुनिया भर में क्रिकेट प्रभावित है और इस समय इंग्लैंड में इंग्लैंड तथा वेस्ट इंडीज के बीच दर्शकों के बिना टेस्ट सीरीज चल रही है। अगले पुरुषों का टी 20 विश्व कप अब अक्टूबर और नवंबर 2021 में होगा। वही 2022 में होने वाला टी 20 विश्व कप अपने तय कार्यक्रम के अनुसार खेला जाएगा। अंतर्राष्ट्रीय क्रिकेट परिषद ने यह भी घोषणा की है कि भारत में पुरुषों का 50 ओवरों का विश्व कप 2023 फरवरी और मार्च में होगा।
