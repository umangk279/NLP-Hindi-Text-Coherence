जम्मू-कश्मीर के राजौरी सेक्टर में नियंत्रण रेखा के पास पाकिस्तान ने एक बार फिर संघर्षविराम का उल्लंघन किया है। पाकिस्तान की ओर से कल की गई की गोलीबारी में सेना का एक जवान शहीद हो गया है। 
 पाकिस्तान ने एक बार फिर जम्मू कश्मीर के राजौरी जिले के सुंदरबनी सेक्टर में नियंत्रण रेखा पर संघर्ष विराम का उल्लंघन करते हुए भारत की चौकियों पर गोलीबारी की जिसमें सेना का एक जवान शहीद हो गया। सेना ने पाकिस्तानी गोलाबारी का मुहतोड़  जवाब दिया।
गोलीबारी में राइफलमैन जयद्रथ सिंह गंभीर रूप से घायल हो गए और बाद में उनकी मौत हो गई। उत्तर प्रदेश के सहारनपुर जिले के रहने वाले जयद्रथ सिंह के परिवार में उनकी पत्नी हैं। इस महीने पाकिस्तान ने 18 बार संघर्षविराम का उल्लंघन किया है जिसमें नौ जवानों समेत 11 लोगों की मौत हो गई और 18 लोग घायल हुए हैं।  
