नोवाक जोकोविच ने केविन एंडरसन को 6-2, 6-2 और 7-6 से हराकर चौथी बार बिम्बलडन का खिताब जीत लिया है. इस खिताबी जीत के साथ ही जोकोविच के 13 ग्रैंड स्लैम हो गए हैं. 
ग्रास कोर्ट पर रविवार को नोवाक जोकोविच ने केविन एंडरसन को हराते हुए विम्बलडन 2018 का खिताब अपने नाम किया. यह उनका चौथा विम्बलडन टाइटल है. फाइनल मुकाबले में जोकोविच ने अपने प्रतिद्वंदी केविन एंडरसन को 6-2, 6-2, 7-6 से मात दी.
पहला सेट जोकोविच ने मात्र 29 मिनट में ही 6-2 से अपने नाम कर लिया. दूसरे सेट में भी उन्होंने बेहतरीन प्रदर्शन करते हुए 6-2 से जीत हासिल की. तीसरे सेट में सर्बिया के इस खिलाड़ी को ज्यादा पसीना बहाना पड़ा. टाईब्रेकर तक गए इस मुकाबले में जोकोविच ने अपना संयम नहीं खोया और 7-6 से तीसरे सेट को अपने नाम करते हुए यह उपलब्धि हासिल की.
एंडरसन विंबलडन के फाइनल में पहुंचने वाले 97 वर्षों में पहले साउथ अफ्रीकन खिलाड़ी थे. उनका हौसला बढ़ाने खुद साउथ अफ्रीका के पूर्व तेज गेंदबाज मोर्ने मॉर्केल पहुंचे थे.
जोकोविच ने पहली बार विम्बलडन का खिताब 2011 में जीता था. दूसरी बार 2014 फिर इसके एक साल बाद उन्होंने इस खिताब को अपने नाम किया. अब उन्होंने चौथी बार खिताब जीत तक जता दिया कि वे अभी नडाल और फेडरर के साथ रेस में बने हुए हैं.
