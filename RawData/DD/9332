संसद का शीतकालीन सत्र 11 दिसंबर से 8 जनवरी तक चलेगा 
संसद का शीतकालीन सत्र 11 दिसम्‍बर से शुरू होगा और 8 जनवरी तक चलेगा। राजधानी दिल्ली में गृह मंत्री राजनाथ सिंह की अध्यक्षता में संसदीय मामलों की कैबिनेट कमेटी की बैठक में यह फैसला लिया गया। संसदीय कार्य राज्‍यमंत्री विजय गोयल ने कहा कि सरकार हर मुद्दे पर चर्चा के लिए तैयार है। उन्होंने बताया कि सत्र के दौरान कई महत्‍वपूर्ण विधेयक दोनों सदनों में पारित कराये जायेंगे।
