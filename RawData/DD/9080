विदेश मंत्री सुषमा स्वराज ने शनिवार को नई दिल्ली में आइसलैंड के विदेश मंत्री के साथ बातचीत की. 
दोनों नेताओं ने प्रतिनिधिमंडल स्तरीय वार्ता में व्यापार, निवेश, नवीकरणीय ऊर्जा, मत्स्य पालन, पर्यटन और संस्कृति पर ध्यान केंद्रित करने के साथ सहयोग बढ़ाने पर चर्चा की.
सुषमा स्वराज ने कहा कि आइसलैंड भू-तापीय ऊर्जा में एक वैश्विक नेता है और इस क्षेत्र में सहयोग से ऊर्जा के क्षेत्र में लाभ हो सकता है और हमारे महत्वाकांक्षी अक्षय ऊर्जा लक्ष्यों को पूरा करने में मदद मिल सकती है.
