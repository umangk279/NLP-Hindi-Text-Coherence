थाईलैंड के चुनाव आयोग ने आम चुनाव के परिणामों की घोषणा की, 90 प्रतिशत से अधिक वोटों की गिनती, प्रो-प्रयुत पार्टी ने थाईलैंड के चुनाव में बनाई बढ़त   
 थाईलैंड में 2014 में सैन्य तख़्तापलट के बाद पहली बार हुए चुनाव में मिलिट्री समर्थक सत्तारुढ़ जुंटा पार्टी ने डेमोक्रेटिक फ्रंट की अगुवाई कर रहे पोपुलिस्ट पार्टी को पीछे छोड़ते हुए अप्रत्याशित बढ़त हासिल कर ली है। चुनाव आयोग ने रविवार को बताया कि 93 फीसदी से ज्यादा मतों की गिनती हो चुकी है। जुंटा प्रमुख प्रयुथ चान ओचा को फिर से प्रधानमंत्री के रूप में देखने की इच्छुक पलांग प्रचारत पार्टी ने 75.9 लाख वोट हासिल किए हैं। 
पूर्व प्रधानमंत्री अभिसीत वेजाजिवा  ने डेमोक्रेट पार्टी के नेता पद से इस्तीफा दे दिया है ताकिस मिलिट्री समर्थक और डेमोक्रेटिक फ्रंट के बीच सत्ता का संतुलन बना रहे है। 
