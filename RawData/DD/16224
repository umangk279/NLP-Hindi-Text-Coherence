आयकर अधिकारियों ने शुक्रवार को तमिलनाडु की दिवंगत मुख्यमंत्री जे जयललिता के आवास पोइस गार्डन के कार्यालय ब्लॉक पर छापेमारी की. अधिकारियों ने बताया कि लैपटॉप सहित अन्य सामान ज़ब्त किए गए हैं. 
 आयकर अधिकारियों ने अन्नाद्रमुक नेता वीके शशिकला द्वारा प्रयुक्त कमरे में भी छापेमारी की. शशिकला और उनके संबंधियों से जुड़े 187 जगहों पर आयकर विभाग छापेमारी कर चुका है. इस छापेमारी के ख़िलाफ़ शशिकला के समर्थक आयकर टीम के ख़िलाफ़ प्रदर्शन करने लगे जिसके बाद पुलिस ने उन्हें हिरासत में ले लिया. 
