उत्तर प्रदेश के मैनपुरी के पास एक प्राइवेट यात्री बस डिवाइडर से टकराई जिसमें 18 लोगों की मौत हो गई और 2 दर्जन से ज्यादा घायल हुए हैं। जयपुर से फरूर्खाबाद जाते वक्त डबल डेकर यात्री बस हादसे का शिकार हो गया। पीएम ने हादसे पर गहरा दुख जताया। 
उत्तर प्रदेश के मैनपुरी में आज सुबह एक भीषण सड़क हादसे में 18 लोगों की दर्दनाक मौत हो गई और 26 से ज्यादा लोग  घायल हो गए। खबरों के मुताबिक डबल डेकर यात्री बस जयपुर से फर्रुखाबाद जा रही थी कि अचानक मैनपुरी थाना दन्नाहार की चौकी कीरत पुर के पास सड़क पर बने डिवाइडर से टकरा गई।  हादसे में घायल हुए लोगों को सैफई मिनी पीजीआई रेफर किया गया है, जहां कुछ लोगों की हालत गंभीर बताई जा रही है।  प्रधानमंत्री ने ट्वीट कर मारे गए लोगों के परिजनों के प्रति संवोदना प्रकट की।
