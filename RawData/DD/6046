स्वास्थ्य मंत्री की डॉक्टरों से हड़ताल खत्म करने की अपील, डॉक्टरों के सवालों का जवाब देते हुए कहा- देश के हित में है एनएमसी बिल, स्वास्थ्य सचिव के साथ बैठक का दौर।  
स्वास्थ्य मंत्री डॉ हर्षवर्धन ने मरीजों को हो रही भारी परेशानी को देखते हुए डॉक्टरों से हड़ताल खत्म करने की अपील की है। उन्होंने राष्ट्रीय चिकित्सा विधेयक को देशहित में उठाया गया कदम करार दिया।
दरअसल, ये विधेयक संसद के दोनों सदन से पारित हो चुका है। डॉक्टर इस विधेयक के खिलाफ हड़ताल पर हैं जिससे मरीजों को भारी परेशानी का सामना करना पड़ रहा है। मरीजों की परेशानी को देखते हुए स्वास्थ्य मंत्री ने आज डॉक्टरों के साथ बैठक की और उनके सवालों का और संदेहों का विस्तार से जवाब दिया। 
