खेलो इंडिया स्कूल गेम्स सफलतापूर्वक संपन्न हो गए हैँ। गुरुवार को खेलो इंडिया स्कूल गेम्स का समापन समारोह आयोजित किया गया जिसमें खेल मंत्री ने विजेता टीमों को ट्रॉफी दी। इन खेलों में हरियाणा ने पहला, महाराष्ट्र ने दूसरा और दिल्ली ने तीसरा स्थान हासिल किया। खेल मंत्री राज्यवर्धन सिंह राठौर ने कहा, "फिट और स्पोर्टी राष्ट्र" की यात्रा अब शुरू हुई है। 
9 दिन तक चले खेलों इंडिया स्कूल गेम्स का गुरुवार को सफल समापन हो गया, भारत के कोने कोने से आए एथलिटों ने अपने दमदार खेल दम पर पहले खेलों इंडिया गेम्स में ये दिखा दिया की देश के युवाओं में कितनी प्रतिभा छूपी है। हरियाणा ने पहला महाराष्ट्रा ने दूसरा और दिल्ली ने तीसरा स्थान हासिल किया। इन खेलों में खिलाडियों और कोच के बीच गज़ब की जुगल बंदी देखने को मिली साथ ही खिलाडियों को मां बाप का भी भरपूर समर्थन मिला। खेल मंत्री कर्नल राज्यवर्धन सिंह राठौर ने माना कि इन खेलों से युवा एथलिटो का हौसला बढ़ा है और वो दिन दूर नहीं जब देश में कई सारे ओलंपिक विजेता मौजूद होंगे।
मुक्केबाजी रिंग से विजेंदर और अखिल जैसे ओलंपियन देश को देने वाले कोच जी एस संधू ने कहा कि ये खेल एक युवाओं की सोच को बदलेगे और नए सितारो को जन्म देंगे।
रेंसलिंग में हरियाणा का दबदबा देखने को मिला तो वही जिम्नास्टिक, मुक्केबाजी और बैडमिंटन में भी खिलाड़ियों ने खूब पदक जीते। खिलाड़ियों और उनके अभिभावकों का हौसला इन खेलों में पदक जीतने के बाद सातवें आसमान पर था।
पहले संस्करण के सफल आयोजन के बाद खेल मंत्रलाय जल्द ही कॉलेज गेम्स की रुप रेखा तैयार करेगा ताकि देश में खेल के स्तर को एक नई बुलंदी तक पहुंचाया जा सके।
