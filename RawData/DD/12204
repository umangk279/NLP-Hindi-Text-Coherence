मौजूदा मुक्त व्यापार संधि नाफ्टा की जगह नई संधि के लिए अमेरिका और मैक्सिको के बीच बनी सहमति । इस त्रिपक्षीय समझौते को लेकर कनाडा ने नहीं लिया है अभी कोई फैसला। डोनाल्ड ट्रंप ने मैक्सिको के साथ हुए समझौते की सराहना की, कहा अगर कनाडा इसमें शामिल नहीं  होता है, नहीं पड़ता कोई फर्क। 
अमेरिका और मेक्सिको के बीच 'नॉर्थ अमेरिकन फ्री ट्रेड अग्रीमेंट' (नाफ्टा) की जगह पर नई संधि करने के लिए सहमति बन गई है । इससे कनाडा पर स्वतंत्र व्यापार  की नई शर्तों और अन्य विषयों को स्वीकार करने के लिए दबाव बढ़ गया है। अमेरिकन राष्ट्रपति डोनाल्ड ट्रंप और मेक्सिको के राष्ट्रपति इंरिक पेना नीटो ने कहा कि कनाडा के साथ बातचीत तुरंत शुरू होगी। ट्रंप ने कहा कि इस समझौते को नाफ्टा के बदले यूनाईटेड स्टेट्स-मेक्सिको ट्रेड एग्रीमेंट कहा जाएगा। ट्रंप ने कहा है कि अगर कनाडा इस नए समझौते में शामिल नहीं होता है, तो उससे कोई फर्क नहीं पड़ेगा।
