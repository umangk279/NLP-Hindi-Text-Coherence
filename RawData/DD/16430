लगातार बारिश से चेन्नई और उसके आस-पास के ज़िलों में जनजीवन बुरी तरह प्रभावित। स्थानीय मौसम विभाग ने अगले 24 घंटों में तमिलनाडु और पुडुच्चेरी में भारी बारिश की जताई आशंका। स्कूल रहे बंद। 
 तमिलनाडु में चेन्नई और आस-पास के क्षेत्रों में बारिश से आम जनजीवन प्रभावित है और इस कारण अब तक 12 लोगों की जान जा चुकी है। 27 अक्तूबर से आए उत्तर पूर्व मानसून के बाद से अब तक 74 फीसदी बारिश हो चुकी है। 
मौसम विभाग के मुताबिक मात्र आठ दिनों में ही राज्य में मानसून की एक-चौथाई बारिश हो चुकी है। राज्य में हो रही मूसलाधार बारिश को देखते हुए स्कूलों को बंद रखने के निर्देश जारी किए गए हैं। 
