डब्ल्यूएचओ के अफ्रीका रीजन के कार्यालय ने अफ्रीका महाद्वीप को पोलियो मुक्त घोषित किया। डब्ल्यूएचओ ने 1988 में वैश्विक पोलियो उन्मूलन पहल (जीपीईआई) शुरू की थी। विश्व स्वास्थ्य संगठन ने कहा कि यह दूसरी बार है जब अफ्रीका में किसी वायरस को खत्म किया गया है। चार दशक पहले अफ्रीका में चेचक को पूरी तरह से खत्म किया गया था। 
विश्व स्वास्थ्य संगठन ने बताया है कि अफ्रीका के अंतिम देश नाइजीरिया के पोलियो मुक्त देश घोषित होने के बाद 25 अगस्त 2020 को पूरा अफ्रीका महाद्वीप वाइल्ड पोलियो से मुक्त हो गया। अफ्रीकी देश नाइजीरिया में ही पोलियो वायरस बचा था। पिछले चार सालों से यहां पोलियो का एक भी मामला नहीं आया है। नाइजीरिया के नेशनल पोलियोप्लस कमेटी के चेयरमैन तुंजी फुंसो ने कहा कि हम 1996 से इस काम को पूरा करने के लिए मेहनत कर रहे हैं। हमें अभी भी कई जरूरी काम करने हैं। लेकिन इस उपलब्धि से पता चलता है कि राजनीतिक और आर्थिक सहयोग से पूरी दुनिया से पोलियो को खत्म किया जा सकता है।
डब्ल्यूएचओ के अफ्रीका रीजन के कार्यालय ने अफ्रीका महाद्वीप को पोलियो मुक्त घोषित किया। डब्ल्यूएचओ ने साल 1988 में वैश्विक पोलियो उन्मूलन पहल (जीपीईआई) शुरू की थी। तब से लेकर अब तक लगभग पूरी दुनिया से पोलियो को खत्म किया जा चुका है। अफ्रीका में आखिरी बार पोलियो का मामला साल 2016 में नाइजीरिया में आया था। डब्ल्यूएचओ के अनुसार जब किसी देश में चार साल तक पोलियो का कोई नया मामला नहीं सामने आता तो उसे पोलियो मुक्त मान लिया जाता है।
पोलियो एक विषाणुजन्य रोग है, जो अधिकांशत: बच्चों को होता है। यद्यपि यह बीमारी किसी को भी हो सकती है। डब्ल्यूएचओ के अनुसार पोलियो वायरस केवल अफ्रीका के नाइजीरिया में ही बचा था। 2016 से यहां भी कोई नया मामला सामने नहीं आया है। 1996 में पूरे अफ्रीका में करीब 75 हजार बच्चे पोलियो का शिकार हुए थे। इस दौरान अफ्रीका का हर एक देश प्रभावित था। हालांकि, 100 करोड़ से ज्यादा की आबादी वाले अफ्रीका में पर्याप्त निगरानी की कमी से पोलियो के कुछ मामले छूट जाने की भी आशंका है।
अफ्रीका को पोलियो वायरस से मुक्त किए जाने के बाद अब केवल पाकिस्तान और अफगानिस्तान ही ऐसे देश बचे हैं जहां अभी तक पोलियो वायरस मौजूद है। सरकार का ढुलमुल रवैया और स्वास्थ्यकर्मियों पर हमले से यहां बीमारी जटिल हो गई है। पाकिस्तान सरकार ने हाल ही में 2 महीने में 11 हजार पोलियो वर्कर्स को नौकरी से हटाया है। यहां आठ महीने में पोलियो के 64 नए मामले सामने आए हैं।
डब्लूएचओ ने 27 मार्च 2014 को भारत को पोलियो मुक्त घोषित किया था। इस दिन दिल्ली स्थित डब्लूएचओ के कार्यालय में आयोजित समारोह में दक्षिण-पूर्व एशिया को पोलियो मुक्त क्षेत्र घोषित किया गया। इसी के तहत भारत भी पोलियो मुक्त घोषित हो गया था। कभी भी एक देश को अकेले पोलियो मुक्त घोषित नहीं किया जाता है। डब्ल्यूएचओ अपने उस रीजन को पोलियो मुक्त घोषित करता है।
फिर भी बच्चे ही इसका शिकार ज़्यादा होते हैं. पोलियो का वायरस संक्रमण से फैलता है. इसका संक्रमण मुख्य रूप से एक व्यक्ति से दूसरे व्यक्ति में फेको-मौखिक मार्ग के द्वारा होता है. यह पानी या मल पदार्थ, अस्वच्छ भोजन के साथ, जल के संक्रमण से हो सकता है. यह एक गंभीर वायरल संक्रमण है, जिससे शरीर के अंगों में विकलांगता आ सकती है. पोलियो लाईलाज है, क्‍योंकि इसका लकवापन ठीक नहीं हो सकता है. बचाव ही इस बीमारी का एक मात्र उपाय है.
 
