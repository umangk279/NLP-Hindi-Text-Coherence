निर्यातकों के लिए बड़ी राहत की ख़बर आई है। सरकार ने निर्यातकों को विदेशी मुद्रा में कर्ज लेने की सुविधा का ऐलान किया है। इसके साथ ही निर्यातकों को मिलने वाले कर्ज के 90 फीसदी की बीमा की सुविधा की भी शुरुआत हो गई है जिसका ऐलान वित्त मंत्री निर्मला सीतारमन ने 14 सितंबर को किया था। छोटे निर्यातकों के लिए पेटेंट और जीआई सुविधा के लिए लिए शुल्क में काफी कमी का ऐलान किया गया है। 
निर्यातकों के लिए बीते हफ्ते जारी किए गए प्रोत्साहन पैकेज को जमीन पर उतारने का काम शुरु हो चुका है। वित्त मंत्री निर्मला सीतारमन द्वारा निर्यातकों को सस्ते दरों पर कर्ज मुहैया कराने और उन्हें मिलने वाले कर्ज पर बीमा की सुविधा देने वाले नई योजना की आज शुरुआत भी कर दी गई । वाणिज्य और उद्योग मंत्री पियूष गोयल ने निर्यात ऋण विकास योजना की 
इस अवसर पर निर्यातकों को सर्टिफिकेट ऑफ ओरिजिन लेने के लिए एक कॉमन डिजिटल प्लेटफार्म की भी शुरुआत की गई। छोटे उद्यमियों के लिए कारोबार को और आसान बनाने के लिए पेटेंट लेने की समयसीमा 70 दिनों से भी कम कर दी गई है। साथ ही जीआई सर्टिफिकेट के लिए भी शुल्क को 60 फीसदी तक कम कर दिया गया है। चार शहरों में  मेगा फेस्टिवल की तैयारियों के लिए काम शुरु कर दिया गया है।
इन  कदमों के बाद सरकार को उम्मीद है कि एक्सपोर्ट सेक्टर के लिए दिए जाने वाले कर्ज में तीन गुने तक की बढ़ोत्तरी हो पाएगी। अगले पांच सालों में बीमा कवर के लिए 8500 करोड़ रूपए की सहायता के निर्यात को न केवल बढ़ावा मिलेगा बल्कि छोटे उद्यमों में रोजगार पैदा करने में भी मदद मिल सकेगी।
