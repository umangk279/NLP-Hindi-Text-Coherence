भारत और श्रीलंका के बीच टेस्ट सीरीज शुरू होने में अब एक सप्ताह से भी कम समय है, लेकिन श्रीलंकाई टीम के लिए खबर अच्छी नहीं है। श्रीलंका टीम के नवनियुक्त कप्तान दिनेश चंडीमल सीरीज के पहले दो टेस्ट मैच से बाहर हो गए है। श्रीलंका के संडे टाइम्स की ख़बर के मुताबिक, चंडीमल न्यूमोनिया से पीड़ित हैं और वह गॉल के एक अस्पताल में भर्ती हैं। 
 श्रीलंका के नए टेस्ट कप्तान भारत के ख़िलाफ़ 26 जुलाई से गॉल में शुरू हो रहे पहले टेस्ट से न्यूमोनिया होने के कारण बाहर हो गए हैं। अब पहले टेस्ट के लिए चंडीमल की अनुपस्थिति में श्रीलंका की कमान रंगना हेराथ को दिए जाने की संभावना है।
