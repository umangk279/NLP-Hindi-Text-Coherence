सुल्तान अज़लान शाह कप हॉकी प्रतियोगिता के अपने दूसरे मुकाबले में भारत को इंग्लैंड के साथ 1-1 से ड्रा खेलना पड़ा. 
मैच में अधिकांश समय 1-0 की बढ़त लेने वाली भारतीय टीम ने अंतिम क्वार्टर में अपनी बढ़त को गंवा दिया. भारत के शिलानंद लाकड़ा ने पहले क्वार्टर के अंतिम पलों में गोल करके टीम को 1-0 से आगे कर दिया. दूसरे और तीसरे क्वार्टर में कोई भी टीम गोल नही कर सकी.
चौथे क्वार्टर में इंग्लैड को पेनल्टी स्ट्रोक मिला, जिस पर गोल करके इंग्लिश टीम ने मुक़ाबले को 1-1 से बराबर कर दिया. इसके बाद मुक़ाबले में कोई और गोल नहीं हो सका और मैच बराबरी पर समाप्त हो गया.
