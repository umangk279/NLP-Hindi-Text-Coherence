प्रमुख तेल निर्यातक देशों के समूह ओपेक कच्चे तेल उत्पादन में प्रति दिन 10 लाख बैरल वृद्धि करने पर सहमत, हालांकि ईरान ने प्रस्ताव का किया था विरोध। प्रस्ताव पर चर्चा के लिए ओपेक और गैर ओपेक देशों की आज फिर होगी बैठक।      
पेट्रोलियम निर्यात करने वाले देशों के संगठन ओपेक देशों की बहुप्रतीक्षित बैठक के बाद एक अच्छी खबर सामने आई है । सऊदी अरब के तेल मंत्री खालेद अल फलेह ने बताया कि ओपेक के सदस्य देश रोजाना दस लाख बैरल के कच्चे तेल के उत्पादन में संयुक्त वृद्धि पर सहमत हुए हैं। सऊदी अरब ने ईंधन की बढ़ती कीमतें कम करने की प्रमुख उपभोक्‍ता देशों की मांग पर ईरान से इस दिशा में सहयोग की अपील की। ईरान की आपत्तियों के बावजूद ये फैसला सर्वसम्मति से लिया गया । इससे पहले र्ईरान ने -ओपेक की एक प्रमुख बैठक का बहिष्‍कार कर दिया था।  
