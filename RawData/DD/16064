उत्तर कोरिया ने बैलिस्टिक मिसाइल का परीक्षण किया, अमेरिकी राष्ट्रपति डोनाल्ड ट्रंप और जापान के प्रधानमंत्री उत्तर कोरिया के खिलाफ़ प्रतिरोध क्षमता बढ़ाने पर सहमत हुए।  
 दक्षिण कोरिया के सेना प्रमुख ने कहा है कि उत्तर कोरिया ने एक और बैलिस्टिक मिसाइल दागी है। अमेरिका के रक्षा मंत्रालय ने कहा है कि उसके प्रारंभिक मूल्यांकन के अनुसार, यह एक अंतर-महाद्वीपीय बैलिस्टिक मिसाइल है। अमेरिकी रक्षा मंत्री जेम्स मेटिस ने इसे पूरी दुनिया के लिए ख़तरा बताया है। 
इस परीक्षण के कुछ ही देर बाद अमरीकी राष्ट्रपति डोनल्ड ट्रंप ने वाइट हाउस में पत्रकारों से बातचीत में कहा कि वह इस स्थिति को संभाल लेंगे। वहीं, जापान ने भी इस पर तीखी प्रतिक्रिया दिखाई है। इस परीक्षण के तुरंत बाद प्रधानमंत्री शिंज़ो आबे ने मंत्रिमंडल की आपात बैठक बुलाई। अमेरिकी राष्ट्रपति डोनाल्ड ट्रंप और जापान के प्रधानमंत्री उत्तर कोरिया के खिलाफ़ प्रतिरोध क्षमता बढ़ाने पर सहमत हो गए है।
