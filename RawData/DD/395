रक्षा मंत्रा राजनाथ सिंह ने 3 दिनों के मास्को दौरे में रुस और चीन सहित अन्य एससीओ सदस्य देशों के समकक्षों के साथ द्विपक्षीय वार्ता की। शुक्रवार को चीन के आग्रह पर रक्षा मंत्री ने अपने चीनी समकक्ष जनरल वेई फेंग के साथ भी बैठकी की। इस दौरान रक्षा मंत्री ने चीन  को स्पष्ट संदेश दिया कि चीन वास्तविक नियंत्रण रेखा का सम्मान करे और यथास्थिति को बदलने की एकतरफा कोशिश ना करे। रूस से रवाना होकर तेहरान पहुंच चुके है रक्षामंत्री राजनाथ सिंह।  
रक्षामंत्री राजनाथ सिंह का 3 दिवसीय रूस दौरा कई मायनों में अहम रहा। पूर्वी लद्दाख में सीमा पर बढ़े तनाव के बीच रक्षा मंत्री राजनाथ सिंह ने द्वीपक्षीय बैठक में चीन को कड़ा संदेश दिया। सूत्रों के मुताबिक दोनों देशों के बीच लंबी बातचीत का केंद्र विंदु पूर्वी लद्दाख में तनाव कम करने के लिए बीच का रास्ता निकालने पर ही टिका रहा। रक्षा मंत्री राजनाथ सिंह ने अपने चीनी समकक्ष जनरल वेई फेंगहे से स्पष्ट तौर पर कहा कि पूर्वी लद्दाख में गतिरोध से पहले की स्थिति कायम करें। 
रक्षा मंत्री राजनाथ सिंह ने कहा चीनी सेना की कार्रवाई, जिसमें बड़ी संख्या में सैनिकों को एकत्र करना, आक्रामक रवैया और यथास्थिति को बदलने का एकतरफा प्रयास शामिल है, द्विपक्षीय समझौते का उल्लंघन है. बैठक के दौरान, रक्षा मंत्री ने स्पष्ट रूप से कहा कि भारतीय जवान सीमा प्रबंधन को लेकर हमेशा जिम्मेदाराना रुख अपनाता रहे हैं. साथ ही भारत अपनी संप्रभुता और क्षेत्रीय अखंडता की रक्षा को लेकर भी दृढ़ संकल्पित है. 
दोनों देशों के बीच बैठक के बाद रक्षा मंत्री कार्यालय की ओर से कई ट्वीट किए गए। रक्षा मंत्री कार्यलाय ने ट्वीट में लिखा, "मौजूदा परिस्थिति को जिम्मेदाराना ढंग से हल किया जाना चाहिए और दोनों पक्षों में किसी को भी कोई ऐसी कार्रवाई नहीं करनी चाहिए, जिससे बॉर्डर के इलाकों में हालात और खराब हो या तनाव बढ़े."
बयान में कहा गया है कि दोनों देश बातचीत से मामले को सुलझाने के पक्षधर हैं. चीनी रक्षा मंत्री ने भी मामले को शांतिपूर्ण तरीके से हल करने की बात की है. संबधों को बेहतर बनाने के लिये सीमा पर शांति और पारदर्शिता बनाये रखना जरूरी है.
रक्षा मंत्री कार्यालय ने बयान में कहा, "रक्षा मंत्री राजनाथ सिंह ने पिछले कुछ महीनों में गलवान घाटी सहित वास्तविक नियंत्रण रेखा (LAC) में हुए घटनाक्रमों पर भारत के पक्ष को स्पष्ट रूप से रखा." 
रक्षा मंत्री राजनाथ सिंह ने 3 दिनों के मास्को दौरे में रुस और चीन सहित अन्य एससीओ सदस्य देशों के समकक्षों के साथ द्विपक्षीय वार्ता की। मास्को दौरे के आखिरी दिन शनिवार को रक्षा मंत्री ने उज्बेकिस्तान, कजाकिस्तान और ताजिकिस्तान के अपने समकक्षों से मुलाकात की। इस दौरान उन्होंने मध्य एशिया के इन प्रमुख देशों के साथ द्विपक्षीय रक्षा संबंधों को और अधिक मजबूत करने के तरीकों पर चर्चा की।
इससे पहले राजनाथ सिंह और रूसी रक्षामंत्री जनरल सर्गेई शोइगू के बीच मॉस्को में हुई बैठक के दौरान रुस ने कहा कि पाकिस्तान को हथियारों नही बेचेगा। यह प्रतिबद्धता रूस की तरफ से जताई गई। दोनों के बीच एक घंटे तक हुई बैठक में रक्षा-सुरक्षा समेत दोनों देशों में सहयोग के व्यापक क्षेत्रों पर चर्चा की गई।
राजनाथ सिंह शंघाई सहयोग संगठन (एससीओ) के रक्षामंत्रियों की संयुक्त बैठक में भाग लेने और रूसी विजय दिवस के मौके पर 75वीं वर्षगांठ के कार्यक्रम में भाग लेने के लिए रूस की तीन दिवसीय यात्रा पर हैं। भारत लौटने के क्रम मे रक्षा मंत्री ईरान की राजधानी तेहरान में भी रुकेंगे जहां उनकी मुलाकात ईरानी समकक्ष ब्रिगेडियर जनरल अमीर हातमी से होगी।
