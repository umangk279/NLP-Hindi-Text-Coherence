एनआईए को मिली बड़ी कामयाबी। मणिपुर के चंदेल में 2015 में सेना के क़ाफ़िले पर हुए हमले का आरोपी एन. प्रेमकांत सिंह गिरफ्तार। जून 2015 में घात लगाकर किए गए हमले में सेना के 18 जवान शहीद हुए थे  । 
एनआईए को कल उस समय एक बड़ी कामयाबी मिली जब उसने मणिपुर के चंदेल जिले में सेना पर हुए हमले के आरोपी के गिरफ्तार कर लिया। आरोपी एन. प्रेमकांत सिंह को एनआईए ने मणिपुर से गिरफ्तार किया। जून 2015 में घात लगाकर किए गए हमले में सेना के 18 जवान शहीद हो गए थे। प्रेमकांत प्रतिबंधित आतंकी संगठन केवाईकेएल का सदस्य है। इसके ऊपर दो लाख रूपये का ईनाम भी था। मणिपुर पुलिस और एनआईए की संयुक्त कार्रवाई में इसे गिरफ्तार किया गया। इसके पास से एनआईए ने हथियार भी बरामद किए।
