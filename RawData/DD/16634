भारतीय हॉकी टीम ने देशवासियों को दिया दिवाली तोहफा, मलेशिया को 6-2 से रौंदा 
 एशिया कप हॉकी के दूसरे दौर में भारत ने मलेशिया को 6-2 से हरा दिया है। भारत ने आक्रामक शुरुआत की और पहले क्वार्टर के 14 वें मिनट में आकाशदीप के गोल की मदद से 1-0 की बढ़त बना ली। दूसरे क्वार्टर में भारत की तरफ से 2 गोल देखने को मिले। 19 वें मिनट में हरमनप्रीत ने पेनल्टी कार्नर पर गोल किया तो वही 24वें मिनट में एस.के. उथप्पा ने शानदार शॉट के जरिए गोल करके भारत को 3-0 से आगे कर दिया। गुरुजंत सिंह ने तीसरे क्वार्टर के शुरुआत में भारत के लिए चौथा गोल करने में सफलता पाई। जल्द ही एस वी सुनील ने गोल करके टीम की बढ़त को 5-0 कर दिया। अंतिम क्वार्टर में मलेशिया की तरफ से 2 और भारत की की तरफ से एक और गोल देखने को मिला। इस तरह टीम इंडिया ने मुकाबले को 6-2 से अपने नाम कर अंक तालिका में शीर्ष स्थान हासिल कर लिया।  
