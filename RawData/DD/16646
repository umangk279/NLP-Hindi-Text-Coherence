भगवान श्रीराम की नगरी अयोध्या में दीपावली के पर्व को भव्य तरीके से मनाने के लिए मुख्यमंत्री योगी आदित्यनाथ खुद अयोध्या पहुंचे। सरयू नदी के तट पर आयोजित इस भव्य कार्यक्रम में दिवाली को त्रेता युग की तर्ज पर मनाया गया। यह अपनी तरह का पहला मौका था जब अयोध्या में राज्य सरकार की पहल पर इस तरह का आयोजन किया गया। 
 भगवान राम की जन्मभूमि अयोध्या एक अलग छटा बिखेर रही है कारण है यहां पर्यटन को बढ़ावा देने के लिए दीपोत्सव का आयोजन। लाइट एंड साउंड शो के तहत सरयू नदी के तट पर भगवान राम और उनसे जुड़े प्रसंगों का मनोहारी आयोजन। इस आयोजन में उत्तर प्रदेश के मुख्यमंत्री योगी आदित्यनाथ और उत्तर प्रदेश के राज्यपाल राम नाईक मौजूद रहे। यहां सरयू नदी के तट पर आयोजित कार्यक्रम के दौरान मुख्यमंत्री और राज्यपाल ने भगवान राम की आरती की। राज्यपाल राम नाईक और मुख्यमंत्री योगी आदित्यनाथ ने अयोध्या में प्रधानमंत्री आवास योजना के लाभार्थियों को आवंटन-पत्र बांटे। इस मौके पर उप-मुख्यमंत्री केशव प्रसाद मौर्य और दिनेश शर्मा भी मौजूद रहे।
