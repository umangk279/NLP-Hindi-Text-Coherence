उत्तर प्रदेश के सहारनपुर में ज़हरीली शराब पीने से मौत का आंकड़ा 46 पहुंच गया है. इसके साथ ही उत्तराखंड और उत्तर प्रदेश में ज़हरीली शराब से मरने वालों संख्या करीब 70 हो गई है. 
पुलिस शराब के अवैध ठेकों पर छापेमारी कर रही है. अवैध शराब का धंधा करने वाले 30 लोगों को गिरफ्तार किया गया है. इसमें उत्तराखंड के दर्जन भर लोग शामिल हैं. सभी के खिलाफ रासुका लगाई जाएगी. वहीं धारा-60ए में कार्रवाई की गई है. इसमें अपराध सिद्ध होने पर फांसी तक की सजा का प्रावधान है. इसके साथ ही दर्जन भर अवैध शराब की भट्टियों को ध्वस्त कर दिया गया है.
