अजलान शाह कप हॉकी के फाइनल में आज भारत का मुकाबला दक्षिण कोरिया के साथ। भारत ने अपने आखिरी लीग मैच में पोलैंड को 10 - 0 से शिकस्त दी थी। 
शानदार फार्म में चल रहे स्ट्राइकर मनदीप सिंह के दमदार खेल से भारत ने सुल्तान अजलन शाह कप हॉकी टूर्नामेंट के अपने अंतिम लीग मुकाबले में पोलैंड को 10-0 से करारी शिकस्त दी। भारतीय हॉकी टीम पहले ही टूर्नामेंट के फाइनल में अपनी जगह सुरक्षित कर चुकी है। फाइनल में भात का मुकाबला आज द. कोरिया के साथ होगा। भारतीय टीम ने पोलैंड के खिलाफ आक्रामकता बरकरार रखते हुए बड़ी जीत दर्ज की। मैच का दूसरा क्वार्टर भारत के लिए सबसे सफल रहा जिसमें टीम ने 4 गोल दागे। मध्यांतर तक भारतीय टीम 6-0 से आगे थी, जबकि अंतिम 30 मिनट के खेल में टीम ने 4 और गोल दागे। भारतीय टीम ने इस टूर्नामेंट में अब तक कोई मैच नहीं गंवाया है।
