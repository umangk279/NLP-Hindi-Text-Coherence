वित्त मंत्री अरुण जेटली ने कहा कि पिछले दो सालों में समाज काफी तेजी से डिजिटलीकरण की तरफ बढ़ा है। 
 गुरुग्राम में आयोजित सार्वजनिक बैंकों के एक समारोह में उन्होंने कहा कि डिजिटलीकरण का प्रभाव अगले कुछ वर्षों में देश की अर्थव्यवस्था और बैंकिंग क्षेत्र में दिखने लगेगा। उन्होंने कहा कि दुनिया में कहीं भी वित्तीय संस्थानों की तुलना में हमने अच्छा काम किया है और आर्थिक सुधार आगे भी जारी रहेगा।
