राजस्थान के भरतपुर जिले में रविवार को दर्दनाक सड़क हादसे में छह लोगों की मौत हो गई. यह हादसा बयाना थाना इलाके में हुआ. 
हादसे के शिकार सभी लोग एसयूवी गाड़ी में सवार होकर हिंडौन से भरतपुर जा रहे थे. बयाना थाना इलाके के नगला निर्वाण के पास तेज रफ्तार गाड़ी अंनियंत्रित हो गई. हादसे के वक्त गाड़ी में नौ लोग बैठे हुए थे, जिनमें से चार की मौके पर ही मौत हो गई. दो लोगों की अस्पताल में इलाज के दौरान मौत हो गई. इस हादसे में तीन लोग घायल हुए है, जिनमें दो की हालत गंभीर बताई जा रही है.
 
