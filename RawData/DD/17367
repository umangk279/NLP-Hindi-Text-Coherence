बिहार में बाढ़ से 39 और लोगों की मौत हो जाने से मरने वालों की संख्या बढकर अब 418 हो गयी है। बाढ़ से 19 जिलों की एक करोड 67 लाख 20 हजार आबादी प्रभावित हुई है। 
 बाढ़ में घिरे लोगों को सुरक्षित स्थानों पर पहुंचाने का कार्य युद्ध स्तर पर जारी है। प्रधानमंत्री नरेन्‍द्र मोदी बिहार के बाढ़ प्रभावित इलाकों का विमान से सर्वेक्षण करने के लिए आज राज्‍य के एक दिन के दौरे पर हैं। 
प्रधानमंत्री मोदी बाढ़ की स्थिति का जायजा लेने के लिए दिल्‍ली से सीधे पूर्णिया पहुंचेगे और सबसे ज्‍यादा बाढ़ प्रभावित सीमावर्ती जिला अररिया, पूर्णिया, कटिहार और किशनगंज का विमान से सर्वेक्षण करेंगे। 
