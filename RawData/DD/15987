पूर्व जदयू अध्यक्ष शरद यादव और पार्टी के नेता अली अनवर की राज्यसभा की सदस्यता समाप्त। पार्टी से निकाले जाने के कारण दोनों नेताओँ की उच्च सदन की सदस्यता हुई खत्म। 
 जेडीयू पार्टी से बगावत करने वाले नेता शरद यादव और अली अनवर की राज्यसभा से सदस्यता समाप्त कर दी गई है। जेडीयू ने इस संबंध में राज्यसभा सचिवालय के पास शिकायत दर्ज कराई थी। इसके बाद उपराष्ट्रपति वेंकैया नायडू ने दोनों नेताओं की सदस्यता समाप्त करने का फैसला लिया। शरद यादव का टर्म अभी 5 साल बाकी था जबकि अली अनवर का 6 महीने बाकी है। 
जेडीयू ने अगस्त में शरद यादव को राज्यसभा में जेडीयू के नेता के पद से हटा दिया गया था। जेडीयू के महागठबंधन से अलग होकर बीजेपी के साथ सरकार बनाने के बाद से ही शरद यादव बागी तेवर अपनाए हुए थे।  
