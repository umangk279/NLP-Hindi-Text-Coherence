जम्मू कश्मीर में हालात तेजी से सामान्य हो रहे है... सभी आवश्यक सामानों की पर्याप्त आपूर्ती की जा रही है तो स्कूल, अस्पताल समेत सरकारी दफ्तर भी खुल चुके है और साथ ही संचार के सभी माद्यम भी शुरू हो चुके है। घाटी में शुक्रवार की नवाज भी शांतिपूर्ण तरीके से अता हुई औक किसी प्रकार की कोई घटना नही हुई। 
जम्मू कश्मीर में अनुच्छेद 370  के अधिकांश प्रावधानों को हटाए जाने के बाद राज्य में हालात हर दिन सुधर रहे है। श्रीनगर समेत कश्मीर घाटी में सामान्य जनजीवन चल रहा हैं। पूरी घाटी में लैंडलाइन फोन काम कर रहे हैं। उत्तरी कश्मीर के कुपवाड़ा और हंदवाड़ा पुलिस क्षेत्रों में  मोबाइल पर वॉयस कॉल भी हो पा रही हैं। स्कूल भी खुले गए हैं और सरकारी कार्यालयों में उपस्थिति भी सामान्य है। राज्य प्रशासन लोगों को हर तरह की सुविधाएं देने में लगा है।
हाल ही में सेब उत्पादकों के लिए सरकार ने योजना शुरु की है और उनके सेब सीधे नेफेड खरीदेगा। सेब उत्पादक किसान प्रशासन की इस योजना से काफी खुश हैं और उनको लगता है कि इससे उन्हें काफी फायदा होगा।
सेना भी तमाम योजनाओं के जरिए लोगों की मदद कर रही है। शिक्षा के प्रचार प्रसाऱ में भी सेना अहम रोल निभा रही है। सेना के एक गुडविल स्कूल में बच्चों को क्ंप्यूटर की शिक्षा के लिए खास इंतजाम किए गए हैं। सेना की ओर से वहां कंप्यूटर म्यूजियम बनाया गया है जहां बिल्कुल अलग तरीके से कंपयूटर की बाराकियां सिखायी जा रही है। बच्चे भी इस अनूठी पहल से काफी खुश हैं।
कुल मिलाकर कश्मीर में हालात दिनो दिन सुधरते जा रहे हैं और उम्मीद है कि आने वाले दिनों में राज्य में लोगों को विकास के तमाम आयाम देखने को मिलेंगे।
