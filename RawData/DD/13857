आईपीएल में सट्टेबाज़ी के आरोप झेल रहे अभिनेता अरबाज खान से मुंबई में ठाणे क्राइम ब्रांच के दफ्तर में पूछताछ की गई. अरबाज खान पर आईपीएल में सट्टा खेलने का आरोप है. 
सूत्रों से मिल रही जानकारी के अनुसार, अरबाज ने पूछताछ के दौरान सट्टेबाजी की बात को स्वीकार किया है और ये भी माना है कि उन्होंने पिछले साल आईपीएल मैच में सट्टेबाजी के कारण 2 करोड़ 75 लाख रुपये गंवा दिए.
दरअसल कुछ दिन पहले पुलिस ने एक सट्टेबाजी गिरोह का भंडाफोड़ किया था. आईपीएल मैच में सट्टा लगाने के आरोप में सोनू जालान उर्फ सोनू मलाड को 29 मई को गिरफ्तार किया गया था. सोनू जालान के घर से एक डायरी मिली थी, जिसमें अरबाज खान समेत कई बॉलीवुड सेलिब्रेटी, कॉन्ट्रैक्टर और बिल्डर्स के नाम मिले हैं.
