जम्मू-कश्मीर के शोपियां में खुद्पोरा इलाके में सुरक्षाबलों और आतंकियों के बीच मुठभेड़. मुठभेड़ में सुरक्षाबलों ने दो आतंकवादियों को ढेर किया। 
जम्मू-कश्मीर के शोपियां जिले में सुरक्षाबलों और आतंकियों के बीच मुठभेड़ हुई जिसमें दो आंतकी ढेर हो गए। आतंकवादियों की मौजूदगी की सूचना मिलने पर सुरक्षाबलों ने शोपियां के खुदपुरा इलाके में घेराबंदी की और तलाश अभियान चलाया। इस दौरान सुरक्षाबलों पर अंधाधुंध गोलीबारी शुरू हो गई। जवाबी कार्रवाई में दो आतंकवादी मारे गए।
इस ऑपरेशन में सेना की 23 पैरा, सीआरपीएफ और जम्मू-कश्मीर पुलिस की स्पेशल ऑपरेशन ग्रुप को लगाया गया. मुठभेड़ स्थल से हथियार और गोला-बारूद बरामद हुआ है।
