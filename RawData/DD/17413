बैंकों के विलय को लेकर विरोध और अन्य मांगों को लेकर सार्वजनिक क्षेत्र के बैंकों के कर्मचारी  हड़ताल करेंगे।  
 हड़ताल के कारण सामान्य बैंकिंग गतिविधियां प्रभावित हो सकती हैं। हड़ताल का आवान यूनाइटेड फोरम आफ बैंक यूनियन यूएफबीयू के तत्वाधान में विभिन्न यूनियनों ने किया है। 
भारतीय बैंक संघ आईबीए ने हड़ताल के असर को कम करने के लिए बैंकों से पहले से उपाय करने को कहा है। आज बैंक शाखाओं में जमा और निकासी, चैक समाशोधन, एनईएफटी तथा आरटीजीएस लेन-देन प्रभावित हो सकता है।
बैंक यूनियनों की मांग है कि बैंकों में सभी पदों पर भर्ती की जाये और बैंकों में अनुकंपा के आधार पर नियुक्तियां भी की जायें। 
