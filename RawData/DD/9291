सबरीमाला मंदिर कपाट खुलने के बाद सुरक्षा के कड़े बंदोबस्त किए गए हैं, स्थिति पर नज़र रखने के लिए ड्रोन कैमरे का भी इस्तेमाल किया जा रहा है। 
सुप्रीम कोर्ट के आदेश के तहत पचास वर्ष से कम उम्र की महिलाओं के प्रवेश को लेकर जारी तनातनी के बीच सबरीमाला मंदिर के कपाट शुक्रवार को 2 महीने के लिए खोल दिए गए हैं। इस दौरान किसी भी अनहोनी से निपटने के लिए सुरक्षा के कड़े इंतजाम किए गए हैं। चप्पे-चप्पे पर जवान तैनात हैं। पूरे क्षेत्र में गुरुवार रात से ही धारा 144 लागू है। इसके अलावा ड्रोन्स के जरिए मंदिर में आने वालों पर नजर रखी जा रही है। 
