यूनेस्को ने मुंबई के विक्टोरियन गोथिक और आर्ट डेको शैलियों के भवनों को विश्व धरोहर स्थल घोषित किया है. ये 94 भवन, उन्नीसवीं और बीसवीं सदी की शुरुआत के हैं. यह 37वां स्थल है, जिसे यूनेस्को ने विश्व धरोहर स्थल सूची में शामिल किया है. 
भारत में अब तक 29 सांस्कृतिक, 7 प्राकृतिक और एक मिश्रित स्थल विश्व धरोहर घोषित किया जा चुका है. यूनेस्को की बहरीन में विश्व धरोहर समिति की 42वीं बैठक में यह फैसला किया गया. 
प्रधानमंत्री नरेंद्र मोदी ने मुंबई की विक्‍टोरियन गोथिक और आर्ट डिको शैली की कुछ इमारतों को यूनेस्‍को की विश्‍व धरोहर सूची में शामिल किए जाने पर मुंबईवासियों को बधाई दी है.
