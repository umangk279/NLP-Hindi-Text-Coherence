राजा महाबली के स्वागत में हर साल ओणम त्योहार को मनाया जाता है 
देश भर में आज ओणम का त्योहार मनाया जा रहा है। राजा महाबली के स्वागत में हर साल ओणम त्योहार को मनाया जाता है। दस दिनों तक चलने वाले इस त्योहार में राजा महाबली के स्वागत मेंप्रत्येक घर को फूलों और सुंदर रंगोली से सजाया जाता है। मान्यता है कि राजा महाबली ने ओणम के दिन ही भगवान विष्णु से अपनी प्रजा से वर्ष में एक बार मिलने की अनुमति मांगी थी। इसलिए माना जाताहै कि ओणम पर स्वयं राजा महाबली धरती पर उतरते हैं और अपनी प्रजा से मिलने आते हैं। राष्ट्रपति राम नाथ कोविंद एवं प्रधानमंत्री नरेंद्र  मोदी ने लोगों को ओणम की बधाई दी है। उपराष्ट्रपति वेंकैया नायडू ने भी ओणम के अवसरपर लोगों को बधाई और शुभकामनाएं दी हैं। अपने संदेश में उपराष्ट्रपति ने कहा कि इस त्योहार से पहले कई दिनों से विभिन्न प्रकार की प्रतियोगिताएं और आयोजन किये जा रहे हैं। इनमें नौका दौड़, नृत्यप्रतियोगिताएं, पुष्प साज-  सज्जा और मार्शल आर्ट प्रतियोगिताएं शामिल हैं।
