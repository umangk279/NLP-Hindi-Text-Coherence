 केरल में अगले पांच दिनों में भारी बारिश की आशंका। तमिलनाडु और कर्नाटक में भी हाई अलर्ट। एनडीआरएफ ने राहत और बचाव कार्य के लिए 8 टीमों को किया तैनात। 
मौसम विभाग द्वारा केरल में भारी बारिश को लेकर जारी की गई चेतावनी के बाद नौसेना को अलर्ट पर रखा गया है। मौसम विभाग ने भविष्यवाणी करते हुए कहा है कि 6-8 अक्टूबर के बीच अरब सागर में कम दबाव के कारण दक्षिण पूर्व हिस्से में तूफान या चक्रवात आ सकता है। इस चक्रवात के कारण कई हिस्सों में भारी बारिश हो सकती है।
राज्य सरकार ने मौसम विभाग की चेतावनी को देखते हुए मछुआरों को सलाह दी है कि वो इस दौरान समुद्र में ना जाएं। खराब मौसम के मद्देनजर तमिलनाडु और कर्नाटक में भी हाई अलर्ट जारी किया गया है। एनडीआरएफ ने राहत और बचाव कार्य के लिए 8 टीमों को तैनात किया है।
