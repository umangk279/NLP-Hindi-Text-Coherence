देश के आठ राज्यों से राज्यसभा की 19 सीटों के लिए आज  चुनाव होगा। कोरोना वायरस महामारी के कारण 18 सीटों पर चुनाव स्थगित कर दिया गया था. बाद में चुनाव आयोग ने कर्नाटक से चार सीटों और मिजोरम तथा अरूणाचल प्रदेश से एक-एक सीट को शामिल करते हुए कुल 24 सीटों पर चुनाव करवाने की घोषणा की गई थी। 
कर्नाटक की चार और अरुणाचल प्रदेश की 1 सीटों पर निर्विरोध चुनाव संपन्न हो जाने से अब बाकी बची राज्यसभा की 19 सीटों में आंध्रप्रदेश और गुजरात से चार-चार, मध्य प्रदेश और राजस्थान से तीन-तीन, झारखंड से दो और मणिपुर, मिजोरम तथा मेघालय से एक-एक सीट पर चुनाव हो रहा है। 
झारखंड की दो सीटों के लिए तीन उम्मीदवार चुनावी मैदान में हैं राजस्थान में राज्यसभा की तीन सीटों के लिए 4 उम्मीदवार मैदान में हैं, आंध्र प्रदेश में चार सीटों के लिए 5 उम्मीदवार हैं मध्य प्रदेश में तीन सीटों के लिए चार उम्मीदवार मैदान में है।
मिजोरम में एक सीट के लिए त्रिकोणीय मुकाबला हो रहा है।गुजरात में चार सीटों के लिए पांच प्रत्याशी मैदान में उतारे गए हैं। आज होने वाला मतदान सुबह 9:00 बजे से शाम 4:00 बजे तक होगा जबकि मतगणना 5:00 बजे के बाद शुरू हो जाएगी।
