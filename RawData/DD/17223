भारत और श्रीलंका के बीच कोलंबो के प्रेमदासा स्टेडियम में आज एकमात्र टी-20 मुक़ाबला खेला जाएगा। इस मुक़ाबले के लिए श्रीलंका की टीम ने अपनी टीम में ढेर सारे बदलाव किए है, वहीं भारतीय को उम्मीद है कि वो टेस्ट और वनडे के बाद टी-20 में भी अपना रूतबा बरकरार रखने में कामयाब रहेगी। केएल राहुल और मनीष पांडे मध्यक्रम में हो सकते हैं। आखिरी वनडे में अर्धशतक बनाने वाले केदार जाधव को भी एक और मौका दिया जा सकता है। 
 टेस्ट और वनडे में श्रीलंका का पूरी तरह से सफ़ाया करने के बाद अब टीम इंडिया के शेर टी 20 के एकमात्र मुक़ाबले में अपनी गर्जना से लंका को ढेर करने के लिए तैयार है।टीम के हर एक खिलाड़ी का मनोबल आसमान छू रहा है,और इस समय ब्लू ब्रिगेड के सामने श्रीलंका की हर चाल बेकार साबित हो रही है।लेकिन अब मैदान टी20 का है जहां एक गेंद में पासा पलट जाता है,ज्यादा रणनीति बनाने का समय नहीं होता,भारतीय टीम की बात करे रोहित शर्मा की टी20 टीम में वापसी होगी जो वेस्टइंडीज नहीं गए थे।केएल राहुल और मनीष पांडे मध्यक्रम में हो सकते हकेदार जाधव ने आखिरी वनडे में अर्धशतक बनाया था जिन्हें एक और मौका दिया जा सकता है।हार्दकि पांड्या को पांचवें मैच में आराम दिया गया था ऐसे में उन्हे इस मैच में उतारा जा सकता हैजसप्रीत बुमरा का खेलना तय है लेकिन यह देखना होगा कि क्या शरदुल ठाकुर को फिर मौका मिलता है या नहीं। आखिरी मैच में वह भुवनेर कुमार की जगह खेले लेकिन महंगे साबित हुए।
वहीं श्रीलंका की बात करे तो टेस्ट और वनडे में धाराशाई होने के बाद इस टीम में हार से कोहराम मचा है।न टीम मैनेजमेंट और न कप्तान को समझ में आ रहा है कि आख़िरकार हार के भंवर से कैसे निकला जाए ऐसे में टीम ने टी-20 के स्कवैड में बदलाव कर कुछ फ्रेशनेस लाने की कोशिश दिखाई है।लेग स्पिनर जाफरी वांडेरसे और तेज़ गेंदबाज हरफनमौला दासुन शनाका को टीम में शामिल किया गया है।तेज गेंदबाज सुरंगा लकमल भी चोट से उबरकर लौटे हैं।स्पिनर अकिला धनंजया को भी टीम में शामिल किया गया है।लसिथ मलिंगा फिर टीम में जगह बनाने में कामयाब रहे हैं ।सभी की नजरें हालांकि उपुल थरंगा पर लगी होगी।एंजेलो मैथ्यूज के कप्तानी छोड़ने के बाद यह उनका बतौर कप्तान पहला टी20 मैच होगा।कुल मिलाकर जहां टीम इंडिया श्रीलंका दौरे का अंत जीत के साथ करना चाहेगी वहीं श्रीलंका की कोशिश टी-20 में जीत हासिल कर हार से बौखला चुके अपने अपने कैंप को शांत करने की होगी। 
