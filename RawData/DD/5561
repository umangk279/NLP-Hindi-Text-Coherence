प्रधानमंत्री नरेंद्र मोदी दो दिवसीय रूस यात्रा पर पहुंच चुके हैं। ये यात्रा दोनो देशों  के बीच सहयोग के क्षेत्रों और मुद्दों के लिहाज से बेहद अहम है। प्रधानमंत्री मोदी मुख्य अतिथि के रूप में पूर्वी आर्थिक मंच की बैठक में शामिल होंगे और इस दौरान कई नेताओं के साथ द्विपक्षीय वार्ता करेंगे। भारत और रूस के बीच ऊर्जा क्षेत्र में सहयोग पहले से ही काफी तेजी से बढ़ रहा है लेकिन अब इसे नई ऊंचाई पर ले जाने की दिशा में ये मुलाकात अहम होगी। 
रूस यात्रा पर गये प्रधानमंत्री नरेंद्र मोदी आज व्लादिव्स्तोक पहुंच गए हैं। रूस पहुंचने पर प्रधानमंत्री मोदी का वहां के उप प्रधानमंत्री मोरगुलोव, सुदूर पूर्व के मंत्री कोजलोव ने स्वागत किया। प्रधानमंत्री को गार्ड ऑफ आनर दिया गया। पीएम मोदी की ये यात्रा दोनो देशों के बीच सहयोग के क्षेत्रों और मुद्दों के लिहाज से बेहद अहम है।
प्रधानमंत्री मोदी आज रूस के राष्ट्रपति व्लादिमीर पुतिन के साथ मुलाकात करेंगे और द्विपक्षीय संबंधों पर चर्चा करेंगे, साथ ही पीएम पूर्वी आर्थिक मंच की बैठक में मुख्य अतिथि के रूप में शामिल होंगे और इस दौरान कई नेताओं के साथ द्विपक्षीय वार्ता करेंगे। 
प्रधानमंत्री नरेन्द्र मोदी 4 सिंतबर को रुस के व्लादीवोस्तक पहुंचेंगे। प्रधानमंत्री मोदी 20वें भारत रुस द्वपक्षिय सम्मेलन और पांचवें ईस्टर्न इकनॉमिक फोरम में शिरकत करेंगे। सम्मेलन के जरिये दोनों देशों के बीच सामरिक साझेदारी को नयी ऊंचाई मिलेगी। भारत और रुस के साथ पूर्व में क्षेत्रीय सहयोग को नयी मजबूती भी मिलेगी।
केंद्रीय वाणिज्‍य एवं उद्योग मंत्री पीयूष गोयल के नेतृत्‍व में पांच राज्‍यों के मुख्‍यमंत्रियों और कारोबारी प्रतिनिधियों का एक प्रतिनिधिमंडल पिछले महीने रूस के व्लादिवोस्तोक की यात्रा की थी। इस यात्रा का मुख्‍य उद्देश्‍य निवेश अवसरों की तलाश करने के साथ-साथ सुदूर पूर्व के प्रांतों के साथ घनिष्‍ठ साझेदारियां सुनिश्चित करना था।
इसी कड़ी में अब रुस में प्रधानमंत्री की यात्रा से दोनों देशों के इतर व्यापार प्रतिनिधियों के बीच समझौता ज्ञापन और बी2बी समझौतों पर सहमति बनने की उम्मीद की जा रही है। प्रधानमंत्री मोदी और राष्ट्रपति पुतिन के बीच 12 समझौतों पर हस्ताक्षर किये जा सकते हैं। पांचवें ईस्टर्न इकनॉमिक फोरम में भारत की कई क्षेत्रों में भूमिका बेहद अहम होने वाली है।
इनमें युवा शक्ति, लॉजिस्टिक्स- एक डिजिटल मार्ग, यूरेशिया में ह्यूमन कैपिटल और रूस भारत के बीच व्यापार संवाद शामिल हैं। ईस्टर्न इकनॉमिक फोरम का आय़ोजन ईस्टर्न फेडरल यूनिवर्सिटी में होगा, ये रुस के सबसे पुराने विश्वविद्यालय में शुमार है। इस अहम आयोजन के दौरान प्रधानमंत्री मोदी की जापान, मलेशिया और मंगोलिया के अपने समकक्षों से वार्ता होने की उम्मीद है।
इस यात्रा से दोनों देशों के बीच द्विपक्षीय संबंधों में और मजबूती लाने का माहौल बनेगा और इसके साथ ही रूस के सुदूर पूर्व क्षेत्र की आर्थिक सफलता सुनिश्चित होने के साथ-साथ सहयोगात्‍मक माहौल बनने में भी बड़ी मदद मिलेगी। दोनों देशों के बीच रक्षा, असैन्य परमाणु ऊर्जा, अंतरिक्ष के शांतिपूर्ण उपयोग जैसे सामरिक क्षेत्रों में व्यापक सहयोग हैं। हमारे बीच कारोबार एवं निवेश के क्षेत्र में गहरे संबंध है।
प्रधानमंत्री नरेन्द्र मोदी ने यात्रा पर रवाना होने से पहले कहा कि वह पूर्वी आर्थिक मंच की बैठक में हिस्सा लेने के लिये अपनी ब्लादिवोस्तोक यात्रा के दौरान रूसी राष्ट्रपति ब्लादीमिर पुतिन के साथ आपसी हितों से जुड़े क्षेत्रीय एवं अंतरराष्ट्रीय मुद्दों पर चर्चा को लेकर आशान्वित हैं। 
प्रधानमंत्री ने कहा कि उनकी यह यात्रा दोनों देशों के द्विपक्षीय संबंधों को विविधता प्रदान करने और रिश्तों को और मजबूत बनाने की इच्छा को प्रदर्शित करती है। पीएम ने कहा - ''मैं अपने मित्र राष्ट्रपति पुतिन के साथ हमारे द्विपक्षीय संबंधों तथा आपसी हितों से संबंधित क्षेत्रीय एवं अंतरराष्ट्रीय मुद्दों के सभी आयामों पर चर्चा को लेकर आशान्वित हूं।'' 
''मैं पूर्वी आर्थिक मंच की बैठक में हिस्सा लेने वाले वैश्विक नेताओं के साथ बैठक तथा इसमें हिस्सा लेने वाले भारतीय उद्योगों एवं कारोबारी प्रतिनिधियों से चर्चा के लिए भी उत्सुक हूं।'' ''हम दोनों देशों के बीच शानदार संबंध हैं जो हमारे विशेष एवं विशिष्ट सामरिक संबंधों से जुड़े मजबूत आधार पर हैं ।
 
