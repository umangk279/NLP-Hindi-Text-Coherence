सीबीआई अधिकारियों को हिरासत में लिए जाने पर भाजपा ने की राज्य सरकार की कड़ी निंदा। पार्टी ने मुख्यमंत्री ममता बनर्जी पर भ्रष्टाचारियों को शह देने का लगाया आरोप, कहा राज्य की मुख्यमंत्री सीबीआई जांच में डाल रही हैं बाधा। 
 
बीजेपी नेता जीवीएल नरसिम्हा राव ने कहा कि सीबीआई सुप्रीम कोर्ट के निर्देशों के अनुसार काम कर रही है, किसी भी राज्य सरकार के पास उन्हें बाधित करने या हिरासत में लेने की शक्ति नहीं है। यह असंवैधानिक और अलोकतांत्रिक है। उन्होंने उम्मीद जताई कि सुप्रीम कोर्ट इस घटना को ध्यान में रखते हुए पश्चिम बंगाल सरकार को एक दिशा देगा अन्यथा कोई भी एजेंसी इस देश में काम नहीं कर पाएगी।
