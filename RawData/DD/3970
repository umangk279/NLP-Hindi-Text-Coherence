राजधानी दिल्ली के जामिया नगर इलाके में प्रदर्शन हुआ हिंसक, बसों को आग के किया हवाले, प्रभावित इलाके के 5 मेट्रो स्टेशन को गया बंद।    
राजधानी दिल्ली में नागरिकता कानून के खिलाफ प्रदर्शन ने हिंसक रूप धारण कर लिया। प्रदर्शनकारियों ने दक्षिण दिल्ली के न्यू फ्रेंड्स कॉलोनी में जमकर तांडव मचाया। 5 बसों और कुछ मोटरसाइकलों को आग के हवाले कर दिया। आग बुझाने के लिए तत्काल 4 दमकल वाहनों को भेजा गया लेकिन उग्र प्रदर्शनकारियों ने एक दमकल वाहन को बुरी तरह क्षतिग्रस्त कर दिया। 2 दमकलकर्मी जख्मी भी हुए हैं।
इस बीच, दिल्ली के 9 मेट्रो स्टेशन पर एंट्री और एग्जिट बंद कर दिया गया है। सुखदेव विहार, जामिया मिल्लिया, ओखला विहार, जसोला विहार शाहीन बाग और आश्रम का गेट नंबर तीन बंद कर दिया गया है। पूरे इलाके में बड़ी संख्या में सुरक्षा बलों को तैनात कर दिया गया है। प्रभावित क्षेत्र के सभी सरकारी और प्राइवेट स्कूल कल बंद रहेंगे।
दक्षिण पूर्वी दिल्ली के डीसीपी चिन्मय बिस्वाल ने बताया कि पत्थरबाज़ी में 6 पुलिसकर्मी घायल हो गए हैं। 
