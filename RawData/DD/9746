उपराष्ट्रपति एम वेंकैया नायडू ने कहा है कि भारत बेल्जियम के साथ अपने संबंधों को काफी महत्व देता है. एंटवर्प के जैन सांस्कृतिक केंद्र में भारतीय समुदाय को संबोधित करते हुए उन्होंने आशा व्यक्त की कि भारत, बेल्जियम और यूरोपीय संघ के बीच नियमित मुलाकातों से तीनों के संबंध काफी मज़बूत होंगे. 
बेल्जियम में भारतीय समुदाय द्वारा निभाई जा रही भूमिका की सराहना करते हुए उपराष्ट्रपति ने कहा कि एंटवर्प में भारतीय समुदाय भारत-बेल्जियम संबंधों के एक महत्वपूर्ण स्तंभ हैं. उन्होंने कहा भारतीय समुदाय बेल्जियम की अर्थव्यवस्था में अहम भूमिका निभा रहा है.
