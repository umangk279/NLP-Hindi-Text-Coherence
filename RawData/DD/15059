सीरिया के पूर्वी घाउता में लगातार तीन दिनों से चल रहे हवाई हमले में 200 से ज्यादा लोग मारे गए हैं।  
घाउता का इलाका विद्रोहियों का गढ़ माना जाता है। सीरिया ने कुर्द के कब्जे वाले सीमा क्षेत्र में तुर्की के खिलाफ सरकार समर्थकों को मैदान में उतारा है। तुर्की ने उत्तरी अफरिन क्षेत्र में घुसने के बाद सरकार समर्थक बलों पर बमबारी की थी जिसकी वजह से इस इलाके में संघर्ष में तेजी आ गई थी। 
सीरिया के दक्षिणी बाहरी इलाके में हवाई हमलों, रॉकेट और तोपों की गोलीबारी से पूर्वी घाउता तबाह हुआ है। सीरिया की मानवधिकारों के लिए काम करने वाली संस्था ने कहा है कि मारे गए 200 लोगों में से 57 बच्चे है। संयुक्त राष्ट्र में सीरिया संबंधित क्षेत्रीय मानवाधिकार समन्वयक ने कहा है कि नागरिकों को निशाना बनाए जाने पर रोक लगाई जानी चाहिए।
