बेंगलुरु के एक रेस्त्रां में लगी भीषण आग से पांच कर्मचारियों की मौत, आग के कारण का पता लगाने के लिए जांच जारी 
मुंबई में आग लगने की दो घटनाओं के बाद अब आईटी सिटी बेंगलुरु से दर्दनाक खबर सामने आई है। कर्नाटक में बेंगलुरु के एक बार और रेस्तरां में आज तड़के आग लगने के कारण उसमें सो रहे पांच कर्मचारियों की मौत हो गयी। पुलिस ने बताया की आग की सूचना मिलने पर दमकल की दो गाडियों और बचाव दल मौके पर पहुंचा और काफी मशक्त के बाद आग को काबू में किया।
उन्होंने बताया कि लगभग ढाई बजे लगी इस आग की चपेट में आने से पांच कर्मचारियों की मौत हो गयी। आग से मरने वालों के परिवार के लिए कर्नाटक सरकार ने 5 लाख की मदद का ऐलान किया है।
