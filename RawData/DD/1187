21 राज्यो और केंद्र शासित प्रदेशों के रिकवरी रेट राष्ट्रीय औसत से ज्यादा है। केंद्रीय स्वास्थ्य मंत्रालय के मुताबिक  दिल्ली, गुजरात और उत्तर प्रदेश समेत 21 राज्यों में कोरोन से ठीक होने की दर यानी रिकवरी रेट राष्ट्रीय औसत 60.77 फीसद की तुलना में ज्यादा है। 
मंत्रालय ने कहा कि केंद्र सरकार द्वारा राज्यों एवं केंद्र शासित प्रदेशों के साथ मिलकर कोरोना से निपटने के लिए किए गए सामूहिक प्रयास की वजह से अभी तक 4,09,082 मरीज संक्रमण को मात दे चुके हैं। बीते 24 घंटे के दौरान कोरोना के 14,856 मरीज ठीक हुए हैं। 
स्वास्थ्य मंत्रालय के मुताबिक रविवार तक ठीक हो चुके लोगों की संख्या इलाज करा रहे लोगों से 1,64,268 अधिक है। मौजूदा वक्‍त में देश में कोरोना संक्रमित 2,44,814 लोगों का इलाज चल रहा है। देश में संक्रमित लोगों की संख्या 6.73 लाख है जबकि 19,268 लोगों की संक्रमण से मौत हो चुकी है। 
जिन 21 राज्यों और केंद्र शासित प्रदेशों में मरीजों के ठीक होने की दर राष्ट्रीय औसत से ज्यादा है उनमें चंडीगढ़ 85.9%, लद्दाख 82.2%, उत्तराखंड 80.9 %, छत्तीसगढ़ 80.6 %, राजस्थान 80.1 %, मिजोरम 79.3 %, त्रिपुरा 77.7 %, मध्यप्रदेश 76.9 %, झारखंड 74.3 % बिहार 74.2 %, हरियाणा 74.1 %, गुजरात 71.9 %, पंजाब 70.5 % दिल्ली 70.2 %, मेघालय 69.4 % ओडिशा 69.0 %, उत्तरप्रदेश 68.4 % हिमाचल प्रदेश 67.3 %, पश्चिम बंगाल 66.7 % असम 62.4 %और जम्मू-कश्मीर 62.4 %शामिल हैं।
 
नितेन्द्र सिंह, संवाददाता
