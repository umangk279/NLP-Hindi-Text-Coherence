राष्‍ट्रपति रामनाथ कोविंद ने क्रिसमस की पूर्व संध्या पर देशवासियों को शुभकामनाएं दी हैं. 
अपने संदेश में राष्ट्रपति ने कहा कि “क्रिसमस के शुभ अवसर पर मैं सभी नागरिकों विशेषतया भारत और विदेश में इसाई भाइयों और बहनों को बधाई और शुभकामनाएं देता हूं. ईसामसीह के जन्म के उपलक्ष में यह दिवस हमें और हमारे परिवार को प्रेम, बलिदान और क्षमा का सार्वभौमिक संदेश देता है. यह पर्व हमारे समाज में भाईचारे की भावना को पुनःस्थापित करे और यह विश्व में शान्ति और मित्रता की ऋतु का अग्रदूत बने.”
