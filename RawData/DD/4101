देश में महिला सुरक्षा और बलात्कारियों को कडी सजी देने के लिए जारी बहस के बीच राष्ट्रपति रामनाथ कोविंद ने इस मामले में एक नया सुझाव दिया है। उन्होंने कहा कि पोक्सो कानून के अधीन आने वाली घटनाओं में अभियुक्तों को दया के अधिकार से वंचित किया जाना चाहिए ।  
हैदराबाद मुठभेड़ को लेकर देशभर से जिस तरह से प्रतिक्रियाएं आ रही हैं उससे ये साफ है कि लोग चाहते है कि बलात्कारियों को न सिर्फ कड़ी से कड़ी सज़ा मिले बल्कि मामले पर फैसला भी जल्दी हो। ऐसे मामले मे्ं तारीख पर तारीख और अपील पर अपील पर फैंसला फाइलों में दबकर दम न तोड़ दें। इन सारी बहस के बीच राष्ट्रपति रामनाथ कोविंद ने सुझाव दिया है कि पॉस्को कानून के तहत दोषी अपराधियों को दया याचिका के अधिकार से वंचित किया जाना चाहिए।    
देश में महिला सुरक्षा और बलात्कारियों को कडी सजी देने के लिए जारी बहस के बीच राष्ट्रपति रामनाथ कोविंद ने इस मामले में एक नया सुझाव दिया है। माउंट आबू में ब्रह्मकुमारी के मुख्यालय में सामाजिक परिवर्तन के लिए महिला सशक्तिकरण पर राष्ट्रीय सम्मेलन में महिलाओं और बच्चियों के खिलाफ होने वाले अपराधों का जिक्र करते हुए राष्ट्रपति ने कहा कि पोक्सो कानून के अधीन आने वाली घटनाओं में अभियुक्तों को दया के अधिकार से वंचित किया जाना चाहिए  । 
राष्ट्रपति ने कहा कि लड़कों में 'महिलाओं के प्रति सम्मान' की भावना मजबूत बनाने की ज़िम्मेदारी हर माता-पिता की है। इस बीच केंद्रीय गृह मंत्रालय ने 2012 के निर्भया सामूहिक बलात्कार मामले में एक दोषी की दया याचिका खारिज करने की दिल्ली सरकार की सिफारिश राष्ट्रपति रामनाथ कोविंद को भेज दी है।
दया याचिका खारिज करने की फाइल दिल्ली के उपराज्यपाल अनिल बैजल द्वारा केंद्रीय गृह मंत्रालय को भेजी गयी थी। इसके बाद गृहमंत्रालय ने दया याचिका खारिज कर दी और फाइल विचार करने एवं अंतिम निर्णय के लिए राष्ट्रपति को भेज दी। मामले के दोषियों में शामिल विनय शर्मा 23  वर्षीय छात्रा से बलात्कार और उसकी हत्या को लेकर मौत की सजा का सामना कर रहा है।
गौरतलब है कि निर्भया सामूहिक बलात्कार की घटना 16 दिसंबर 2012 को हुई थी। चोटों के चलते बाद में उसकी मौत हो गई थी। इस बर्बर घटना से राष्ट्रव्यापी रोष की लहर छा गई थी और व्यापक स्तर पर विरोध प्रदर्शन हुए थे। 
