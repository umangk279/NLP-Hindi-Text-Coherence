पीएम मोदी ने दक्षिण कोरिया के राष्ट्रपति से टेलीफोन पर वार्ता की, दक्षिण कोरियाई राष्ट्रपति ने कोरियाई नागरिकों की मदद करने के लिए पीएम मोदी को धन्यवाद किया. पीएम मोदी ने चिकित्सा उपकरणों की आपूर्ति के लिए कोरिया सरकार की सराहना की. 
प्रधानमंत्री नरेंद्र मोदी ने दक्षिण कोरिया के राष्ट्रपति के साथ गुरुवार को टेलीफोन पर वार्ता की। प्रधानमंत्री मोदी ने पिछले साल कोरिया गणराज्य की अपनी यात्रा को गर्मजोशी से याद किया और दोनों देशों के बीच घनिष्ठ संबंधों पर संतोष व्यक्त किया। दोनों नेताओं ने कोविड -19 वैश्विक महामारी और वैश्विक स्वास्थ्य प्रणालियों और आर्थिक स्थिति के समक्ष उत्पन्न चुनौतियों पर चर्चा की। उन्होंने महामारी से निपटने के लिए अपने देशों में उठाए गए कदमों के बारे में जानकारी साझा की। पीएम मोदी ने इस महामारी से लड़ने के लिए कोरिया द्वारा तकनीक और प्रौद्योगिकी के इस्तेमाल से किए गए कार्यो की भी सराहना की।
राष्ट्रपति मून जे-इन ने भारत सरकार द्वारा उठाए जा कदमों की तारीफ की जो की भारत की विशाल आबादी को इस महामारी से लड़ने की प्रेरणा दे रही हे. कोरियाई राष्ट्रपति ने भारत में कोरियाई नागरिकों को भारतीय अधिकारियों द्वारा प्रदान किए जा रहे सहयोग के  लिए पीएम मोदी को धन्यवाद दिया। प्रधानमंत्री मोदी ने भारतीय कंपनियों को प्राप्त कराई जा रही चिकित्सा उपकरणों की आपूर्ति और परिवहन की सुविधा के लिए कोरिया  सरकार की सराहना की।
दोनों नेताओं ने सहमति व्यक्त की कि उनके विशेषज्ञ कोविड -19 से लड़ने के लिए जारी शोध एवं अन्य अहम विषयों पर एक-दूसरे से परामर्श और अनुभव साझा करना जारी रखेंगे.
