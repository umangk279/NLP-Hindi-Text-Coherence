अमेरिकी राष्ट्रपति डोनाल्ड ट्रंप ने सोमवार को जापान के नवनियुक्त सम्राट नोरुहितो से ऐतिहासिक मुलाकात की. जापान के शाही भवन पहुंचने पर ट्रंप का भव्य स्वागत किया गया. 
नए सम्राट से भेंट करने वाले ट्रंप पहले विश्व नेता है. गौरतलब है कि नोरुहितो की एक मई को जापान के नए सम्राट के तौर पर ताजपोशी हुई थी. इस ताजपोशी को सुंदर सौहार्द के युग की शुरुआत करार दिया जा रहा है. राष्ट्रपति डोनाल्ड ट्रंप और प्रथम महिला मैलिनिया ट्रंप ने सम्राट नोरुहितो और महारानी मसाको के साथ मुलाकात की.
ट्रंप चार दिवसीय आधिकारिक यात्रा पर जापान पहुंचे हैं. जापान आगमन पर उनका शानदार तरीके से रस्मी स्वागत किया गया.
