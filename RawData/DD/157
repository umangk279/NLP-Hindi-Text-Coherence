जाने-माने पार्श्‍व गायक एस.पी. बालासुब्रमण्‍यम का आज चेन्‍नई में निधन हो गया। वे 74 वर्ष के थे। बालासुब्रमण्‍यम को इस महीने की पांच तारीख को कोविड-19 से संक्रमित होने के बाद एक अस्‍पताल में भर्ती कराया गया था। 
एस.पी. बालासुब्रमण्‍यम ने 16 भारतीय भाषाओं में चालीस हजार से अधिक गानों का गिनीज वर्ल्ड रिकॉर्ड बनाया। राष्‍ट्रपति रामनाथ कोविंद ने जाने-माने पार्श्‍व गायक बालासुब्रमण्‍यम के निधन पर दु:ख व्‍यक्‍त किया है। उन्‍होंने कहा कि भारतीय संगीत जगत ने एक मधुर आवाज खोज दी है। वे अपने प्रशंसकों के बीच पाडुम निला या सिंगिंग मून के नाम से जाने जाते थे। राष्ट्रपति, उपराष्ट्रपति और पीएम मोदी ने जान-मान पार्श्‍व गायक के निधन पर गहरा दु:ख व्‍यक्‍त किया है। 
एस.पी. बालासुब्रमण्यम का जन्म नेल्लूर के तेलुगू परिवार में हुआ था और उनके पिता एस.पी. सम्बामूर्ति एक हरिकथा आर्टिस्ट थे. एस.पी. बालासुब्रमण्यम प्लेबैक सिंगर के अलावा म्यूजिक डायरेक्टर, एक्टर, डबिंग आर्टिस्ट और फिल्म प्रोड्यूसर भी रहे थे. एस.पी. बालासुब्रमण्यम 6 बार राष्ट्रीय फिल्म पुरस्कार भी जीत चुके थे. . एस.पी. बालासुब्रमण्यम को पद्म श्री (2001) और पद्म भूषण (2011) से भी नवाजा गया था. .
एस.पी. बालासुब्रमण्यम बॉलीवुड में सलमान खान की आवाज रह चुके थे और उन्होंने 'मैंने प्यार किया' और 'हम आपके हैं कौन' जैसी फिल्मों में गाने गाए थे. बॉलीवुड में एस.पी. बालासुब्रमण्यम 'मैंने प्यार किया', 'हम आपके हैं कौन', 'अंधा कानून', 'साजन', '100 डेज', 'चेन्नई एक्सप्रेस' और 'अंगार' जैसी फिल्मों में अपना आवाज दे चुके थे.
