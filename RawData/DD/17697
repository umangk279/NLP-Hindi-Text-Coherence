पूर्व राष्ट्रपति प्रणब मुखर्जी ने पीएम मोदी का ख़त साझा किया 
 पूर्व राष्ट्रपति प्रणब मुखर्जी ने प्रधानमंत्री नरेंद्र मोदी द्वारा उन्हें लिखे गए ख़त को साझा किया है। 
पीएम मोदी ने ये खत उस दिन लिखा था, जब प्रणब मुखर्जी का बतौर राष्ट्रपति कार्यालय में आखिरी दिन था। पूर्व राष्ट्रपति ने कहा है कि प्रधानमंत्री के इस ख़त ने उनके दिल को छू लिया।
24 जुलाई को लिखे इस ख़त में प्रधानमंत्री नरेंद्र मोदी ने प्रणब मुखर्जी की प्रशंसा करते हुए लिखा है कि आपने अपनी सादगी, उच्च सिद्धांत और आदर्श नेतृत्व से हमें प्रेरित किया है। प्रधानमंत्री ने अपने ख़त में कहा कि उनके साथ काम करना सम्मान की बात है। 
