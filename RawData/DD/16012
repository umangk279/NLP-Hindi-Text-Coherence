ओडिशा में खेले जा रहे हॉकी विश्व लीग फ़ाइनल के ग्रुप बी के दूसरे मुक़ाबले में इंग्लैंड ने भारत को 3-2 से हराया।   
 ओडिशा में खेले जा रहे हॉकी विश्व लीग फ़ाइनल के ग्रुप बी के अपने दूसरे मुक़ाबले में भारत को इंग्लैंड के हाथों 3-2 से शिकस्त का सामना करना पड़ा। इंग्लैंड की टीम ने पहला गोल दूसरे क्वार्टर में दाग़ा तीसरे क्वार्टर में इंग्लैंड की टीम ने अपनी बढ़त को 2-0 कर लिया।
बहरहाल चौथे और अंतिम क्वार्टर में भारतीय टीम ने ज़ोरदार वापसी दिखाई टीम ने पेनाल्टी कॉर्नर के ज़रिए दो गोल कर स्कोर को 2-2 की बराबरी पर भी ला दिया,लेकिन मैच ख़त्म होने से थोड़े ही देर पहले इंग्लैंड की टीम ने एक और गोल कर अपनी बढ़त को 3-2 कर लिया।
ये बढ़त अंत तक कायम रही और इंग्लैंड ने मैच को 3-2 से जीत लिया।इससे पहले शुक्रवार को खेले गए अपने पहले मुक़ाबले में भारत ने गत विजेता ऑस्ट्रेलिया को 1-1 की बराबरी पर रोका था।
