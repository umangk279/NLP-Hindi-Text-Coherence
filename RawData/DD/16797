 रक्षामंत्री निर्मला सीतारमण ने सिक्किम के सीमावर्ती इलाकों का किया दौरा। पूर्वी कमान में रक्षा तैयारियों का लिया जायज़ा। ना थुला बार्डर पर चीनी सैनिकों से भी किया संवाद। 
 रक्षामंत्री निर्मला सीतारमण ने कल रक्षामंत्री के रूप में पहली बार पूर्वी कमान का दौरान किया। रक्षामंत्री की भारतीय सेना एवं भारतीय वायुसेना के ठिकानों की यात्रा का उद्देश्य विभिन्न रक्षा प्रतिष्ठानों में कार्य कर रहे अधिकारियों और सेनाकर्मियों से आपसी संपर्क है।
उनकी पूर्वी कमान की हाल की यात्रा से लोगों में और अधिक विश्वास कायम हुआ है। उन्होंने इस संदर्भ में सिक्किम की भी यात्रा की थी। रक्षा मंत्री ने 85वें वायुसेना दिवस पर वायुसेना के जाबांजों को अपनी शुभकामनाएं दीं। उन्होंने रणनीतिक दृष्टि से महत्वपूर्ण तेजपुर पूर्वी एयरबेस का दौरा किया। उन्होंने एयरबेस की परिचालन संबंधी तैयारियों की समीक्षा की और सुखोई लड़ाकू विमान और वायुसेना की अन्य परिसंपत्तियों को भी देखा। 
रक्षा मंत्री ने सीमावर्ती क्षेत्रों के विकास और सुविधाओं के लिए सरकार की प्रतिबद्धता दोहराई। इससे पहले शनिवार को नाथुला में ऱक्षा मंत्री ने न सिर्फ सीमा पर तैनात आईटीबीपी के अधिकारियों से मुलाकात की बल्कि चीनी सैनिकों से भी संवाद किया।
