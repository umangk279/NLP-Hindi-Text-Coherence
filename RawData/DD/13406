अंतरराष्ट्रीय मुद्रा कोष ने भी मानी भारतीय अर्थव्यवस्था की मजबूती की बात। 2018 में 7.3 फीसदी और 2019 में 7.5 फीसदी की विकास दर का जताया अनुमान। जीडीपी विकास दर में चीन को पीछे छोड़ सकता है भारत। 
विश्व की आर्थिक स्थिति पर अपनी रिपोर्ट को जारी करते हुए अंतर्राष्ट्रीय मुद्रा कोष ने कहा है कि विकास दर के मामले में भारत सबसे तेज़ गति से विकास करने वाला देश है और आगे जाते हुए चीन को पीछे छोड़ देगा। रिपोर्ट में कहा गया है कि भारत की विकास दर 2017 में 6.7 प्रतिशत थी जो 2018 में 7.3 प्रतिशत और 2019 में 7.5 प्रतिशत रहने का अनुमान है। दूसरी तरफ़ चीन की विकास दर 2017 में 6.9 प्रतिशत थी जो 2018 में 6.6 प्रतिशत और 2019 में 6.4 प्रतिशत रहने का अनुमान है।आईएमएफ ने साफ क्हा है कि अगर ट्रेड वॉर हकीकत में और बढ़ता है तो इस्से दुनियाभर की विकास दर में गिरावट देखने को मिल सकती है।
