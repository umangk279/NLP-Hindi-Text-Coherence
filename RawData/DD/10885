पीएनबी घोटाले के मुख्य आरोपी नीरव मोदी के खिलाफ प्रवर्तन निदेशालय की बड़ी कार्रवाई, विदेशों में मौजूद संपत्ति जब्त। मामले में एक अन्य आरोपी आदित्य नानवटी के खिलाफ जारी किया गया रेड कार्नर नोटिस। 
पंजाब नेशनल बैंक घोटाले के मुख्य आरोपी एवं भगोड़े आभूषण कारोबारी नीरव मोदी पर प्रवर्तन निदेशालय ने अपना शिकंजा और कस दिया है। ईडी ने सोमवार को भारत और चार अन्य देशों में नीरव और उसके परिवार की 637 करोड़ रुपए की संपत्तियां जब्त की हैं। इंटरपोल नीरव मोदी की बहन के खिलाफ रेड कॉर्नर नोटिस जारी कर चुका है। इस बीच, पीएनबी बैंक से लोन घोटाला मामले में सीबीआई और ईडी के अपील पर इंटरपोल ने आरोपी आदित्य नानाबटी के खिलाफ रेड कॉर्नर नोटिस जारी कर दिया है . जिससे की इंटरपोल की 192 सहयोगी देशों को इस मामले में जानकारी दी गई है। आदित्य नानावटी पीएनबी घोटाले में वो तीसरा ऐसा आरोपी है जिसका संबंध फिलहाल बेल्जियम से जुडता दिख रहा है।
