भारी बारिश और उसके बाद बाढ़ से केरल अभी पूरी तरह उबर भी नहीं पाया है कि एक बार फिर यहां 25-26 सितंबर को कुछ जिलों में भारी बारिश की आशंका जताई गई है. मौसम विभाग ने इदुक्की और वायानाड में यलो अलर्ट जारी किया है. 
इदुक्की और वायानाड जिलों में 64.4 मिमी से 124.4 मिमी तक बारिश हो सकती है. मौसम विभाग की ओर से 25 सितंबर को इदुक्की, वायानाड और पथानामथिट्टा में यलो अलर्ट जारी किया गया. वहीं पलक्कड़, इदुक्की, त्रिशूर और वायानाड में 26 सितंबर को भी अलर्ट जारी किया गया. यलो अलर्ट का मतलब है ख़तरे के प्रति सचेत रहें. येलो अलर्ट के तहत लोगों को सचेत रहने के लिए अलर्ट किया जाता है. एक तरह से ये अलर्ट जस्ट वॉच का सिग्नल है.
