दक्षिण अफ्रीका के दौरे पर गयीं विदेश मंत्री सुषमा स्वराज ने पीटरमैरिट्ज़बर्ग में भारतीय समुदाय को किया संबोधित, सुषमा स्वराज आज युवा सम्मेलन में लेंगी हिस्सा जिसमें भारतीय और अफ्रीकी युवा महात्मा गांधी के शांति और सामंजस्य के संदेश की प्रासंगिकता पर अपने विचार करेंगे पेश। 
पांच दिनों की विदेश यात्रा पर दक्षिण अफ्रीका गईं विदेश मंत्री सुषमा स्वराज मंगलवार को डरबन पहुंची। इससे पहले रविवार को सुषमा स्वराज ने जोहान्सबर्गन में दक्षिण अफ्रीका के राष्ट्रपति सिरिल रामफोसा से मुलाकात की थी। इस दौरान दोनों देशों के बीच द्विपक्षीय संबंधों को मजबूत करने को लेकर बातचीत हुई। 
सोमवार को विदेश मंत्री सुषमा स्वराज ने दक्षिण अफ्रीका में अपने समकक्ष लिंडिवे सिसुले से मुलाकात की थी। इस दौरान दोनों के बीच ब्रिक्स की अहमियत को लेकर बातचीत हुई। 
मंगलवार को फिर से दोनों देशों के मंत्रियों के बीच फिर से बातचीत हुई। इसके बाद सुषमा स्वराज ने कहा कि अनौपचरिक सम्मेलन ने सभी नेताओं को द्विपक्षीय मुद्दों और वैश्विक महत्व से संबंधित विषयों पर गहराई से एक-दूसरे को समझने का अच्छा अवसर दिया है।
