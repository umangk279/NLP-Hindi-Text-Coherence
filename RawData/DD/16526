प्रधानमंत्री नरेंद्र मोदी ने कर्नाटक के धर्मस्थल में स्वयं सहायता समूहों को रुपे कार्ड का किया वितरण, पीएम बीदर-कलबुर्गी नई रेल लाइन का भी करेंगे लोकार्पण, बेंगलुरु में सौंदर्य लहरी कार्यक्रम में भी लेंगे हिस्सा   
 पीएम मोदी नरेंद्र मोदी ने मैंगलुरु में जनधन के लाभार्थीयों को रूपे कार्ड दिए। साथ स्वयं सहायता समूह के लिए कैशलेस लेन-देन की भी शुरूआत की। उन्होने ट्रस्ट के कैंपेन 'Preserve Mother Earth and Transfer to the Next Generation' की भी शुरूआत की। दरअसल धर्मस्थल ग्रामीण विकास संस्था वंचित लोगों और समाज में आर्थिक शैक्षिक रूप से पिछड़े वर्ग के लोगों के लिए स्वंय सेवी संस्था के रूप में काम करती रही है। इस संस्था ने 2018 तक 40 लाख लोगों को वित्तीय समायोजन की योजना जन-धन के लाभ को पहुंचाने का लक्ष्य रखा है। प्रधानमंत्री के ज़रिए एक ही कार्यक्रम में 12 लाख रूपे कार्ड सौंपना लोगों के लिए एक नई शुरूआत होगी। साथ ही भविष्य में कैशलेस अर्थव्यवस्था को भी मज़बूती मिलेगी। 
