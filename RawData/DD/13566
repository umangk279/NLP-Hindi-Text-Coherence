अफ़ग़ानिस्तान के पूर्वी शहर जलालाबाद में रविवार को भीषण विस्फोट में कम से कम 10 लोगों की मौत हो गई, जबकि 20 अन्य घायल हुए हैं. 
गवर्नर के प्रवक्ता अताउल्ला खोगयानी ने बताया कि राष्ट्रपति अशरफ गनी के जलालाबाद में एक अस्पताल का उद्घाटन करने के कुछ घंटे बाद हुए इस विस्फोट से मुखाबेरात चौक के पास कई दुकानें क्षतिग्रस्त हो गईं और मकान धराशाई हो गए.
पुलिस के मुताबिक एक आत्मघाती हमलावर ने सिखों को लेकर जा रहे एक वाहन को निशाना बनाकर हमला किया. हमले के समय सिख समुदाय के लोग राष्ट्रपति से मिलने आए थे.
