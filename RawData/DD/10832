किसानों को सरकार की बंपर सौगात, रबी  की 6 फसलों के न्यूनतम समर्थन मूल्य में जोरदार इजाफा. किसानों को होगा 62635 करोड़ का फायदा , इंदौर और भोपाल में मेट्रो को हरी झंडी, रेलवे  स्टेशनों के आधुनिकीकरण के लिए बनेगा इंडियन रेलवे स्टेशन डेवलेपमेंट कारपोरेशन. 
बुधवार को सरकार ने किसानों को बड़ा तोहफा दिया. कैबिनेट की बैठक में रबी फसलों के न्यूनतम समर्थन मूल्य (एमएसपी) को बढ़ाने को मंजूरी मिल गई . सरकार एक के बाद एक बडे फैसले लेकर किसानों का आय दोगुनी करने की कोशिश कर रही है । केंद्रीय मंत्रिमंडल की बैठक में किसानों के लिए बड़ा फैसला लेते हुए गेहूं और चना समेत 6 रबी फसलों के न्यूनतम समर्थन मूल्य में जोरदार इजाफा किया है । केंद्र के इस फैसले के देश के किसानों को 62635 करोड़ का फायदा होगा ।
गेहूं के न्यूनतम समर्थन मूल्य में 105 रुपया प्रति क्विंटल का इजाफा किया गया है । गेहूं की फसल की उत्पादन लागत अभी 866 रुपए प्रति क्विटंल है और अब इसका एमसपी  1840 रुपया होगी यानी  112.5 % का फायदा हुआ है । जौ के न्यूनतम समर्थन मूल्य में 30  रुपया प्रति क्विंटल का इजाफा किया गया है ।जौ की फसल की उत्पादन लागत अभी 860 रुपए प्रति क्विटंल है और अब इसका एमसपी  1440 रुपया होगा यानी   67 .4  % .का फायदा हुआ है ।
 चने  के न्यूनतम समर्थन मूल्य में 220  रुपया प्रति क्विंटल का फायदा किया गया है । चने की फसल की उत्पादन लागत अभी 2637  रुपए प्रति क्विटंल है और अब इसका एमसपी  4620  रुपया होगी यानी  75.2% का फायदा हुआ है । मसूर के न्यूनतम समर्थन मूल्य में 225 रुपया प्रति क्विंटल का इजाफा किया गया है । मसूर की फसल की उत्पादन लागत अभी 2532  रुपए प्रति क्विटंल है और अब इसका एमसपी   4475  रुपया होगी यानी  76.7 % का फायदा हुआ है।
सरसों के न्यूनतम समर्थन मूल्य में 200 रुपया प्रति क्विंटल का इजाफा किया गया है । सरसों की फसल की उत्पादन लागत अभी 2212   रुपए प्रति क्विटंल है और अब इसका एमसपी   4200   रुपया होगी यानी  89.9 % का फायदा हुआ है । कुसुम तेल के न्यूनतम समर्थन मूल्य में 845 रुपया प्रति क्विंटल का इजाफा किया गया है । कुसुम तेल  की फसल की उत्पादन लागत अभी 3294 रुपए प्रति क्विटंल है और अब इसका एमसपी   4945    रुपया होगी यानी 50.1  % का फायदा हुआ है।
गौरतलब है कि इस साल बजट में केंद्र सरकार ने एमएसपी को उत्पादन लागत का डेढ़ गुना तय करने की घोषणा की थी। इस साल जुलाई में धान समेत सभी खरीफ फसलों के एमएसपी में बड़ी बढ़ोतरी की गई थी और अब रबी फसलों के एमएसपी में इजाफा कर केंद्र ने किसानों को बडी राहत दी है । कैबिनेट के कुछ और फैसलों की बात करें तो केंद्र सरकार ने मध्य प्रदेश के दो शहरों भोपाल और इंदौर में मेट्रो के निर्माण को मंजूरी दी है। दोनों शहरों के मेट्रो के निर्माण के लिए केंद्र और राज्य शहर 50 - 50 फीसदी की हिस्सेदारी होगी और ये परिय़ोजना चार सालों में पूरी होगी।
मध्यप्रदेश के आदिवासी इलाके नेपानगर स्थित नेपा लिमिटेड में मजदूरों के हित में  469 करोड के पैकेज से मिल के पुनुरुदधार का फैसला लिया है । मध्यप्रदेश के सिहोर में नेशनल इंस्टीयूट औप मेंटल हेल्थ रिहेबिलेटशन संस्थान बनाने का भी फैसला किया गया है । केंद्र सरकार ने  रेलवे के स्टेशनों के आधुनिकीकरण की दिशा में अहम फैसला लेते हुए नोडल एजेंसी इंडियन रेलवे स्टेशन डेवलेपमेंट कारपोरेशन बनाने का फैसला लिया है ।
