जम्मू कश्मीर के राज्यपाल सत्यपाल मलिक ने कहा यात्रियों को जल्द वापसी की सलाह सिर्फ ऐहतियातन कदम, राज्यपाल ने की सभी से शांति बनाए रखने की अपील, भारतीय सेना ने अमरनाथ यात्रा को बाधित करने के पाकिस्तानी प्रयासों को नाकाम करने का दिया आश्वासन। 
जम्मू-कश्मीर के राज्य की राजनीतिक पार्टियों से मुलाकात के दौरान राज्यपाल सत्यपाल मलिक ने कहा कि कश्मीर में जारी अफवाहों पर कोई ध्यान ना दें। राज्यपाल से मुलाकात के दौरान राजनीतिक पार्टियों के नेताओं ने उनको कश्मीर की स्थिति के बारे में उनसे बात की। अमरनाथ श्रद्धालुओं और पर्यटकों के लिए जारी की गई एजवाइजरी को लेकर राज्यपाल ने कहा कि राज्य में सबकी सुरक्षा की जिम्मेदारी सरकार की है। राज्यपाल सत्यपाल मलिक ने कहा कि यात्रियों को जल्द वापसी की सलाह सिर्फ ऐहतियातन कदम है।
