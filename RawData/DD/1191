सरकार ने आज कहा कि केंद्र और राज्‍य सरकारों के प्रयास से देश में कोविड-19 के चार लाख नौ हजार रोगी स्‍वस्‍थ हो चुके हैं। पिछले 24 घंटे के दौरान 14 हजार 856 रोगी ठीक हुए हैं। 
स्‍वास्‍थ्‍य मंत्रालय ने कहा है कि देश में उपचार करा रहे रोगियों की तुलना में स्‍वस्‍थ होने वाले रोगियों की संख्‍या एक लाख 64 हजार से भी अधिक है। स्‍वस्‍थ होने की दर बढकर 60.77 प्रतिशत हो गई है। मंत्रालय ने कहा कि दो लाख 44 हजार से अधिक कोविड रोगियों का इलाज चल रहा है। देश में कोविड जांच के लिए प्रयोगशालाओं की संख्‍या में लगातार वृद्धि हो रही है।
फिलहाल देशभर में एक हजार एक सौ प्रयोगशालाएं कोविड जांच का काम कर रही हैं जिनमें 786 सरकारी और 3‍14 निजी प्रयोगशालाएं हैं। इन प्रयोगशालाओं में पिछले 24 घंटे के दौरान लगभग ढाई लाख नमूनों की जांच की गई है। अब तक कोविड के लगभग 98 लाख नमूनों की जांच की जा चुकी है।
