मिस्र की एक अदालत ने मिन्या में एक पुलिस स्टेशन पर अगस्त 2013 में हुए हमले के मामले में रविवार को मुस्लिम ब्रदरहुड प्रमुख मोहम्मद बदी सहित 66 लोगों को उम्रकैद की सजा सुनायी। 
 बचाव पक्ष के वकील अब्दुल मोनीम अब्दुल मकसूद ने बताया कि पुलिस स्टेशन पर हमले को लेकर 183 लोगों को मौत की सजा सुनायी गयी थी। बाद में इस मामले में फिर से सुनवाई का आदेश दिया गया। रविवार को इस मामले में फिर से सुनवाई हुयी और 66 लोगों को उम्रकैद की सजा सुनायी।
