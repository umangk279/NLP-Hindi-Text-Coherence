प्रधानमंत्री नरेंद्र मोदी ने रविवार को तमिलनाडु के मुख्‍यमंत्री ईके पलनीसामी से बात कर राज्‍य में कोविड-19 की स्थिति के बारे में जानकारी प्राप्‍त की. मुख्‍यमंत्री ने इस महामारी के नियंत्रण के प्रयासों के बारे में प्रधानमंत्री को अवगत कराया. 
मुख्यमंत्री ईके पलनीसामी ने प्रधानमंत्री नरेंद्र मोदी को बताया कि राज्य में कल कोविड-19 नमूनों की जांच की संख्या करीब 48 हजार हो गई. मुख्यमंत्री ने बताया कि स्थिति पर जल्द से जल्द काबू पाने के लिए हरसंभव प्रयास किए जा रहे हैं.
इस बीच, इस महीने के लगातार तीसरे रविवार को राज्य में पूर्ण लॉकडाउन लागू है. सभी प्रमुख शहर और कस्बों में सन्नाटा पसरा है. पुलिस ने सड़कों पर वाहनों के आवागमन पर निगरानी बढ़ा दी है.
