प्रधानमंत्री नरेन्‍द्र मोदी शनिवार को, विश्‍व की सबसे लम्‍बी राजमार्ग सुरंग- अटल सुरंग का उद्घाटन करेंगे। 9 दशमलव शून्‍य दो किलोमीटर लम्‍बी यह रोहतांग सुरंग, मनाली को लाहौलस्‍पीति से जोड़ेगी। 
इस सुरंग के चालू होने से इनके बीच पूरा वर्ष संपर्क बना रहेगा। इससे पहले, भारी हिमपात के कारण हर वर्ष छह महीने लेह और मनाली के बीच संपर्क टूट जाता था। इससे इन दोनों क्षेत्रों के बीच की दूरी 46 किलोमीटर कम हो जाएगी और यात्रा समय में लगभग चार से पांच घंटे की कमी आएगी। यह सुरंग अतिआधुनिक तकनीकों से बनाई गई है।
