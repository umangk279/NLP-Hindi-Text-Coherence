छत्तीसगढ़ के दंतेवाड़ा में नक्सली हमले में सीआईएसएफ का एक जवान शहीद, 2 जवान घायल, तीन नागरिकों की मौत। छत्तीसगढ़ की राज्यपाल आनंदी बेन पटेल और मुख्यमंत्री रमन सिंह ने घटना पर जताया दुख। 
छत्‍तीसगढ़ के नक्सल प्रभावित दंतेवाड़ा में एक नक्सली हमले में एक सुरक्षाकर्मी समेत चार लोग मारे। नक्सलियों ने बछेली इलाके में CISF की एक मिनी बस को टारगेट बनाकर विस्‍फोट किया था। ये बस चुनाव ड्यूटी में लगाई गई थी। घटना उस समय हुई, जब CISF के जवान और कुछ लोग आकाशनगर की ओर जा रहे थे। इस दुर्घटना में CISF का एक जवान समेत तीन अन्‍य लोग मारे गए। छतीसगढ की राज्यपाल आनंदी बेन पटेल और मुख्यमंत्री रमन सिंह ने हमले की निंदा की है और मारे गए लोगों के प्रति शोक जताया है।  छत्‍तीसगढ़ में 12 और 20 नवंबर को दो चरणों में विधानसभा चुनाव होने हैं। इस बीच दंतेवाडा  में छविंद्र और आशीष कर्मा के काफिले पर नक्सली फायरिंग हुई । दोनों प्रचार के लिए कुआकोंडा थाना छेत्र के हल्बारास में गए थे  ।जवाबी फायरिंग में नक्सली भाग खड़े हुए । 
