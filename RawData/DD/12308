एशियाई खेलों में तजिंदर पाल सिंह ने पुरुषों की शॉट पुट में स्वर्ण पदक हासिल किया. 
तजिंदर ने पांचवें प्रयास में 20.75 मीटर का थ्रो कर कर गेम रिकॉर्ड तोड़ते हुए स्वर्ण पदक अपने नाम किया. यह एशियाई खेलों भारत का 7वां स्वर्ण पदक है.
तजिंदर पाल सिंह को पुरुष की शॉट पुट में स्वर्ण पदक जीतने पर प्रधानमंत्री नरेंद्र मोदी ने बधाई दी है. उन्होंने ट्वीट किया, “एशियन खेलों में तजिंदर पाल सिंह को शॉट पुट का स्वर्ण पदक जीतने पर बहुत-बहुत बधाई. एशियाई खेलों में नया गेम्स रिकॉर्ड बनाने के लिए हमें आप पर गर्व है.”
केंद्रीय खेल मंत्री कर्नल राज्यवर्धन राठौर ने एशियाई खेलों में तजिंदर पाल सिंह को पुरुषों की शॉट पुट में स्वर्ण पदक जीतने पर बधाई दी. उन्होंने ट्विटर पर लिखा, “चैंपियन तजिंदर पाल सिंह ने एशियाई खेलों में पुरुषों की शॉट पुट स्पर्धा में स्वर्ण पदक जीता, चैंपियन खिलाड़ी का शानदार प्रदर्शन.”
