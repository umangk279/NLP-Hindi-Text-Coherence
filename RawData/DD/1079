हांगकांग के लोगों के खिलाफ दमनकारी कार्यों के लिए अमेरिका ने चीन को बड़ा झटका दिया है। राष्ट्रपति डोनाल्ड ट्रंप ने मंगलवार को हांगकांग के लोगों के खिलाफ अपने दमनकारी कार्यों के लिए चीन के खिलाफ प्रतिबंधों को अधिकृत करने वाले कानून और कार्यकारी आदेश पर हस्ताक्षर कर दिया।    
अमेरिका के राष्ट्रपति डोनाल्ड ट्रंप ने मंगलवार को हांगकांग के लोगों के खिलाफ अपने दमनकारी कार्यों के लिए चीन के खिलाफ प्रतिबंधों को अधिकृत करने वाले कानून और कार्यकारी आदेश पर हस्ताक्षर कर दिए। नए कानून पर हस्ताक्षर करने के बाद ट्रंप ने कहा, ''मैंने एक कानून और आदेश पर साइन किया है जो हांगकांग के लोगों के खिलाफ दमन के लिए चीन को जवाबदेह ठहराता है।'' 
ट्रंप ने कहा कि उन्होंने हांगकांग ऑटोनमी एक्ट पर दोपहर में हस्ताक्षर किया, जो चीन को जिम्मेदार ठहराने के लिए शक्ताशाली हथियार होगा। यह कानून ट्रंप प्रशासन को हांगकांग की स्वायत्तता को खत्म कर रहे विदेशी लोगों और बैंकों पर प्रतिबंध का अधिकार देगा। चीन द्वारा हांगकांग सुरक्षा कानून लागू किए जाने के दो सप्ताह बाद ट्रंप ने यह आदेश जारी किया है। 
पत्रकारों से बातचीत में ट्रंप ने कहा, ''यह कानून मेरे प्रशासन को नए शक्तिशाली टूल्स देगा जिससे हांगकांग की स्वतंत्रता को खत्म कर रहे लोगों और संस्थाओं को जिम्मेदार ठहराया जा सकता है। उन्होंने हांगकांग के साथ मेनलैंड चाइना वाला बर्ताव नहीं किया जा सकता है। कोई स्पेशल प्रिवलेज नहीं, कोई स्पेशल आर्थिक व्यवहार नहीं और किसी संवेदनशील टेक्नॉलजी का निर्यात नहीं किया जा सकता है।
