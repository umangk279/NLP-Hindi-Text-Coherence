उत्तर कोरिया ने एक बार फिर चौंकाते हुए दक्षिण कोरिया के साथ उच्च-स्तरीय बातचीत रद्द कर दी है।उत्तर कोरिया ने अपने पड़ोसी देश और अमेरिका की ओर से जारी संयुक्त सैन्य अभ्यास से नाराज़ होकर यह फैसला लिया है। 
उत्तर कोरिया ने एक बार फिर चौंकाते हुए दक्षिण कोरिया के साथ उच्च-स्तरीय बातचीत रद्द कर दी है.  उत्तर कोरिया ने अपने पड़ोसी देश और अमेरिका की ओर से जारी संयुक्त सैन्य अभ्यास से नाराज़ होकर यह फैसला लिया है. अमेरिका को भी उत्तर कोरियाई नेता किम जोंग-उन और अमेरिकी राष्ट्रपति डोनल्ड ट्रंप के बीच 12 जून को होने वाली बहुप्रतीक्षित मुलाक़ात के भविष्य को लेकर चेताया है.
रद्द की गई बातचीत असैन्यीकृत क्षेत्र पनमुनजोम में आज होनी थी और इस पर इसी हफ़्ते सहमति बनी थी. इस बातचीत में दोनों देशों के प्रतिनिधि 27 अप्रैल को दोनों देशों के प्रमुखों के बीच हुई बातचीत में बनी सहमति को आगे ले जाने पर विचार करने वाले थे. पनमुनजोम कोरियाई प्रायद्वीप की अकेली ऐसी जगह है जहां उत्तर कोरिया, दक्षिण कोरिया और अमेरिकी सैनिक एक दूसरे से रूबरू होते हैं. साल 1953 के बाद से यहां युद्ध विराम लागू है.
