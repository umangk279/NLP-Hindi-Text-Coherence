जम्मू कश्मीर के पुलवामा में आतंकियों के साथ सेना की मुठभेड जारी , एक आतंकी ढेर , सुबह अनंतनाग में सीआरपीएफ पर हमला , दो जवान घायल, सांबा में पाक की ओर से संघर्षविराम उलंलघन में बीएसएफ जवान शहीद 
 जम्मू कश्मीर में आतंकियों की कायराना हरकते जारी है तो उधर पाकिस्तान भी सीमापार से संधर्ष विराम उल्लधन की हरकतो से बाज नही आ रहा है।जम्मू-कश्मीर के सांबा सेक्टर में भारतीय सेना ने पाकिस्तान की तरफ से की गई गोलीबारी को मुंहतोड़ जवाब देते हुए 2-3 पाकिस्तानी चौकियां तबाह कर दिया । इससे पहले सांबा सेक्टर में पाक सेना ने सीजफायर का उलंघन करते हुए गोलीबारी की जिसमें बीएसएफ कांस्टेबल तपन मंडल शहीद हो गए।
वहीं दक्षिण कश्मीर के पुलवामा के सम्बूरा गांव में आतंकियों और सुरक्षाबलों के बीच मुठभेड़ शुरू हो गई है। आर्मी की 50 आरआर, एसओजी और सीआरपीएफ की संयुक्त टीम ने आतंकियों के छिपे होने की सूचना पर पंपोर के सम्बूरा गांव को घेर लिया। एक आतंकवादी मारा गया है और अभियान जारी है । इससे पहले सुबह  अनंतनाग में एक बार फिर सीआरपीएफ पर आतंकी हमला हुआ है। इस हमले में 5  सीआरपीएफ जवानों के घायल होने की खबर है।गुरुवार सुबह सीआरपीएफ के जवानों का एक दल अपने वाहन में कहीं जा रहा कि अनंतनाग से करीब एक किलोमीटर दूर लाजीबल में आतंकियों ने घात लगाकर हमला कर दिया। 
