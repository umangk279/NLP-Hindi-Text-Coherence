हाल ही में हुए एक सर्वे में प्रधानमंत्री नरेंद्र मोदी की अगुवाई वाली सरकार को सबसे विश्वसनीय सरकारों में से बताया गया है. चार में से तीन भारतीयों का कहना है कि उनका विश्वास नरेंद्र मोदी सरकार पर बना हुआ है.  
 सर्वे में मोदी सरकार को विश्व की तीसरी सबसे भरोसेमंद सरकार बताया गया है. ओईसीडी द्वारा यह सर्वेक्षण में 41 देशों में किया गया था. सर्वेक्षण के दौरान यह पाया गया कि विश्व के 42 प्रतिशत लोगों का विश्वास उनकी सरकारों में है. 2007 में यह आंकड़ा 45 प्रतिशत था. यह सर्वेक्षण अर्थव्यवस्था की स्थिति, राजनीतिक घटनाक्रम और भ्रष्टाचार मामलों से जुड़े कई विषयों पर केंद्रित था.
