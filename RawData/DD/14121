मलेशिया के संसदीय चुनावों में विपक्ष की एतिहासिक जीत, 92 वर्षीय महातिर मोहम्मद की  फिर से  सत्ता में होगी वापसी, 60 साल से काबिज़ सत्ताधारी गठबंधन को किया अपदस्थ 
पूर्व मलेशियाई प्रधानमंत्री महातिर मोहम्मद ने देश में हुए आम चुनावों में ऐतिहासिक जीत हासिल की है। चुनाव आयोग ने कहा कि महातिर के विपक्षी गठबंधन ने चुनाव में 115 सीटों पर जीत हासिल की है जो सरकार बनाने के लिए आवश्यक 112 सीटों की तय सीमा से अधिक है... 92 साल के महातिर ने बारिसन नेशनल (बीएन) गठबंधन को चुनावों में करारी शिकस्त दी। बीएन पार्टी पिछले 60 सालों से सत्ता में बनी हुई थी।
जीत के बाद पत्रकारों से मुख़ातिब महातिर ने कहा कि वे क़ानून का शासन लाना चाहते हैं। आज महातिर का शपथ ग्रहण हो सकता है। इसके साथ ही महातिर दुनिया के सबसे बुजुर्ग निर्वाचित नेता बन जाएंगे। महातिर के शपथ ग्रहण समारोह के चलते आज और कल देश मे सार्वजनिक अवकाश की घोषणा की गई है. परिणामों की घोषणा होने के साथ ही पार्टी के समर्थक सड़कों पर उतर आए और जश्न मनाने लगे।
