उत्तर प्रदेश के अलीगढ़ में प्रधानमंत्री नरेंद्र मोदी ने एक जनसभा को संबोधित करते हुए विपक्षी दलों सपा बसपा को निशाने पर लिया। 
लोकसभा के लिए प्रचार अभियान अपने चरम पर है। पीएम मोदी ने कल जम्मू और उत्तर प्रदेश में तीन रैलियां की। पीएम मोदी ने अपनी अंतिम रैली उत्तर प्रदेश के मुरादाबाद में की। रैली को संबोधित करते हुए नरेंद्र मोदी ने कहा कि सरकार बनने के बाद एनडीए सरकार किसान सौभाग्‍य योजना में पांच एकड़ जमीन की सीमा खत्‍म कर देगी। 
उन्‍होंने कहा कि साठ वर्ष की उम्र पूरी कर चुके किसानों और लघु उद्योग क्षेत्र के लोगों के लिए पेंशन की व्‍यवस्‍था की जायेगी। प्रधानमंत्री ने गन्‍ना किसानों को भरोसा दिलाया कि चीनी मिलों में उनका एक रूपया भी बकाया नहीं रहेगा। विपक्षी दलों पर तंज कसते हुए पीएम मोदी ने सपा -बसपा गठबंधन पर आरोप लगाया कि उन्‍होंने केवल जेल जाने के डर से हाथ मिलाया है। 
उत्तर प्रदेश के अलीगढ़ में प्रधानमंत्री नरेंद्र मोदी ने एक जनसभा को संबोधित करते हुए विपक्षी दलों सपा बसपा को निशाने पर लिया। पीएम ने कहा कि पूर्वी और पश्चिम यूपी की जनता सब देख रही है और स्थानीय पार्टियां जमीनी हकीकत को भापने में पूरी तरह से नाकाम रही है। 
