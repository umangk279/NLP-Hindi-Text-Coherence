मिस्र की संसद ने उस संविधान संशोधन को मंजूरी दे दी है जिसके तहत राष्‍ट्रपति अब्‍दुल फतह-अल सिसी 2030 तक सत्ता में बने रहेंगे। सिसी का 4 साल का दूसरा कार्यकाल 2022 में समाप्‍त हो रहा है। 
संविधान संशोधन पर 30 दिनों के अंदर जनमत संग्रह कराया जाएगा और जनता की मंजूरी मिलने पर उनका मौजूदा कार्यकाल 6 साल के लिए बढ़ जाएगा और वे एक बार फिर से चुनाव में खड़े हो सकेंगे। मिस्र की संसद ने कुछ अन्‍य अ‍हम बदलावों को भी मंजूरी दे दी है, जिनके अनुसार, सेना का राजनीतिक जीवन में प्रभाव काफी बढ़ जाएगा, साथ ही राष्‍ट्रपति सिसी का न्‍यायपालिका पर नियंत्रण भी बढ़ जाएगा।
पूर्व सैन्‍य प्रमुख अब्‍दुल फतह अल-सिसी 2014 में राष्‍ट्रपति बने थे। 
