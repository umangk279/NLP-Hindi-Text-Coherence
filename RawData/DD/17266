प्रधानमंत्री नरेंद्र मोदी ने आयकर अधिकारियों से अघोषित आय और संपत्ति का पता लगाने के लिए आंकड़ों का विश्लेषण करने को कहा। साथ ही प्रधानमंत्री ने आयकर विभाग के अधिकारियों को अपनी कार्यशैली बदलने पर भी ज़ोर दिया। 
 प्रधानमंत्री नरेंद्र मोदी ने आयकर विभाग के अधिकारियों को अपनी काम करने की शैली बदलने की नसीहत दी है। इसके साथ ही उन्होंने आयकर विभाग के अधिकारियों से साल 2022 तक देश के कर प्रशासन में सुधार के लिए लक्ष्य तय करने को कहा है। 
कल राजस्व ज्ञान संगम के उद्घाटन मौके पर प्रधानमंत्री ने कहा कि अधिकारियों को अब सेंस ऑफ अर्जेंसी को भी परफॉर्मेंस में शामिल करना चाहिए। प्रधानमंत्री ने आयकर से जुड़े तमाम मामलों को निपटाने के लिए अधिकारियों से अपील करते हुए कहा  कि अघोषित आय और अघोषित संपत्तियों का पता लगाने के लिए आंकड़ों का गहन विश्लेषण करें।
उन्होंने जीएसटी के फायदे गिनाए और कहा दो महीने में ही 17 लाख से ज्यादा कारोबारी कर व्यवस्था के दायरे में आ गए हैं ।
