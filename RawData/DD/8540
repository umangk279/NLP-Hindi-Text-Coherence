देश आज मना रहा है शहीदी दिवस। राष्ट्रपति, उपराष्ट्रपति और प्रधानमंत्री ने राष्ट्रपिता महात्मा गांधी को नमन करते हुए दी श्रद्धांजलि। आज़ादी के लिए अपने प्राण न्यौछावर करने वाले शहीदों को किया याद. 
आज राष्ट्रपिता महात्मा गांधी की 71वीं पुण्यतिथि है जिसे देश शहीदी दिवस के रूप में मना रहा है.. स्वतंत्रता संग्राम के दौरान शहीद हुए लोगों की याद में और महात्मा गांधी के बलिदान दिवस के अवसर पर आज कई कार्यक्रमों का आयोजन किया जा रहा है। आज शहीदी दिवस समारोह के अवसर पर राष्ट्रपिता की समाधि, राजघाट पर एक सर्व धर्म प्रर्थना सभा का आयोजन किया गया। राष्ट्रपति रामनाथ कोविंद  उपराष्ट्रपति वैंकेया नायडू और प्रधानमंत्री नरेंद्र मोदी ने राजघाट जाकर राष्ट्रपिता महात्मा गांधी की पुण्यतिथि पर उन्हें नमन किया। इस मौके पर कई गणमान्य लोग मौजूद थे। 
राष्ट्रपति रामनाथ कोविंद ने शहीद दिवस पर महात्मा गांधी को श्रद्धांजलि अर्पित करते हुए ट्वीट किया। प्रधानमंत्री नरेंद्र मोदी ने भी भारत के लिए अपना जीवन न्यौछावर करने वाले शहीदों को नमन किया है और उनके प्रति आभारी जताया है। पीएम मोदी राष्ट्रपिता महात्मा गांधी की पुण्यतिथि पर उन्हें नमन किया है। सूचना और प्रसारण मंत्री राज्यवर्धन राठौड ने भी शहीदी दिवस के मौके पर बापू को नमन किया है।
