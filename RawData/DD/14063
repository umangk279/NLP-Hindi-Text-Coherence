प्रधानमंत्री नरेंद्र मोदी अगले हफ्ते करेंगे रूस का दौरा, रूसी राष्ट्रपति व्लादीमीर पुतिन के साथ सोची शहर में 21 मई को अनौपचारिक शिखर बैठक में होंगे शामिल। दोनों नेताओं को बीच अंतरराष्ट्रीय और द्विपक्षीय मसलों पर हो सकती है बातचीत। 
विदेश मंत्रालय के मुताबिक पीएम मोदी और पुतिन के बीच यह अनौपचारिक बैठक रूस के सोची शहर में होगी. इस बैठक के दौरान दोनों नेता अपने विशेष एवं लाभप्रद सामरिक गठजोड़ को और मजबूत बनाने तथा अंतरराष्ट्रीय महत्व के विषयों पर व्यापक एवं दीर्घकालिक परिप्रेक्ष्य में चर्चा करेंगे.
विदेश मंत्रालय ने कहा कि प्रधानमंत्री मोदी और राष्ट्रपति पुतिन के बीच सोची में अनौपचारिक बैठक भारत और रूस के बीच नियमित विचार विमर्श की परंपरा को आगे बढ़ाने के संदर्भ में हो रही है.
