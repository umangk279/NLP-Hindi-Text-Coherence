तीन लोकसभा सीटों और दो विधानसभा क्षेत्रों के लिए मतगणना 
कर्नाटक में तीन लोकसभा सीटों और दो विधानसभा क्षेत्रों के उपचुनाव की मतगणना जारी है। शनिवार को कर्नाटक के जामखंडी और रामनगर विधानसभा सीटों तथा बेल्लारी, शिमोगा और मांड्या लोकसभा सीटों के लिए मतदान हुआ था। बीजेपी ने बेल्लारी और शिमोगा लोकसभा सीटों को वापस जीतने और जामखंडी सीट से कांग्रेस को हराने का भरोसा जताया है। दूसरी तरफ उप चुनाव के नतीजे एच.डी. कुमारास्वामी की पत्नी अनीता कुमारास्वामी,  राज्य बीजेपी प्रमुख बीएस येदियुरप्पा के पुत्र बी.वाई. राघुवेन्द्रा और पूर्व मुख्यमन्त्री एस बंगारप्पा के पुत्र मधु बंगारप्पा सहित कई अन्य लोगों के राजनीतिक भविष्य तय करेंगे।
