बीजेडी की पहली सूची जारी, लोक सभा की 9 और विधानसभा की 25 सीट पर प्रत्याशियों के नाम घोषित किये। बीजेडी अकेले चुनाव लड़ रही है नवीन पटनायक फिर हिन्जिली सीट से चुनाव लड़ेंगे ।   
ओडि़शा में सत्‍तारूढ बीजू जनता दल ने लोक सभा की 9 सीट और विधानसभा की 25 सीटों के लिए उम्‍मीदवारों के नाम का ऐलान कर दिया। कालाहांडी, नबरंगपुर, ब्रह्मापुर, बारगढ़, असका, कंधमाल, बोलांगीर, कोरापुट और सुन्‍दरगढ़ संसदीय सीट पर बीजेडी ने ये घोषणा की है। पार्टी ने विधानसभा की 54 सीटों के लिए भी प्रत्‍याशियों की घोषणा की है।
हाल ही में बीजेडी में शामिल हुए कांग्रेस के पूर्व विधायक नाबा किशोरदास को उनकी पुराने निर्वाचन क्षेत्र झारसुगुदा से टिकट दिया गया है। सूची में कुछ नये चेहरे भी शामिल किए गए हैं। ओडिशा में लोकसभा और विधानसभा चुनाव एकसाथ 4 चरण में होंगे। बीजेडी राज्य में लोकसभा और विधानसभा चुनाव अकेले लड़ रही है। मुख्यमंत्री नवीन पटनायक एक बार फिर हिन्जिली विधानसभा सीट से चुनाव लड़ने जा रहे हैं। 
