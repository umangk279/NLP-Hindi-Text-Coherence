नेपाल के वाम गठबंधन ने आज अगामी संसदीय और प्रांतीय चुनावों के लिए अपना घोषणापत्र जारी कर दिया है। कम्युनिस्ट पार्टि ऑफ नेपाल (यूएमएल) के प्रमुख केपी शर्मा ओली और कम्युनिस्ट पार्टी ऑफ नेपाल (माओवादी सेंटर) के अध्यक्ष पुष्प कमल दहल ने मिलकर गठबंधन के चुनावी घोषणापत्र का काठमांडू में विमोचन किया।  
 घोषणापत्र को जारी करते हुए केपी शर्मा ओली ने कहा कि यह नेपाल में राष्ट्रीयता, लोकतंत्र, राष्ट्रीय एकता, शांति और स्थिरता, संपन्नता और विकास का वादा करता है। ओली ने वादा किया कि वाम गठबंधनदेश से गरीबी को हटाने, बेरोजगारी, स्वच्छ वातावरण और देश के दीर्घ अवधि के विकास को लेकर कृतसंकल्प है। उन्होंने यह भी कहा कि वे देश के दो प्रमुख पड़ोसी भारत और चीन के साथ संबंधों को और मजबूत बनाने का प्रयत्न करेंगे।
