मौसम विभाग ने मुंबई और उससे सटे रायगढ़ जिले में आज भारी बारिश के लिए रेड अलर्ट जारी किया। लोगों के लिए मौसम विभाग ने चेतावनी जारी करते हुए समुद्र में नहीं जाने की सलाह दी है। विभाग के एक अधिकारी के अनुसार, मुंबई में गुरुवार सुबह से अगले 24 घंटे तक 204 मिमी से ज्यादा बारिश होने का अनुमान जताया गया है।    
मौसम विभाग ने मुंबई और उससे सटे रायगढ़ जिले में आज भारी बारिश होने का पूर्वानुमान जताया है। मौसम विभाग ने मुंबई और रायगढ़ जिलों के लिए रेड अलर्ट जारी करते हुए भारी वर्षा होने की चेतावनी जारी की है। आज से अगले 24 घंटे के दौरान इन इलाकों में 204 मिमी से ज्यादा बारिश हो सकती है; साथ ही मुंबई और रायगढ़ में कल भारी बारिश हो सकती है।
इसे देखते हुए मुम्बई, थाणे और कोंकण क्षेत्र में सभी स्कूल और जूनियर कॉलेज आज बंद रहेंगे। कल रात मुंबई, नवी मुंबई, ठाणे के कुछ हिस्सों में भारी बारिश हुई थी। रात 10 बजे से मुंबई महानगर के उत्तर में तो वहीं दक्षिण मुंबई में रात 10.30 बजे से बारिश शुरू हुई। 8.30 बजे से 10.30 बजे तक, मुंबई उपनगरों में 54 मिमी बारिश दर्ज की गई जबकि 2.2 मिमी दक्षिण मुंबई में दर्ज की गई।
 
