केंद्रीय सूचना एवं प्रसारण मंत्री स्मृति ईरानी ने शनिवार को कर्नाटक के बेलगाम ज़िले में करुणादा महिला जागृति संवाद में शिरकत की. इस मौके पर उन्होंने महिलाओं से उनके मुद्दों और आकांक्षाओं पर बातचीत की. 
महिला सम्‍मेलन को संबोधित करते हुए उन्‍होंने कहा कि कांग्रेस के पास महिलाओं के उत्‍थान के लिए कोई कार्यक्रम नहीं है. स्मृति ईरानी ने कहा कि भारतीय जनता पार्टी ने महिलाओं को आर्थिक रूप से सशक्‍त बनाने के लिए जन-धन योजना की शुरुआत की है.
उन्‍होंने इस बात पर जोर दिया कि रचनात्‍मक कार्यक्रमों से ही आत्‍मनिर्भरता पैदा होती है, जिससे गरीबों के जीवन में बदलाव लाया जा सकता है. स्मृति ईरानी ने कहा कि भाजपा बदलाव की दिशा में काम कर रही है.
