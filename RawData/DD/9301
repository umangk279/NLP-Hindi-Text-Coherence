आज सुबह नोएडा के एपीजे पब्लिक स्कूल की बस अनियंत्रित होकर रजनीगंधा अंडरपास में टकरा गई 
दिल्ली से सटे नोएडा में एक स्कूली बस के दुर्घटनाग्रस्त होने में 12 बच्चे घायल हो गए। आज सुबह एपीजे पब्लिक स्कूल की बस अनियंत्रित होकर रजनीगंधा अंडरपास में टकरा गई। इस भीषण हादसे में 12 छात्र-छात्राओं के साथ चालक और परिचालक भी घायल हुए हैं। सूचना पर पहुंची पुलिस ने स्थानीय लोगों की मदद से सभी घायलों को नजदीक के निजी अस्पताल में भर्ती कराया है। अस्पताल में भर्ती सभी घायलों का इलाज किया जा रहा है। वहीं चालक की स्थिति गंभीर बताई जा रही है। 
