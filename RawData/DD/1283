देशभर में अब तक 75 लाख से अधिक कोविड-19 नमूनों की जांच हुई। रोगियों के स्वस्थ होने की दर बढ़कर 57 दशमलव चार-तीन प्रतिशत हुई। अब तक दो लाख 58 हजार छह सौ 85 संक्रमित रोगी ठीक हो गये हैं। पिछले 24 घंटों के दौरान दस हजार चार सौ 95 रोगी स्‍वस्‍थ हुए। वर्तमान में एक लाख 83 हजार 22 लोगों का इलाज चल रहा है। 
स्‍वास्‍थ्‍य और परिवार कल्‍याण मंत्रालय ने बताया है कि कुल 15 हजार 968 नये मामले आने के साथ सं‍क्रमितों की कुल संख्‍या 4 लाख 56 हजार 183 हो गई है। देश में कोविड-19 महामारी के फैलने से लेकर अब तक की यह सबसे अधिक संख्‍य है। एक दिन में इस संक्रमण से 465 लोगों की मृत्‍यु होने के साथ मृतकों की संख्‍या 14 हजार 476 हो गई है।
