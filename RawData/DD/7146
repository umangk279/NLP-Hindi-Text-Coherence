सियासी समर में पीएम ने पश्चिम बंगाल और यूपी में की पांच रैलियां, ममता सरकार पर बोला हमला, कहा चुनाव में हार की चिंता के कारण दीदी कर रही हैं संविधान का अपमान, यूपी में बोला महागठबंधन पर हमला, सपा बसपा पर आतंकवादियों को पनाह देने का लगाया आरोप. 
आखिरी दो चरण के लिए प्रधानमंत्री नरेंद्र मोदी ने गुरुवार को ताबड़तोड़ रैलियां की। जिन दो राज्यों में पीएम ने गुरुवार रैली की वो अलग अलग वजह से इस चुनाव का मुख्य आकर्षण बन गई हैं सबकी निगाहे है पश्चिम बंगाल और उत्तर प्रदेश पर है. प्रधानमंत्री ममता बैनर्जी के गढ. बांकुरा और पुरुलिया में की रैलियां और फिर पीएम ने उत्तर प्रदेश के आजगमढ जौनपुर और  प्रयागराज में की रैलियां। 2014 में उत्तर प्रदेश के नतीजों ने एक नया राजनीतिक तर्क दिया देश की राजनीति में, क्या पश्चिम बंगाल में विचारधाराओं की मज़बूत जडों को हिला सकेगा विकास और सुशासन के मुद्दे। 
2014 में बीजेपी की राजनीतिक प्रयोगशाला उत्तर प्रदेश रही तो इस बार कुछ नए प्रयोगों के साथ बीजेपी पश्चिम बंगाल में 42 सीटों में से 23 सीटों का लक्ष्य है। बांकुरा में रैली में पहुंचे पीएम मोदी का लोगों ने जमकर स्वागत किया और पीएम ने भी उनसे मिलने आए लोगों का गाडी से निकलकर अभिवादन किया। गुरुवार को पीएम ने पश्चिम बंगाल में दो रैलियां की और  ममता सरकार पर सीधा हमला बोला। 
प्रधानमंत्री की पहली रैली थी राज्य के बांकुरा जिले में जहां पीएम ने कहा कि आम चुनाव में हार की चिंता के कारण दीदी संविधान का अपमान कर रही हैं। पीएम ने कहा कि मुख्यमंत्री की राज्य को बेहतर बनाने में कोई रुचि नहीं है, उनकी रुचि अपने परिवार, भतीजे और अपनी पार्टी के टोलाबाजों की बेहतरी में है। पीएम ने उस बयान के लिए भी ममता को आडे हाथों लिया जिसमें उन्होंने नरेंद्र मोदी को देश के प्रधानमंत्री के रूप में स्वीकार न करने की बात कही थी। 
पीएम की अगली रैली  पुरुलिया में थी जहां उन्होंने विपक्ष पर निशाना साधते हुए कहा कि विपक्ष के नेता पांच चरणों के चुनाव के बाद ''हताश'' हो गए हैं, क्योंकि यह स्पष्ट हो गया है कि ''भाजपा सत्ता में आ रही है । उन्होंने  दावा किया कि 23 मई को मतगणना के बाद ममता बनर्जी को झटका लगेगा और यह पश्चिम बंगाल में तृणमूल के शासन की समाप्ति की शुरुआत होगी। पीएम ने कहा कि ममता को पीएम के ऊपर हमला करने की बजाए चिटफंड कंपनी के संचालकों एवं टोलेबाजों के खिलाफ कार्रवाई होनी चाहिए।
बंगाल के बाद पीएम पहुंचे देश के सबसे अहम सियासी राज्य यूपी में जहां उन्होंने तीन रैलियां की। आजगमढ जौनपुर और प्रयागराज में पीएम ने कांग्रेस के साथ ही महागठबंधन पर जोरदार हमला बोला । प्रधानमंत्री ने सपा बसपा पर आतंकवादियों को पनाह देने का आरोप लगाया और कहा कि सेना ने पाक को उसके घर में घुसकार मारा है और यही वजह है कि आतंकवाद केवल जम्मू कश्मीर तक सिमट कर रह गया है । पीएम ने कहा कि मसूद अजहर के खिलाफ पूरी दुनिया खड़ी हो गई है। यह मजबूत सरकार की वजह से है।  
प्रधानमंत्री ने अपनी रैलियों में विपक्षी पार्टियों पर जातिवाद और भ्रष्टाचार के मसले पर हमला बोला तो साथ ही एनडीए सरकार की उपलब्धियां गिनाई । पीएम ने  कहा कि उन्होंने गरीबों, आदिवासिय़ो, दलितों और पिछड़े वर्ग के परिवारों के लिए तमाम कल्याणकारी योजनाएं लागू की हैं जिनका लाभ लोगों को मिल रहा है।
