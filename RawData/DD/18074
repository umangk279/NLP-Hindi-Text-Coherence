देश के कई राज्यों में भारी बारिश कहर बरपा रही है, जिसमें सबसे ज्यादा प्रभावित राज्य असम है जहां बाढ़ से लाखों लोग प्रभावित हुए हैं और हजारों हेक्टेयर खेती की ज़मीन बाढ़ में डूब गई है। मौसम विभाग की मानें, तो आने वाले दिनों में भी कई राज्यों में बारिश परेशानी का सबब बन सकती है। 
असम में बाढ़ के हालात अभी सुधरे भी नहीं है कि राज्य में आने वाले दिनों में बारिश के और कहर की चेतावनी ने मुश्किलें बढ़ा दी है। राज्य में हो रही भारी बारिश के चलते नए इलाके बाढ़ की चपेट में आ गए हैं। राज्य की अधिकांश नदियां ख़तरे के निशान से ऊपर बह रही हैं और बाढ़ का पानी राज्य के कई नए इलाकों में भर गया है।
