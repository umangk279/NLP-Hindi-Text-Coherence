उत्तर प्रदेश के लखनऊ और नोएडा में लागू हुई पुलिस कमिश्नर प्रणाली, मुख्यमंत्री योगी आदित्यनाथ ने बताया राज्य में अब तक का सबसे बड़ा पुलिस सुधार।   
उत्तर प्रदेश कैबिनेट ने राज्‍य की पुलिसिंग व्‍यवस्‍था के लिहाज से एक अहम फैसला लेते हुए राजधानी लखनऊ और गौतमबुद्धनगर जिलों में पुलिस आयुक्‍त प्रणाली लागू करने के प्रस्‍ताव को हरी झंडी दे दी है। कैबिनेट की बैठक के बाद मुख्यमंत्री योगी आदित्यनाथ ने कहा कि पिछले 50 वर्ष से उत्‍तर प्रदेश में स्‍मार्ट पुलिसिंग के लिये पुलिस आयुक्‍त प्रणाली की मांग की जा रही थी। अब मंत्रिमण्‍डल ने लखनऊ और गौतमबुद्धनगर में यह प्रणाली लागू करने का फैसला किया है।
इन दोनों ही जगहों पर अपर पुलिस महानिदेशक स्‍तर के अधिकारी पुलिस आयुक्त बनाये जाएंगे।
 
