दुनिया भर में कोरोना के खिलाफ जारी जंग के बीच ब्रिटेन के प्रधानमंत्री बोरिस जॉनसन भी कोरोना पॉजिटिव हो गए है।  प्रधानमंत्री नरेंद्र मोदी ने ट्वीट कर उनके अच्छे स्वास्थ्य की कामना की। 
ब्रिटेन के प्रधानमंत्री बोरिस जॉनसन कोरोनावायरस से संक्रमित पाए गए हैं। उन्होंने ट्विटर के जरिए इसकी जानकारी दी है। ब्रिटिश पीएम ने कहा है कि पिछले 24 घंटों में कुछ लक्षण नजर आए जिसके बाद जांच कराने पर कोरोनावायरस की जांच पॉजिटिव आई है। कोविड-19 से संक्रमित होने के साथ ही उन्होंने खुद को आइसोलेट कर लिया है। हालांकि उन्होंने कहा है कि कोरोना से लड़ने के साथ-साथ वे सरकार की जिम्मेदारी भी वीडियो कॉन्फ्रेंस के माध्यम से निभाते रहेंगे।
