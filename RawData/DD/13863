सिंगापुर की यात्रा के दौरान प्रधानमंत्री नरेंद्र मोदी ने एक महत्वपूर्ण घटनाक्रम में अमेरिका के रक्षा मंत्री जिम मैटिस से मुलाक़ात की. इस दौरान दोनों नेताओं ने आपसी हित के मुद्दे पर बातचीत की. 
अमेरिकी सेना में भारत की महत्ता के बड़े सांकेतिक कदम के तौर पर पेंटागन द्वारा प्रशांत कमान का नाम बदलकर हिंद-प्रशांत कमान किए जाने के कुछ दिनों बाद यह मुलाकात हुई है. दरअसल भारत समुद्री क्षेत्र में नियम क़ानून सम्मत व्यवस्था बनाने और सभी देशों को समान अवसर देने का पैरोकार रहा है.
दोनों नेताओं के बीच यह मुलाक़ात इसलिए भी अहम मानी जा रही है क्योंकि मैटिस ने अपने संबोधन में कहा था कि दोनों देशों को हिंद-प्रशांत क्षेत्र में शांति और सुरक्षा सुनिश्चित करने के लिए एक साथ और अन्य देशों के साथ मिलकर काम करना चाहिए.
 
