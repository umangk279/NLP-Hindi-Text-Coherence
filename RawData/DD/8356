पुलवामा हमले में शहीद हुए सीआरपीएफ के जवानों के पार्थिव शरीर शुक्रवार शाम दिल्ली लाए गए. पालम हवाई अड्डे पर प्रधानमंत्री नरेंद्र मोदी, केंद्रीय मंत्रियों और तीनों सेनाओं के प्रमुखों ने शहीदों को श्रद्धांजलि दी. 
पुलवामा हमले में शहीद हुए सीआरपीएफ जवानों के पार्थिव शरीर शुक्रवार शाम दिल्ली लाए गए. भारत मां के वीर सपूतों के पार्थिव शरीर जब जम्मू-कश्मीर से दिल्ली के पालम हवाई अड्डे पहुंचे, तो भावनाओं का ज्वार उमड़ पड़ा. प्रधानमंत्री नरेंद्र मोदी ने शहीद जवानों को भारी मन से श्रद्धासुमन अर्पित किए. पीएम ने इस दौरान हाथ जोड़कर शहीदों के शवों की परिक्रमा भी की.
प्रधानमंत्री के साथ ही केंद्रीय मंत्रिमंडल के कई वरिष्ठ मंत्रियों ने इन वीरों की शहादत को याद किया. गृहमंत्री राजनाथ सिंह, रक्षा मंत्री निर्मला सीतरमण, सूचना एवं प्रसारण मंत्री राज्यवर्धन राठौड़, तीनों सेनाओं के प्रमुखों के अलावा कई गणमान्य लोगों ने शहीदों को श्रद्धासुमन अर्पित किए.
