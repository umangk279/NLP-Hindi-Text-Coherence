उत्तर प्रदेश के दो दिवसीय दौरे पर बुधवार को मिर्जापुर पहुंचे बीजेपी के राष्ट्रीय अध्यक्ष अमित शाह ने मिशन 2019 के मद्देनजर भाजपा के पदाधिकारियों और कार्यकर्ताओं के साथ बैठक की. 
इस दौरान अमित शाह प्रधानमंत्री के संसदीय क्षेत्र वाराणसी का भी दौरा कर रहे हैं. इस दौरान सीएम योगी आदित्यनाथ और दोनों डिप्टी सीएम केशव मौर्य व डॉ दिनेश शर्मा तथा प्रदेश अध्यक्ष डॉ महेंद्रनाथ पांडेय भी मौजूद रहे.
अमित शाह के दौरे को इस लिहाज़ से भी महत्वपूर्ण माना जा रहा है. दरअसल अगले साल आम चुनाव को ध्यान में रखते हुए सरकार की नीतियों को जन-जन तक पहुंचाना और साथ ही कार्यकर्ताओं से सांसदों के बारे में फीड बैक भी लेना है.
उधर कांग्रेस अध्यक्ष राहुल गांधी भी अपने संसदीय क्षेत्र उत्तर प्रदेश के अमेठी का दो दिवसीय दौरा कर रहे हैं. राहुल ने अमेठी में कार्यकर्ताओं के साथ बैठक की.
