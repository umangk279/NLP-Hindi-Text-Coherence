ब्रिटेन में एक पूर्व जासूस को जहर देने के मामले में अंतरराष्ट्रीय स्तर पर रूस के खिलाफ उठाए जा रहे कदमों के बीच नाटो ने भी सात रूसी राजनयिकों को निष्कासित करने और तीन को परिचय पत्र नहीं देने का फैसला किया। नाटो ने कहा रूस को अपने अस्वीकार्य आचरण के परिणाम भुगतने होंगे। 
नाटो ने रूस के मिशन से 7 राजनयिकों को निष्कासित कर दिया है और 3 अन्य राजनयिकों की नियुक्ति पर रोक लगा दी है। यह ब्रिटेन में नर्व एजेंट हमले की प्रतिक्रिया के रूप में की गई कार्रवाई है। अंतर्राष्ट्रीय सुरक्षा संस्थान के प्रमुख ने कहा कि इस कार्रवाई से रूस को यह संदेश जाएगा कि उसके व्यवहार की कीमत और परिणाम है। ब्रिटेन के साथ अपनी एकता को दिखाते हुए अबतक 26 देशों ने रूस के राजनयिकों को निष्कासित किया है। उनका विश्वास है कि ब्रिटेन के सेलिसबरी में 2 लोगों को जहर देने के पीछे रूस का हाथ है जबकि रूस ने इस घटना में खुद के शामिल होने से इंकार किया है।
