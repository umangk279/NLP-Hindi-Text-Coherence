संसद के मॉनसूत्र सत्र से एक दिन पहले रविवार को सरकार ने सर्वदलीय बैठक की। संसदीय कार्य मंत्री अनंत कुमार ने सर्वदलीय बैठक के बाद पत्रकारों को बैठक की जानकारी देते हुए कहा कि प्रधानमंत्री ने सभी दलों से संसद की कार्यवाही को सुचारु रूप से चलाने का आह्वान किया है। 
 प्रधानमंत्री ने सर्वदलीय बैठक में सभी दलों से भ्रष्टाचार के ख़िलाफ़ संघर्ष में सहयोग देने का आह्वान किया है। प्रधानमंत्री नरेंद्र मोदी ने गोरक्षा के नाम पर हिंसा को लेकर कड़ा ऐतराज जताया। अनंत कुमार ने बताया कि पीएम ने गोरक्षा के नाम पर हिंसा करने वालों के ख़िलाफ़ कड़ी कार्रवाई की बात कही है।
