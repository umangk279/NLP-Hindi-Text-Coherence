अमित शाह ने गृह मंत्रालय का कार्यभार संभाल लिया। उन्हें राजनाथ सिंह की जगह गृह मंत्री बनाया गया है। मंत्रालय की ज़िम्मेदारी संभालने से पहले अमित शाह ने अपने पूर्वर्ती समकक्ष राजनाथ सिंह से उनके आवास पर मुलाकात की। नए गृह मंत्री के सामने आतंकवाद, माओवाद और अलगाववाद जैसी बड़ी चुनौतियां होंगी। 
मंत्रियों के विभागों के बंटवारे के बाद शनिवार को अमित शाह ने गृह मंत्रालय का कार्यभार संभाल लिया। उन्हें राजनाथ सिंह की जगह गृह मंत्री बनाया गया है। मंत्रालय की ज़िम्मेदारी संभालने से पहले अमित शाह ने अपने पूर्वर्ती समकक्ष राजनाथ सिंह से उनके आवास पर मुलाकाक की। नए गृह मंत्री के सामने आतंकवाद, माओवाद और अलगाववाद जैसी बड़ी चुनौतियां होंगी। इनमें से पहली चुनौती जम्मू-कश्मीर में विधानसभा चुनाव कराने के लिए अनूकूल माहौल तैयार करना है। राज्य में पिछले दिसंबर से राष्ट्रपति शासन लागू है। 
लोकसभा चुनाव में महा जीत के बाद भाजपा अध्यक्ष अमित शाह नई भूमिका में हैं। उन्होंने शनिवार को गृह मंत्रालय जैसे भारी-भरकम महकमा की ज़िम्मेदारी संभाल ली। मंत्रालय का पदभार संभालने से पहले अमित शाह अपने पूर्वर्ती समकक्ष राजनाथ सिंह से मिलने पहुंचे। गृह मंत्रालय जैसे ताकतवर विभाग का दायित्व सरकार में अमित शाह के कद और उनकी बड़ी भूमिका को बताने के लिए काफी हैं। और उम्मीद भी ऐसी ही की जा रही अमित शाह अपने कुशल नेतृत्व और रणनीतिक अनुभवों के सहारे अगले पांच सालों में मोदी सरकार की नीतियों को ज़मीन पर उतारने में भरपूर प्रयास करेंगे। 
14 साल की छोटी आयु में अमित शाह राष्ट्रीय स्वयंसेवक संघ जुड़े। संघ से शुरू हुआ ये सफर वक्त के साथ समाज और राजनीति पर मज़बूत पकड़ बनाता गया। 2014 में उनकी एक कुशल रणनीतिकार की छवि दुनिया के सामने आयी जब उन्होंने अपने कुशल नेतृत्व और सूक्ष्म प्रबंधन के सहारे उत्तर प्रदेश भाजपा में जान फूंक दी। सोलहवीं लोकसभा चुनाव के लगभग 10 महीने पहले अमित शाह ने उत्तर प्रदेश की कमान संभाली। तब प्रदेश में भाजपा की मात्र 10 लोकसभा सीटें ही थीं। परिणाम आए तो अमित शाह का डंका बज गया। यूपी में अस्तित्व की लड़ाई लड़ रही भाजपा को 71 सीटें मिलीं। दिलचस्प बात ये रही 2019 में भाजपा को घेरने के लिए बनाए गए सपा-बसपा गठबंधन की  जातीय अर्थमेटिक को विकास की कमेस्ट्री से धराशायी कर दिया। पार्टी ने  62 सीटों पर ऐतिहासिक जीत दर्ज की। इस चुनाव में अमित शाह ने पचिश्म बंगाल पर भी विशेष तौर पर ध्यान केंद्रित किया और न सिर्फ ममता बनर्जी के गढ़ में सेंध लगाई बल्कि आधा किला ही फतह कर लिया। पार्टी ने इतिहास दर्ज करते हुए 18 सीटों पर विजय हासिल की। अमित शाह ने भाजपा के जीत के रथ के पहिया को चलाए रखने के लिए पन्ना प्रमुख का विचार दिया, जो पार्टी के लिए काफी लाभकारी रहा। अब अमित शाह नई भूमिका में हैं। हालांकि राज्य स्तर पर इस दायित्व का निर्वहन वो बखूबी कर चुके हैं। लेकिन अपनी तेज तर्रार छवि और चुनावी रणनीतिकार के लिए जाने जाने वाले शाह के सामने एनआरसी, नक्सल, आतंकवाद जैसी कई बड़ी चुनौतियां मुंह बाए खड़ीं हैं। आज के चाणक्य के रूप में मशहूर अमित शाह घुसपैठियों बाहर खदेड़ने के पक्ष में मज़बूती से खड़े रहे हैं। सरकार में उनकी मौजूदगी से उम्मीद की जा रही है सरकार के समग्र विकास के साथ विश्वास के कार्यक्रम को उसी तरह से लागू करने में मदद मिलेगी जैसे उन्होंने भाजपा को नए मकाम पहुंचाया है।
गृह मंत्री का कार्यभार संभालने के बाद अमित शाह ने प्रधानमंत्री का आभार प्रकट किया। उन्होंने ट्वीट कर कहा कि..
आज भारत के गृह मंत्री के रूप में पदभार संभाला। मुझ पर विश्वास प्रकट करने के लिए प्रधानमंत्री @narendramodi जी का आभार व्यक्त करता हूँ। देश की सुरक्षा और देशवासियों का कल्याण मोदी सरकार की सर्वोच्च प्राथमिकता है, मोदी जी के नेतृत्व मैं इसको पूर्ण करने का हर सम्भव प्रयास करूँगा।
अमित शाह ने पदभार संभालने के बाद गृह मंत्रालय के संयुक्त सचिवों से मुलाकात की ।
