फ्लिपकार्ट के सह-संस्‍थापक बिन्‍नी बंसल ने भारतीय ई-कॉमर्स कंपनी में अपनी 100 करोड़ रुपए (लगभग 1.4 करोड़ डॉलर) की हिस्‍सेदारी न्‍यूयॉर्क के हेज फंड टाइगर ग्‍लोबल को बेची है।  
फ्लिपकार्ट द्वारा जमा किए गए नियामकीय दस्‍तावेजों में कहा गया है कि पूर्व सह-संस्‍थापक बिन्‍नी बंसल ने वॉलमार्ट द्वारा फ्लिपकार्ट का अधिग्रहण किए जाने के बाद से तीसरी बार कंपनी में अपने शेयर बेचे हैं।वॉलमार्ट द्वारा फ्लिपकार्ट का अधिग्रहण करने के दौरान भी बंसल ने 15.9 करोड़ डॉलर के शेयर बेचे थे। बिन्‍नी बंसल ने सचिन बंसल के साथ मिलकर 2007 में फ्लिपकार्ट की स्‍थापना की थी।
