वृद्धा आश्रम में रह रहे बुजुर्गों के लिए नई दिल्ली के एम्स के डाक्टर्स ने एक पहल की है। एम्स के डॉक्टर वृद्धाश्रमों में स्वास्थ्य जांच के लिए जा रहे हैं।   
भागदौड़ भरी जिंदगी के बीच करियर बनाने की चुनौती में युवाओं को शहर ही नहीं, देश तक छोड़ना पड़ रहा है। ऐसे में कई बार बुजुर्ग माता-पिता को परेशानी का सामना करना पड़ता है। इस बदलाव के बीच तमाम सुविधाओं से युक्त ओल्ड एज होम राहत की उम्मीद जगा रहे हैं। ।  तो कुछ लोगों को उनके परिवार वाले ओल्ड एज होम में छोड़ आए हैं। बढ़ती उम्र के वजह से इन लोगों को स्वास्थ्य की  समस्या भी रहती है यही वजह है कि  दिल्ली के निहाल विहार के साईं वृद्धा आश्रम में हेल्दी एजिंग इंडिया की तरफ से एम्स के डॉक्टरों ने इनका हेल्थ चेकअप किया। 
एम्स का मोबाईल वैन इन वृद्धाश्रम में बुजुर्गो की जांच और इलाज के लिए नियमित रुप से आता है। एम्स के डॉक्टरों ने इन वृद्धाश्रमों में स्वास्थ्य सुविधा मुहैया कराने का बीड़ा उठाया है। इस ओल्ड एज होम  में कई लोगों को जीवनशैली से जुड़ी बीमारी है तो कई दूसरे बीमारियों से ग्रसित है। कुछ लोगो को जांच के बाद सर्जरी के लिए एम्स ले जाया जाएगा। लेकिन ये भी सच है कि  ओल्ड एज होम की हालत उतनी अच्छी नहीं है जितनी होनी चाहिए। इस ओल्ड एज होम में साठ से अधिक बुजुर्ग रहते हैं लेकिन इसमें साफ सफाई और स्वास्थ्य सुविधाओं कोई  खास व्यवस्था नहीं है और दूसरे ओल्ड एज होम की भी यही हाल है। जरुरत है सरकार और गैरसरकारी संगठनों के साथ समाज के लोगों की वो आगे आएं और इनको बेहतर करने के कारगर कदम उठाएं। 
 
 
