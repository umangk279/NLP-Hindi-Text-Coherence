पाकिस्तान में सुप्रसिद्ध सूफी गायक अमजद साबरी के हत्यारों सहित 10 आतंकियों को सुनाई गई मौत की सजा, सेना अध्य़क्ष कमर जावेद बाज़वा ने किए आतंकियों की मौत की सजा पर दस्तखत। 
पाकिस्तान के सेना प्रमुख जनरल कमर जावेद बाजवा ने 10 आतंकवादियों को सुनायी गई मौत की सजा को कल मंजूरी दे दी। इन आतंकवादियों में प्रसिद्ध सूफी कव्वाल अमजद साबरी के हत्यारे भी शामिल हैं। सेना के मीडिया प्रभाग ने एक बयान में कहा कि विशेष सैन्य अदालत ने आतंकवादियों की सुनवाई की। ये आतंकवादी 62 लोगों की हत्या और पेशावर में एक पंचसितारा होटल पर हमला सहित कई घृणित मामलों में शामिल रहे हैं. 45 वर्षीय साबरी की 22 जून 2016 को कराची में मोटरसाइकिल सवार दो आतंकियों ने गोली मारकर हत्या कर दी थी। उस समय वह लिकाताबाद से कार में जा रहे थे।
