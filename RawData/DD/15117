मधुबाला हिंदी सिनेमा का ऐसा नाम है, जिसका जिक्र आते ही आंखों के आगे हसीन-जहीन चेहरा घूम जाता है. ऐसी खूबसूरती जिसे एक बार देख लिया जाए तो जेहन से निकालना मुश्किल है। 
बॉलीवुड की मशहूर एक्ट्रेस मधुबाला की आज 85वीं जयंती हैं, उनकी हिट फिल्मों में चलती का नाम गाड़ी, मुगल-ए-आजम, महल और हाफ टिकट जैसी फिल्मों के नाम आते हैं। उनकी खूबसूरती का डंका दुनिया भर में बजता था। थिएटर्स आर्ट्स नाम की अमेरिकी मैग्जीन ने मधुबाला को द बिगेस्ट स्टार इन द वर्ल्ड का खिताब दिया था।
अपने यादगार अभिनय से आज तक दर्शकों के दिलों में रहने वाली मधुबाला बॉलीवुड में अपनी मर्जी से नहीं आई थीं। पिता की नौकरी चली जाने के बाद अपना घर खर्च चलाने के लिए उन्होंने फिल्मी पर्दे को चुना था। मधुबाला ने 9 साल की उम्र से ही एक्टिंग करियर की शुरुआत कर ली थी।
 
 
