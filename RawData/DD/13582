वित्त मंत्री पीयूष गोयल ने कहा है कि जीएसटी लागू होने से लोगों पर कर का बोझ कम हुआ है. साथ ही उन्होंने स्विस बैंक में जमा रकम के बारे में कहा कि जल्द ही पूरी जानकारी भारत के पास होगी.  
बीते साल स्विस बैंक में भारतीय द्दारा जमा रकम में 50 फीसदी इजाफे पर सरकार ने कहा है कि जमा की गई रकम की सारी जानकारी बहुत जल्द ही भारत के पास होगी. केंद्रीय वित्त मंत्री पीयूष गोयल ने कहा है कि भारत और स्विटजरलैंड के बीच हुए करार के अनुसार वित्त वर्ष के अंत में स्विटजरलैंड सरकार भारत को सभी तथ्य मुहैया कराएगी. उसके बाद ये साफ हो जाएगा कि इस जमा किए गए पैसे में क्या काला धन है भी या नहीं.
