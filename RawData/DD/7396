कर्नाटक के शिमोगा जिले में लोक सभा का चुनाव बेहद खास है. यहां मुख्य मुक़ाबला भाजपा और जेडीएस-कांग्रेस गठबंधन के बीच है और ये मुकाबला बेहद रोचक भी हो गया है. 
कर्नाटक का शिमोगा ज़िला. भगवान शिव की नगरी. इतिहास को अपने भीतर समेटे. सम्राट अशोक ने इसे बसाया था. लोकसभा चुनाव के इतिहास को देखें तो 11 बार कांग्रेस, जबकि 5 बार बीजेपी ने ये सीट जीती है. 2009 से बीजेपी इस सीट पर अजेय बनी हुई है. येदियुरप्पा का गढ़ मानी जाने वाली इस सीट पर उनके पुत्र राघवेंद्र मैदान में हैं. कह रहे हैं विकास के मुद्दे पर जनता के बीच हैं.
जेडीएस की तरफ से मधु बंगारप्पा मैदान में हैं. येदियुरप्पा के इस्तीफे के बाद शिमोगा लोकसभा सीट पर उपचुनाव हुए थे. इस चुनाव में बीजेपी ने येदियुरप्पा के बेटे बीवाई राघवेंद्र को मैदान में उतारा था, जिन्होंने कांग्रेस के मधु बंगारप्पा को करीब 52 हजार वोटों से शिकस्त दी थी. अपनी जीत का दावा कर रही हैं.
शिमोगा में पानी की समस्या है, लेकिन लोग तुंगभद्रा प्रोजेक्ट से राहत की उम्मीद कर रहे हैं. प्रोजेक्ट का श्रेय दोनों पार्टियां ले रही हैं. रेल, सड़क और बुनियादी सुविधाओं के लिहाज से शिमोगा रफ्तार से चल रहा है. अब इस सीट पर किस पार्टी के दावे आम लोगों को भाते हैं, ये देखना होगा. फिलहाल दोनों पार्टियों ने अपनी-अपनी जीत के लिए पूरा ज़ोर लगा रखा है.
 
