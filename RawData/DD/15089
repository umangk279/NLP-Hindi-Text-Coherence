भारत के सात दिवसीय दौरे पर आए कनाडा के प्रधानमंत्री जस्टिन ट्रूडो ने आज आगरा में ताजमहल का दीदार किया. ट्रूडो अहमदाबाद और अमृतसर का भी दौरा करेंगे. 
प्रधानमंत्री नरेंद्र मोदी और ट्रूडो के बीच शुक्रवार को द्विपक्षीय वार्ता होगी. ट्रूडो सोमवार शाम राजधानी दिल्ली पहुंचे हैं. प्रधानमंत्री नरेंद्र मोदी के सत्ता संभालने के बाद कनाडाई पीएम का यह पहला भारत दौरा है. इससे पहले 2012 में कनाडा के पीएम ने भारत का दौरा किया था.
जस्टिन ट्रूडो की इस यात्रा का मकसद भारत और कनाडा के बीच कारोबार, निवेश, ऊर्जा, विज्ञान, उच्च शिक्षा, इंफ्रास्ट्रक्चर डेवलपमेंट और स्किल डेवलपमेंट समेत अन्य क्षेत्रों में द्विपक्षीय संबंधों को मजबूत करना है.
