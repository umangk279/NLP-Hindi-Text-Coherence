प्रधानमंत्री नरेंद्र मोदी शुक्रवार को एसोसिएटेड चैंबर्स ऑफ कॉमर्स एंड इंडस्ट्री ऑफ इंडिया के वार्षिक कार्यक्रम में शिरकत हुए। जहां उन्होंने कहा कि उनकी सरकार ने देश को टैक्स के मकड़जालों से बाहर निकाला है। सही कदमों की बदौलत ही देेश ने सिर्फ तीन सालों में ही ईज ऑफ डूइंग बिज़नेस की रैंकिग में 142 से 63 स्थान तक का सफ़र तय किया। 
प्रधानमंत्री नरेंद्र मोदी ने आज नई दिल्ली में वाणिज्य और उद्योग मंडल-एसोचैम के शताब्दी वर्ष सम्मलेन में शिरकत की। उन्होंने इस मौक़े पर एक स्मारक ड़ाक टिकट जारी किया। प्रधानमंत्री ने विश्वास दिलाया कि देश की मौजूदा सरकार हर-एक वर्ग और विषय को लेकर संवेदनशील है। उन्होंने कहा कि देश की अर्थव्यवस्था को नए लक्ष्यों के साथ शक्ति संपन्न बनाने की कोशिश जारी है।
जिनमें कर सुधार, निवेश, इज ऑफ बिजनेस और बैंकिंग व्यवस्था में सुधार शामिल हैं। मौजूदा समय में देश की जीडीपी के बारे में हो रही आलोचनाओं के बारे में उन्होंने कहा कि उनकी सरकार बुराईयों में से अच्छाईयों को आगे लेकर चलती है। प्रधानमंत्री ने बिना नाम लिए यूपीए सरकार के समय कि याद दिलाई और कहा कि अर्थव्यवस्था आज के दौर से भी ख़राब थे लेकिन भारत अपनी सामर्थ्य और सकारात्मकता की वजह से नई मंज़िलें हासिल की हैं।  
प्रधानमंत्री ने कहा कि सरकार के कदम अर्थव्यवस्था को लेकर सही दिशा में हैं। उन्होंने जनभागीदारी की प्रशंसा की। प्रधानमंत्री ने कहा कि भरपूर सामर्थ्य और लोगों के असीम सपने की बदौलत नया भारत सकारात्मकता की ओर बढ़ चला है। वजह यही है कि पिछले पांच साल में कई नकारात्मकता को देश ने दरकिनार किया। ऐसे में अब 5 ट्रिलियन डॉलर की अर्थव्यवस्था का लक्ष्य भी व्यवस्था में अनुशासन, बदलाव और जनभागीदारी के साथ हासिल किया जा सकता है। 
उन्होंने कहा कि उनकी सरकार ने देश को टैक्स के मकड़जालों से बाहर निकाला है। सही कदमों की बदौलत ही देश ने सिर्फ तीन सालों में ही 142 से 63 स्थान तक का सफ़र ईज़ ऑफ डूईंग बिज़नेस में तय किया। प्रधानमंत्री ने कहा कि आज भारत 10 सर्वश्रेष्ठ एफडीआई डेस्टीनेशन में से एक है और पिछले पांच सालों में पूरे विदेश निवेश का 50 फीसदी देश में निवेश हुआ है। मेक इन इंडिया को लेकर विनिर्माण क्षेत्र में भी सरकार तेज़ी से कदम बढ़ा रही है। 
 
