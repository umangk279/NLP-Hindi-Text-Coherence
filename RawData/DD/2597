रिलायंस ग्रुप (एडीएजी) के चेयरमैन अनिल अंबानी गुरुवार को प्रवर्तन निदेशालय (ईडी) के ऑफिस में पेश हुए उनसे यस बैंक मामले में पूछताछ हुई। 16 मार्च को ईडी ने नोटिस जारी कर यस बैंक के प्रवर्तक राणा कपूर एवं अन्य के खिलाफ जारी मनी लॉन्ड्रिंग जांच के संबंध में अनिल अंबानी को समन जारी किया था।  
रिलायंस समूह के अध्यक्ष अनिल अंबानी आज मुंबई में यस बैंक के प्रमोटर राणा कपूर और अन्य के खिलाफ धन-शोधन मामले की जांच के संबंध में प्रवर्तन निदेशालय के सामने पेश हुए। अनुमान है कि जांच एजेंसी धन शोधन निवारण अधिनियम के तहत 60 वर्षीय अंबानी का बयान दर्ज करेगी। बताया जाता है कि अंबानी की नौ समूह कंपनियों ने यस बैंक से लगभग 12,800 करोड़ रुपये का ऋण लिया था, जिसकी कथित तौर पर वापसी नहीं हो रही है।
