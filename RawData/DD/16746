नानाजी देशमुख एक ऐसा व्यक्तित्व जिनका संकल्प रहा गांव तक आधुनिक तकनीक को पहुंचाना। जिन्होंने राजनीतिक जीवन को छोड़ ग्रामोदय का सपना देखा। मौक़ा नानाजी देशमुख की जन्मशती का और प्रधानमंत्री ने दिल्ली पूसा में उन्हें श्रृद्धा-सुमन अर्पित किए। प्रधानमंत्री ने नानाजी के ग्रामोदय को साकार करने के लिए तकनीक और अनुसंधान को ग्रामीण जीवन में ज़्यादा से ज़्यादा अपनाने पर ज़ोर दिया। 
 नानाजी देशमुख जिनका जीवन समर्पित रहा ग्रामोदय के लिए। 11 अक्टूबर, 2017 नानाजी की जन्मशती और प्रधानमंत्री नरेंद्र मोदी ने नानाजी के सपनों के ग्रामोदय को सिद्ध करने का न सिर्फ़ संकल्प दोहराया, बल्कि ग्रामीण विकास के लिए प्रशासनिक सुधार व मंत्रालयों सहित सांसदों, विधायकों में समन्वय के लिए दिशा पोर्टल, ग्राम प्रधान से लेकर तहसील स्तर तक आपसी समन्वय को तेज़ करने और योजनाओं की जानकारी के लिए संवाद एप और देश में 11 जगहों पर स्वरोज़गार के लिए प्रशिक्षण देने वाले संस्थान आरएसईटीआई बिल्डिंग का लोकार्पण किया।
