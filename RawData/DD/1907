 जम्मू-कश्मीर में आतंकवाद विरोधी अभियान में एक बड़ी सफलता मिली है। यहां सुरक्षा बलों ने बुधवार को पुलवामा जिले में सर्वाधिक वांछित आतंकवादी कमांडर रियाज नायकू और उसके साथी को मार गिराया।  
जम्‍मू-कश्‍मीर में पुलवामा जिले में पुलिस, सेना और सीआरपीएफ की संयुक्‍त टीम के साथ मुठभेड़ में हिजबुल मुजाहिद्दीन का ऑपरेशनल चीफ कमांडर रियाज़ नैकू मारा गया। 35 वर्ष का नैकू 2010 में आतंकी बना था। वह हिजबुल कमांडर बुरहान मुजफ्फर वानी का करीबी सहयोगी था।
इस बीच, अवंतीपुरा के सरशाली में भी सुरक्षाबलों के साथ मुठभेड़ में दो आतंकवादी मारे गए।
