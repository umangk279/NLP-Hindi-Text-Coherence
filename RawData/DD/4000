क्या है ब्लैक वारंट यानी डेथ वारंट का फॉर्म नंबर 42...  कोर्ट से जिसके जारी होने के बाद दोषियों को फांसी के फंदे पर लटकाया  जाता है. फॉर्म 42 में बकायदा 'Warrant Of Execution Of A Sentence Of Death' लिखा होता है। 
निर्भया गैंगरेप के मामले में चारों दोषियों को फांसी लगाए जाने की तैयारी तिहाड़ जेल ने शुरू कर दी है। जल्लाद से लेकर बक्सर की जेल से फांसी के लिए रस्सियों की तैयारी तिहाड़ जेल प्रशासन ने पूरी कर ली है। दोषियों की दया याचिका पर राष्ट्रपति की तरफ से अंतिम फैसला आने के बाद तिहाड़ जेल प्रशासन फांसी की प्रक्रिया शुरू कर देगा।
जेल प्रशासन सबसे पहले कोर्ट से ब्लैक वारंट जिसे डेथ वारंट भी कहते है जारी करवायेगा। डेथ वारंट या ब्लैक वारंट में एक कॉलम होता है जिसे फॉर्म नंबर 42 कहते है। डेथ वारंट का ये कॉलम ही सबसे महत्वपूर्ण होता है क्यों कि कोर्ट से इसके जारी होने के बाद ही दोषियों को फांसी पर लटकाया जाता है।
फॉर्म 42 में  दोषियों की फांसी की सजा की जानकारी विस्तार से लिखी होगी। फॉर्म नंबर 42 के पहले कॉलम में उस जेल का नंबर लिखा होता है, जिसमें दोषियों को फांसी दी जा रही है। उसके बाद अगले कॉलम में फांसी पर चढ़ने वाले दोषी लोगों का नाम नाम लिखा जाता है। उसके अगले  कॉलम  एफआईआर संख्या लिखी जाती है। उसके बाद  किस दिन ब्लैक वारंट जारी हो रहा है वो तारीख लिखी जाती है।
फार्म में आगे के कॉलम में फांसी पर चढ़ने वाले दोषियों के नाम के साथ  साफ-साफ लिख दिया जाता है कि जिन लोगों को फांसी दी जा रही है उन्हें तब तक फांसी के फंदे पर लटकाया जाए जब तक उनकी मौत न हो जाए। यानि "हैंगिंग टिल डेथ" आखिर में ब्लैक वारंट या डेथ वारंट जारी करने वाले जज के साइन और तारीख लिखी जाती है। जब डेथ वारंट जारी होने के बाद दोषी को फांसी पर लटकाया जाता है जेल की सारी प्रक्रिया वहीं पर नहीं खत्म हो जाती। दोषियों की फांसी होने के बाद जेल प्रशासन को उनकी मौत से जुड़े सर्टिफिकेट और फांसी हो गई है ये लिखित में वापस कोर्ट को अवगत कराना होता है। उसके बाद केस की फाइल बन्द हो जाती है।
                                                                                                                                                                                                                      नीरज सिंह की रिपोर्ट 
