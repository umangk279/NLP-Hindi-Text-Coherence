फ्रेंच ओपन के पुरुष एकल के खिताबी मुकाबले में आज विश्व के 2 शीर्ष खिलाड़ी सर्बिया के नोवाक जोकोविच और स्पेन के राफेल नडाल आमने-सामने होंगे। नडाल की नजर जहा रिकॉर्ड 13वें फ्रेंच ओपन खिताब पर होगी वही जोकोविच की कोशिश दूसरी बार खिताब को अपने नाम करने की होगी। 
नडाल ने सेमीफाइनल में अर्जेंटीना के डिएगो श्वार्टज़मेन को सीधे सेटों में 6-3, 6-3, 7-6 से शिकस्त दी थी । फाइनल में पहुंचने के साथ ही नडाल अब फेडरर के रिकॉर्ड 20 ग्रैंडस्लैम खिताब की बराबरी के करीब भी पहुंच गए हैं।
दूसरी तरफ दुनिया के नंबर एक खिलाड़ी नोवाक जोकोविच ने दूसरे सेमीफाइनल में पांचवीं वरीयता प्राप्त ग्रीस के स्टेफानोस सितसिपास को हराकर फाइनल में प्रवेश किया। पांच सेटों तक चले इस मुकाबले में जोकोविच को जीत के लिए काफी मशक्कत करनी पड़ी। इस साल जोकोविच ने अब तक सभी 37 मैचों में जीत हासिल की है। उन्हे सिर्फ एक मुकाबले को गवांना पड़ा था जब यूएस ओपन में वो गलती से गेंद रेफरी को मार बैठे और उन्हे डिस क्वालिफाई कर दिया गया था।
दोनों ही खिलाड़ियों ने अब तक एक दूसरे के साथ आठ ग्रैंड स्लैम के फाइनल मुकाबले खेले हैं, जिसमें दोनों ने चार-चार मुकाबले जीते हैं। 
