केंद्र सरकार ने फिर कहा संशोधित नागरिकता कानून से किसी को डरने की जरुरत नहीं, केंद्रीय  मंत्री प्रकाश जावडेकर ने विपक्ष पर लगाया लोगों को गुमराह करने का आरोप, बीजेपी के कार्यकारी अध्यक्ष जे पी नड्डा ने भी कहा विरोध करने वाले वोटबैंक की राजनीति छोड़ें    
राष्ट्रीय राजधानी दिल्ली के राजघाट में संशोधित नागरिकता कानून (Citizenship Amended Act) के पक्ष में गुरुवार को प्रदर्शन और सभा की गई। बांग्लादेश और अन्य देशों से आए हिंदू तथा दूसरे धर्मों के शरणार्थियों ने इस कानून के पक्ष में समर्थन किया। प्रदर्शन कर रही एक हिंदू शरणार्थी महिला, 'पाकिस्तान ने निकाला है, भारत ने संभाला है' लिखी हुई तख्ती लिए हुए थी। 
नागरिकता संशोधन कानून पर देश के कुछ हिस्सों में जारी विरोध प्रदर्शन के बीच बीच केंद्र सरकार ने फिर दुहराया है कि संशोधित नागरिकता से किसी को डरने की जरुरत नहीं है और जो कुछ भी भ्रम फैलाया जा रहा है वो बेबिनुयाद है ।
केंद्रीय मंत्री प्रकाश जावडेकर ने कहा कि एनआरसी नागरिकता रजिस्टर नहीं है और ये केवल आधार की तरह एक पहचान पत्र है । 
यूपी और उत्तराखंड के मुख्यंमत्री ने भी लोगों से शांति की अपील करते हुए कहा है कि संशोधित नागरिकता कानून नागरिकता देने का बिल है लेने का नहीं और विपक्षलोगों को गुमराह कर रहा है ।
एक बात साफ है कि नए कानून पर लोगों में भ्रम फैला हुआ है और इस पर लोगों को जागरुक करने की जरुरत है ।
 
 
