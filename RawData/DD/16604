राजस्व सचिव हसमुख अधिया ने कहा छोटे और मध्यम कारोबारियों को राहत देने के लिए वस्तु और सेवाकर ढांचे में थोड़े बदलाव की है गुंजाईश, कहा नई टैक्स व्यवस्था को स्थिर होने में लग सकता है एक साल का समय।   
 राजस्व सचिव हसमुख अधिया ने कहा है कि छोटे और मझोले कारोबारियों पर वस्‍तु और सेवा कर का बोझ कम करने के लिए इसे नये सिरे से व्यवस्थित करने की जरूरत है। उन्होंने कहा कि कई केंद्रीय और राज्य करों को मिलाकर एकल कर के रूप में लागू की गई जीएसटी को स्थिर होने में लगभग एक वर्ष लगेगा। अधिया ने कहा कि अगर सरकार यह महसूस करेगी कि इससे छोटे और मझौले कारोबारियों और आम लोगों पर बोझ पड़ रहा है तो इसकी दर में कमी की जाएगी। 
