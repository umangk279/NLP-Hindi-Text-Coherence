जम्मू-कश्मीर के पुलवामा में सुरक्षा बलों ने चार आतंकियों को किया ढेर। अनंतनाग में आतंकियों के हमले में सेना का एक जवान शहीद। ईद के मौके पर अपने घर आया था ये जवान।  
जम्मू-कश्मीर के पुलवामा में सुरक्षाबलों को बड़ी कामयाबी मिली है। लस्सीपोरा में कल शाम से जारी मुठभेड़ में सुरक्षाबलों ने चार आतंकियों को मार गिराया है। आतंकियों के पास से हथियार भी बरामद किए गए हैं। फिलहाल इलाके में सर्च ऑपरेशन जारी है। 
उधर, अनंतनाग जिले में कल आतंकी हमले में सेना का एक जवान शहीद हो गया। जवान ईद मनाने के लिए अपने घर छुट्टी पर आया हुआ था। गोलियां लगने के बाद गंभीर रूप से घायल जवान को अस्‍पताल ले जाया गया, जहां उसने दम तोड़ दिया। 
