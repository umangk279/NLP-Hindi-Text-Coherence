बुधवार को न्यूजीलैंड का सामना दक्षिण अफ्रीका से होगा, इस विश्व कप में न्यूजीलैंड अबतक एक भी मैच नहीं हारी जबकि दक्षिण अफ्रीका को 5 मैचों में से 3 में हार का सामना करना पड़ा है दक्षिण अफ्रीका 2015 विश्व कप के सेमीफाइनल में मिली हार का बदला लेना चाहेगी।  
विश्व कप में बुधवार को पिछली बार की उपविजेता न्यूज़ीलैंड का सामना दक्षिण अफ्रीका से होगा। तेज गेंदबाज लुंगी एंगिडी के टीम में लौटने से मजबूत दिखाई दे रही अफ्रीकी टीम का इरादा पिछले विश्व कप के सेमीफाइनल की हार का बदला चुकता करने का होगा। जबकि कीवी टीम की नजरें फिर से शीर्ष पर लौटने पर लगी होगी। विश्व कप में बुधवार को अब तक अविजित न्यूज़ीलैंड के सामने होगी सेमीफाइनल की दौड़ से बाहर होने की कगार पर खड़ी दक्षिण अफ्रीका। पिछली बार की उपविजेता न्यूज़ीलैंड ने इस विश्व कप के पहले मुकाबले में श्रीलंका को 10 विकेट से हराकर शानदार शुरुआत की थी।
कीवी टीम ने अब तक खेले गए 4 में से 3 मैच जीते हैं वहीं भारत के खिलाफ उनका मैच बारिश में धुल गया था। बल्लेबाजी में मार्टिन गप्टिल और कॉलिन मुनरो की सलामी जोड़ी किसी भी गेंदबाजी आक्रमण को तहस-नहस करने की क्षमता रखती है। नंबर तीन पर मौजूदा सर्वश्रेष्ठ बल्लेबाज़ो में से एक कप्तान केन विलियम्सन और मिडिल आर्डर में खतरनाक रॉस टेलर हैं। वहीं गेंदबाजी में अनुभवी ट्रेंट बोल्ट को खेलना अफ्रीकी बल्लेबाजों के लिए आसान नही होगा। बोल्ट के अलावा लॉकी फर्गुसन और मैट हैनरी की गेंदो में तेजी दक्षिण अफ्रीका के लिए खतरनाक साबित हो सकती है। 
दूसरी तरफ विश्व कप में सेमीफाइनल में पहुंचने की प्रमुख दावेदारो में से एक बनकर इंग्लैंड आई दक्षिण अफ्रीकी टीम ने अपने प्रदर्शन से सभी को निराश किया है। टीम को पहले ही मुकाबले में इंग्लैंड के हाथों हार का सामना करना पड़ा। अब तक खेले गए 5 मुकाबलों में उन्हें 3 में हार मिली जबकि एक में जीत मिली। एक मुकाबला बारिश के कारण रद्द हो गया। अगर उन्हें अंतिम 4 की रेस में बने रहना है तो इस मुकाबले को अपने नाम करना होगा। बल्लेबाज़ों में क्विंटन डि कॉक के अलावा कोई और अफ्रीकी बल्लेबाज लगातार अच्छा प्रदर्शन नही कर पाया है। हाशिम आमला और कप्तान फॉफ डू प्लेसी कुछ खास नहीं कर सके है।
लुंगी एनगिडी के फिट होने से टीम की गेंदबाजी को थोड़ी मजबूती मिलेगी। उनका साथ देने के लिए खतरनाक कगिसो रबादा हैं। वही इमरान ताहिर की फिरकी को खेलना कीवी बल्लेबाज़ों के लिए आसान नहीं होगा। दोनो टीम के बीच अब तक हुए 70 मैच में से न्यज़ीलैंड ने 24 और अफ्रीकी टीम ने 41 मैच जीते है। 5 मैच का कोई नतीजा नहीं निकला। विश्व कप में दोनो के बीच हुए 7 मैच में से 5 न्यूज़ीलैंड और  2 अफ्रीकी टीम के नाम रहे है। पिछले दोनो संस्करण में कीवी टीम ने नॉकआउट दौर में अफ्रीका को हराकर उनके खिताब जीतने के सपने को तोड़ा है। 
 
 
  
