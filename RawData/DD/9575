बांग्लादेश की बीमार पूर्व प्रधानमंत्री खालिदा जिया को उनके पति के नाम के एक चैरिटेबल ट्रस्ट से धन के गबन से जुड़े भ्रष्टाचार के दूसरे मामले में अदालत ने सोमवार को सात साल की कैद की सजा सुनाई, जो उनके लिए एक बड़ा झटका है. 
खालिदा जिया पहले से ही एक अनाथालय के धन के गबन से जुड़े एक अन्य मामले में पांच साल की सजा सुनाए जाने के बाद सलाखों के पीछे हैं. यह अनाथालय उनके पति दिवंगत राष्ट्रपति जियाउर रहमान के नाम पर है.
नई सजा जिया चैरिटेबल ट्रस्ट मामले से संबंधित है और दिसंबर में होने वाले आम चुनाव से पहले सुनाई गई है. मामले के अनुसार जिया और तीन अन्य लोगों ने अपने पद का दुरुपयोग करते हुए ट्रस्ट के लिए अज्ञात स्रोतों से 3,75,000 डॉलर जुटाए.
