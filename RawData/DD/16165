देश-विदेश की फिल्मों के महाकुंभ 48वें भारतीय अंतरराष्ट्रीय फिल्म महोत्सव की शुरुआत गोवा में हो चुकी है. प्रसिद्ध फ़िल्म अभिनेत्री श्रीदेवी ने मंगलवार को महोत्सव में भारतीय पैनोरमा फ़िल्म वर्ग का उद्घाटन किया. पैनोरमा फिल्म वर्ग की शुरुआत विनोद कापड़ी निर्देशित फिल्म पीहू से हुई. महोत्सव में 82 देशों की 195 दिखाई जाएंगी. इस बार फिल्म महोत्सव में इस बार फोकस देश है कनाडा.  
 लीज़ा रे,  दीपा मेहता जिन्होंने कनाडा में रहकर भी बॉलीवुड से अहम योगदान दिया. इसी कड़ी में खिलाड़ी अक्षय कुमार का भी नाम आता है. भारत-कनाडा फिल्म निर्माण और आपसी संबंधों को नई ऊंचाई देने के लिए ही फिल्म फेस्टिवल में कनाडा बतौर फोकस देश हिस्सा ले रहा है. 48वें फिल्मोत्सव में कनाडा पवेलियन ख़ासतौर पर भारत-कनाडा के बीच फिल्मों के निर्माण में सहयोग बढ़ाने की दिशा में अपनी भूमिका निभाएगा, साथ ही सेमिनार और आपसी चर्चा के ज़रिए दोनों देशों के फिल्म निर्माताओं के बीच नए संबंध भी बनेंगे.
