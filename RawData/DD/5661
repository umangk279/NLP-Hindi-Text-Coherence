केंद्रीय गृहमंत्री अमित शाह ने कहा- देशव्यापी परामर्श के बाद ही सीआरपीसी और आईपीसी में जरूरी बदलाव होगा। उन्होंने कहा- पुलिस सुधार --लगातार चलने वाली प्रक्रिया है। 
केंद्रीय गृह मंत्री अमित शाह दिल्ली में आयोजित पुलिस अनुसंधान और विकास केन्द्र के 49 वें स्थापना दिवस समारोह में शामिल हुए। इस अवसर पर गृह मंत्री ने बीपीआर-एंड-डी के नए लोगो को जारी किया। समारोह को संबोधित करते हुए गृहमंत्री ने कहा कि पुलिस व्यवस्था के आधुनिकीकरण के लिए देश में 10 वर्ष की कार्ययोजना बनाई जानी चाहिए। 
गृहमंत्री ने उत्कृष्ट योगदान के लिए पुलिस अधिकारियों को पुरस्कार भी प्रदान किए। केंद्रीय गृहमंत्री अमित शाह ने कहा देशव्यापी परामर्श के बाद सीआरपीसी और आईपीसी में जरूरी बदलाव होगा। उन्होंने कहा कि पुलिस सुधार लगातार चलने वाली एक सतत प्रक्रिया है।
