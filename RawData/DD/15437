साल के पहले ग्रैंडस्लेम ऑस्ट्रेलियन ओपन में शीर्ष वरीयता प्राप्त खिलाड़ियों ने जीत के साथ किया आगाज़। रोजर फेडरर, नोवाक जोकोविच, सिमोना हालेप और मारिया शारापोवा अपने-अपने मुकाबले जीतकर दूसरे दौर में जगह बनाई। 
रूस की दिग्गज टेनिस खिलाड़ी मारिया शारापोवा ने ऑस्ट्रेलियन ओपन टेनिस टूर्नामेंट का विजयी आगाज किया है. मंगलवार को महिला एकल वर्ग के पहले दौर में शारापोवा ने जर्मनी की तातजाना मारिया को मात दी.
एजेंसी के मुताबिक शारापोवा ने मारिया को सीधे सेटों में 6-1, 6-4 से हराया. रूस की सुपरस्टार टेनिस खिलाड़ी ने 2016 के बाद से पहली बार इस टूर्नामेंट में वापसी की है. मैच के बाद एक बयान में शारापोवा ने कहा, 'मैं जानती हूं कि मैं किस स्तर का मैच खेल सकती हूं और किस तरह का टेनिस दिखा सकती हूं.'
शारापोवा ने कहा, 'हालांकि, मैं जानती हूं कि कोर्ट पर वापसी करने के बाद मुझे अब सीखते रहना है और अपनी क्षमता का विकास करते रहना है. मैं अति आत्मविश्वासी नहीं हूं, लेकिन मेरे करियर के पिछले परिणामों को देखते हुए मेरी कुछ उम्मीदें हैं.'
डोपिंग के कारण 15 महीने का प्रतिबंध झेलकर लौटी शारापोवा ने अपने पुराने फॉर्म की बानगी पेश की. पुरूष वर्ग में आकलैंड क्लासिक चैम्पियन फर्नांडो वर्डास्को दूसरे दौर में पहुंच गए जिन्होंने 20वीं वरीयता प्राप्त राबर्टो बातिस्ता एगुट तो हराया.
राओनिच को 86वीं रैंकिंग वाले स्लोवाकिया के लुकास लैको ने चार सेटों में हराया.
