भारतीय क्रिकेट टीम के नवनियुक्त कोच रवि शास्त्री को आठ करोड़ रुपये तक की सालाना तनख्वाह दे सकता है। शास्त्री को सैलरी के अलावा दूसरे लाभ भी मिलेंगे। बीसीसीआई के शीर्ष पदाधिकारी शास्त्री के वेतन और भत्ते को लेकर एक राय थे। भारतीय टीम के तीन अन्य सहायक कोचों भरत अरुण, आर श्रीधर और संजय बांगड़ को 2.3 करोड़ रुपये सालाना वेतन दिए जाने की खबर है। 
 बीसीसीआई ने भारत के नए कोच रवि शास्त्री को सालाना 8 करोड़ रुपये वेतन देने का निर्णय लिया है। माना जाता है कि बीसीसीआई के शीर्ष पदाधिकारी ने एकमत होकर शास्त्री को इतना वेतन देने का फैसला किया जो कि पूर्व कोच अनिल कुंबले से लगभग डेढ़ करोड़ रुपये ज्यादा है। कुंबले को 6.5 करोड़ रुपये का वेतन मिलता था। गौरतलब है कि अनिल कुंबले ने कोच को 7-7.5 करोड़ की सैलरी दिए जाने का प्रस्ताव बीसीसीआई के सामने रखा था।
इस तरह से बीसीसीआई ने कुंबले की मांग से थोड़ा अधिक वेतन ऑफर किया है।  इससे पहले शास्त्री जब टीम इंडिया के डायरेक्टर थे, तब भी उन्हें 7 से 7.5 करोड़ रुपये का ही भुगतान किया जाता था। इसमें शास्त्री की वह मुआवजा रकम भी शामिल थी, जो उन्हें उनके मीडिया कमिटमेंट्स से हटने के बदले मिलती थी। 
वही टीम के अन्य तीन कोच  भरत अरुण, आर. श्रीधर और संजय बांगड़ को 2 से 3 करोड़ रुपये का सालाना वेतन मिलने की संभावना है।  इसमें संजय बांगड़ को किंग्स इलेवन पंजाब से कोच का पद छोड़ने और भरत अरुण टीम को आईपीएल की टीम रॉयल चैलेंजर्स बैंगलोर छोड़ने के कारण बढ़ोतरी की गई है। 
प्रशासकों की समिति ने टीम इंडिया के नवनियुक्त मुख्य कोच रवि शास्त्री और सहयोगी स्टाफ के अन्य सदस्यों के वेतन पर फैसला करने के लिए शनिवार को चार सदस्यीय समिति का गठन किया था जिसमें बीसीसीआई के कार्यवाहक अध्यक्ष सीके खन्ना और सीईओ राहुल जौहरी भी शामिल हैं। 
समिति के अन्य सदस्य सीओए में शामिल डाइना इडुल्जी और बीसीसीआई के कार्यवाहक सचिव अमिताभ चौधरी हैं। उधर, मंगलवार को नवनियुक्त मुख्य कोच रवि शास्त्री की मांग को स्वीकार करते हुए बीसीसीआई ने पूर्व तेज गेंदबाज भरत अरुण को भारतीय क्रिकेट टीम का गेंदबाजी कोच नियुक्त किया है।  
