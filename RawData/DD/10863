महात्मा गांधी स्वच्छता के पुजारी थे और देश ने संकल्प लिया है कि अगले वर्ष महात्मा गांधी की 150वीं जयंती के अवसर पर बापू को सच्ची श्रद्धांजलि देने के लिए स्वच्छ भारत का लक्ष्य हासिल करना है. गांधी जयंती पर राष्ट्रपति भवन में आयोजित अंतरराष्ट्रीय स्वच्छता सम्मेलन के समापन समारोह में संयुक्त राष्ट्र महासचिव एंतोनिया गुटरेस सहित 130 से अधिक देशों के प्रतिनिधिमंडल शामिल हुए. इस अवसर प्रधानमंत्री नरेंद्र मोदी ने कहा स्वच्छता जैसे महत्वपूर्ण विषय पर दुनिया के कई देश एक साथ एक ही छत के नीचे इकठ्ठा हुए, जो कि अपने आप में एक बड़ी घटना है. 
देशवासियों की आशाओं का प्रतीक स्वच्छता आज जनआंदोलन का रूप ले चुका है. यानि एक सशक्त राष्ट्र के निर्माण में स्वच्छता की भूमिका को लोग समझ भी रहे हैं और इस मिशन में उत्साहपूर्वक अपनी भागीदारी भी दे रहे हैं. राष्ट्रपति भवन में आयोजित अंतरराष्ट्रीय स्वच्छता सम्मेलन में पीएम मोदी ने कहा स्वच्छता जैसे महत्वपूर्ण विषय पर दुनिया के कई देश एक साथ एक ही छत के नीचे इकठ्ठा हुए, जो कि अपने आप में एक बड़ी घटना है.
संयुक्त राष्ट्र के महासचिव एंटोनियो गुटरेस और पीएम मोदी ने महात्मा गांधी की जयंती पर एक डाक टिकट गांधी जी भी जारी की जो पूरी दुनिया में उपलब्ध रहेगा. पीएम मोदी ने गांधी जी को याद करते कहा कि बापू ने स्वतंत्रता और स्वच्छता में स्वच्छता को प्राथमिकता दी.  सिर्फ गंदगी से होने वाली बीमारियों के कारण ही स्वच्छता पर जोर नहीं देते थे, बल्कि गंदगी दूर करने के प्रयास से जुड़ी मानसिकता के कारण स्वच्छता को अहमियत देते हुए पीएम ने कहा कि राष्ट्रपिता महात्मा गांधी ने लोगों की मानसिकता बदलने के लिए स्वच्छता को जरिया बनाया.
पीएम मोदी ने स्वच्छता के लक्ष्य को हासिल करने के लिए 4-पी का मंत्र भी दिया.
राष्ट्रपति भवन में आयोजित अंतरराष्ट्रीय स्वच्छता सम्मेलन के समापन समारोह में संयुक्त राष्ट्र महासचिव एतोनिया गुटरेस सहित 130 से अधिक देशों के प्रतिनिधिमंडल शामिल हुए. यहां भारत के स्वच्छता अभियान से जुड़ी एक प्रदर्शनी भी लगाई गई. स्वच्छता के लिए हुए  नवोन्मेष को भी प्रदर्शित किया गया है, जिसमें गटर को साफ करने वाली एक रोबोटिक मशीन शामिल है. प्रदर्शनी में पिछले चार वर्षों में आम लोगों के प्रयास को दर्शाया गया.
एक जनांदोलन का रूप ले चुके स्वच्छता अभियान को आज देशवासियों ने अपने में आत्मसात कर लिया है. इतना ही नहीं अब स्वच्छता मिशन के लाभकारी परिणाम भी देखे जा रहे हैं.
