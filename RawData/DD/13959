प्रधानमंत्री नरेन्द्र मोदी आज एक दिन के दौरे पर झारखंड जाएंगे। अपनी झारखंड यात्रा के दौरान प्रधानमंत्री राज्य में 27 हजार करोड़ की विकास परियोजनाओं की आधारशिला रखेंगे। इनमें सबसे अहम होगा देवघर में एम्स की आधारशिला का कार्यक्रम। प्रधानमंत्री रिमोट के ज़रिए ही सरकारी अस्पतालों में जेनेरिक मेडिसिन के लिए 250 जनऔषधि केन्द्रों की भी शुरुआत करेंगे।  इसके अलावा देवघर में ही प्रधानंत्री एयरपोर्ट का भी शिलान्यास करेंगे।  
प्रधानमंत्री मोदी झारखंड की यात्रा पर सिंदरी यूरिया संयंत्र के पुनर्निमाण की आधारशिला रखेंगे। धनबाद के नज़दीक़ दो दशक से बंद इस कारखाने को तक़रीबन 7 हज़ार करोड़ रू.की लागत से चालू किया जा सकेगा।
