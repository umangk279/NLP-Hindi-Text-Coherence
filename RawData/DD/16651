मशहूर अमेरिकी लेखक जॉर्ज सॉन्डर्स को उनके उपन्यास 'लिंकन इन द बार्डो' के लिए इस साल के मैन बुकर पुरस्कार से सम्मानित किया गया है । यह पुरस्कार जीतने वाले वह दूसरे अमेरिकी लेखक हैं।   
 अंग्रेजी भाषा के प्रतिष्ठित साहित्यिक पुरस्कार के लिए जजों ने इस किताब की प्रशंसा बिल्कुल मूल कृति के रूप में की। इस किताब में अब्राहम लिंकन के 11 साल के बेटे विली की मौत की कहानी है।
निर्णायक पैनल की अध्यक्ष लोला यंग ने लंदन में एक समारोह में पुरस्कार की घोषणा करते हुए कहा, 'यह मूल उपन्यास शैली परिहास युक्त, बुद्धिमानी और गहराई से आगे बढ़ते हुए वर्णनात्मक रूप से कहानी का खुलासा करता है।' 58 वर्षीय सॉन्डर्स ने इस पुरस्कार को बड़ा सम्मान बताते हुए कहा, 'मैं उम्मीद करता हूं कि मैं अपने बचे हुए काम को आने वाले समय में स्तरीय ही रखूंगा।' 
