जापान के प्रधानमंत्री शिंजो आबे ने स्‍वास्‍थ्‍य कारणों से अपने पद से इस्‍तीफा देने का एलान किया है। शिंजो आबे पिछले कई दिनों से पेट की बीमारी से परेशान चल रहे हैं और उन्‍हें कई बार हॉस्पिटल में भर्ती कराना पड़ा है।  
"मैं जल्द स्वस्श्य होकर फिर से संसद सदस्य के रूप में अपनी मौजूदा नीतियों में आने वाली विभिन्न चुनौतियों से निपटने के लिए काम जारी रखुंगा। साथ ही, एक संसद सदस्य के रूप में, मैं नये प्रशासन का सहयोग और समर्थन करुंगा "
आबे के खराब स्वास्थ्य पर प्रधानमंत्री नरेंद्र मोदी ने दुख जताया है। प्रधानमंत्री ने अपने ट्वीट में लिखा, 'मेरे प्रिय मित्र शिंजो आबे, आपके खराब स्वास्थ्य के बारे में सुनकर दुख हुआ। हाल के वर्षों में आपके कुशल नेतृत्व और व्यक्तिगत प्रतिबद्धता के साथ भारत-जापान की भागीदारी नए आयाम पर पहुंची और पहले से कहीं ज्यादा मजबूत हुई है। मैं आपके स्वास्थ्य में शीघ्र लाभ के लिए प्रार्थना करता हूं।
 
