बीडब्ल्यूएफ विश्व चैम्पियनशिप के दूसरे दौर में भारत के एच.एस प्रणॉय ने पूर्व विश्व चैम्पियन लिन डान को हराकर किया बड़ा उलटफेर, अगले दौर में पहुंचे।   
भारतीय बैडमिंटन खिलाड़ी एच एस प्रणॉय स्विट्जरलैंड के बासेल में चल रही विश्‍व बैडमिंटन चैंपियनशिप के तीसरे दौर में पहुंच गए है। प्रणॅय ने दूसरे दौर के मुकाबले में पूर्व विश्व नंबर एक खिलाड़ी चीन के लिन डैन को हराने में सफलता पाई। प्रणॉय ने 3 गेम तक चले कड़े मुकाबले को 21-11 , 13-21 , 21-7 से अपने नाम किया।
भारतीय खिलाड़ी बी साई प्रणीथ ने भी तीसरे दौर में स्थान बना लिया है। प्रणीथ ने कोरिया के  ली डांग क्यू को सीधे गेम में 21-16,21-15 से हराया। 
