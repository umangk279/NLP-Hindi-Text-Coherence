अमेरिका ने ईरान को दी चेतावनी। कहा अगर ईरान ने परमाणु निरस्त्रीकरण और सीरिया और मध्य पूर्व में अपनी भूमिका को लेकर अमरीकी मांगों पर काम नहीं किया तो उस पर लगाए जा सकते हैं इतिहास के अब तक के सबसे कड़े प्रतिबंध। यूरोपीय संघ और ईरान ने अमेरिकी फैसले की आलोचना की। 
अमरीका ने ईरान को धमकी दी है कि अगर वह अपना परमाणु हथियार कार्यक्रम बंद नहीं करता है और अपनी विदेश और घरेलू नीति में कोई बदलाव नहीं करता है तो उस पर इतिहास के अब तक के सबसे कड़े प्रतिबंध लगाए जा सकते हैं।
अमेरिकी विदेश मंत्री माइक पोंपियो ने ईरान के सामने 12 मांगें रखीं हैं और कहा कि आर्थिक प्रतिबंधों से राहत तभी मिल सकती है जब अमेरिका इस बात से संतुष्ट हो जाएगा कि ईरान की नीतियों में वास्तविक बदलाव आ गया है।
अपने पहले बड़े विदेश नीति संबंधी भाषण में पोंपियो ने अपने यूरोपीय सहयोगियों और अन्य वैश्विक भागीदारों व मित्रों सहित भारत से समर्थन की मांग की। माईक पोम्पियो ने कहा कि अमरीका ईरान को कभी भी परमाणु हथियार विकसित करने की मंजूरी नहीं देगा।
