इराक के पवित्र शहर कर्बला के बाहर विस्फोट में 12 की मौत और कई घायल, 2017 में इस्लामिक स्टेट की हार की घोषणा के बाद नागरिकों पर सबसे बड़ा आतंकी हमला। 
इराक के पवित्र शहर कर्बला के बाहर यात्रियों से भरी एक मिनीबस में किए गए बम विस्फोट में 12 लोगों की मौत हो गई और पांच अन्य घायल हो गए। इराक में 2017 में आतंकवादी समूह इस्लामिक स्टेट की हार की घोषणा के बाद से यह आम नागरिकों पर किए गए अब तक के सबसे बड़े हमलों में से एक है। यह विस्फोट शुक्रवार की रात हुआ जब बस कर्बला से करीब 10 किलोमीटर दूर इराकी सेना की चौकी से गुजर रही थी। इस हमले की जिम्मेदारी तत्काल किसी ने नहीं ली है। यह हमला शिया मुसलमानों द्वारा मनाए जाने वाले दो अहम धार्मिक अवसरों अशूरा और अराबीन के बीच की पवित्र अवधि के दौरान हुआ है। 
