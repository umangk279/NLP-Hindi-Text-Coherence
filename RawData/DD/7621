प्रधानमंत्री नरेंद्र मोदी आज ओडिशा, छत्तीसगढ़ और महाराष्ट्र में चुनावी रैलियों को करेंगे संबोधित, वहीं उत्तराखंड के हरिद्वार में कांग्रेस अध्यक्ष राहुल गांधी भी करेंगे चुनावी रैली 
ओडिशा सुंदरगढ़ में प्रधानमंत्री ने एक चुनावी रैली को संबोधित किया। उन्होने कहा कि वे एक प्रधानमंत्री के रूप में नहीं बल्कि प्रधानसेवक के रूप में सुंदरगढ़ में आए हैं। उन्होने भाजपा के 40वें स्थापना दिवस पर कहा कि भाजपा का गठन लोगों की आशाओं और आकांक्षाओं के आधार पर हुआ है। उन्होने तंज कसा और कहा कि पार्टी के सिद्धान्त और विचार कहीं बाहर से नहीं लाए गए हैं।
उन्होने कहा कि भाजपा कार्यकर्तओं ने देश में कई जगह हिंसक राजनैतिक विरोध का सामना किया है बावजदू देश में सरकार बनी। प्रधानमंत्री ने कहा आपातकाल के दौर से लेकर भाजपा ने देश में लोकतंत्र बचाने और दमनकारी नीतिओं के ख़िलाफ़ आवाज़ उठाने का काम किया है। 
प्रधानमंत्री ने कांग्रेस पर कटाक्ष किया और कहा कि भाजपा दुनिया की सबसे बड़ी लोकतांत्रिक पार्टी बन चुकी है और ये कार्यकर्ताओं की पार्टी है किसी परिवार की नहीं। प्रधानमंत्री ने विश्वास जताया की लोकसभा चुनावों में भाजपा अपने विकास कार्यों की बदौलत एक बार फिर सरकार बनाने में सफल होगी। 
