हॉकी खिलाड़ी मनप्रीत सिंह ने रचा इतिहास. एफआईएच प्लेयर ऑफ द ईयर जीतने वाले पहले भारतीय बने 
भारतीय पुरुष हॉकी टीम के कप्तान मनप्रीत सिंह ने FIH प्लेयर ऑफ द ईयर का पुरस्कार जीत लिया है और यह पुरस्कार जीतने वाले वह पहले भारतीय हैं। हॉकी इंडिया ने इस पुरस्कार को जीतने के लिए मनप्रीत को बधाई दी है। मनप्रीत ने पिछले वर्ष जून में ओडिशा के भुवनेश्वर में FIH पुरुष हॉकी सीरीज फाइनल्स के दौरान भारत के लिए अपने 250 इंटरनेशनल मैच पूरे किए थे. पुरस्कार 2019 की होड़ में मनप्रीत ने विश्व चैंपियन बेल्जियम के विक्टर वेगनेज और आर्थर वान डोरेन को पीछे छोड़ा। नीदरलैंड की एवा डी गोइडे को महिला वर्ग में FIH का सर्वश्रेष्ठ खिलाड़ी घोषित किया गया। 
