भुवनेश्वर कुमार की घातक गेंदबाजी से दक्षिण अफ्रीका की पूरी टीम को पहले दिन ही पवेलियन भेजने वाले भारत की शुरूआत भी खराब रही और पहले टेस्ट मैच के शुरूआती दिन ही तीन विकेट गंवा कर वह बैकफुट पर चला गया। 
भुवनेश्वर कुमार के 19 ओवर में 87 रन देकर चार विकेट के प्रभावी गेंदबाजी ने पहले बल्लेबाजी का फैसला करने वाले दक्षिण अफ्रीका का शीर्ष क्रम झाकझाोर कर पांचवें ओवर तक उसका स्कोर तीन विकेट पर 12 रन कर दिया। एबी डिविलियर्स 65 और कप्तान फाफ डुप्लेसिस 62 ने चौथे विकेट के लिये 114 रन जोड़कर बीच में विकेट गिरने का क्रम रोका लेकिन यह साझोदारी टूटते ही भारतीय गेंदबाज हावी हो गये और दक्षिण अफ्रीकी टीम 286 रन पर आउट हो गयी।
इसके बाद भारत का शीर्ष क्रम भी चरमरा गया और पहले दिन का खेल समाप्त होने तक वह तीन विकेट पर 28 रन बनाकर संघर्ष कर रहा है। भारत अब भी दक्षिण अफ्रीका से 258 रन पीछे है। उसका दारोमदार भरोसेमंद चेतेर पुजारा नाबाद पांच पर टिका है। उनके साथ दूसरे छोर पर खड़े रोहित शर्मा ने अभी खाता नहीं खोला है जिन्हें अच्छी फार्म को देखते हुए अंजिक्य रहाणे की जगह टीम में रखा गया है।
चार विशेषग्य गेंदबाजों और एक आलराउंडर के साथ उतरी भारतीय टीम ने दोनों सलामी बल्लेबाजों मुरली विजय एक और शिखर धवन 16 के अलावा कप्तान विराट कोहली पांच के कीमती विकेट गंवाये हैं। इन तीनों ने खराब शाट खेलकर अपने विकेट इनाम में दिये।
विजय के खिलाफ वर्नोन फिलैंडर 13 रन देकर एक विकेट ने पगबाधा के लिये रैफरल लिया लेकिन इसका उन्हें फायदा नहीं मिला। इस तेज गेंदबाज के अगले ओवर में हालांकि विजय ने खराब शाट खेलकर विकेट गंवाया। उन्होंने आफ स्टंप से बाहर जाती गेंद पर कवर ड्राइव करने के प्रयास में गली में कैच दिया।
एक साल बाद वापसी कर रहे डेल स्टेन 13 रन देकर एक विकेट के अगले ओवर में धवन ने इससे भी ज्यादा गैरजिम्मेदाराना शाट खेला। टीम ने अभी विकेट गंवाया था और ऐसे में उन्होंने बिना लाइन में आये आधे मन से पुल करने की कोशिश की। गेंद हवा में लहरा गयी और स्टेन ने उसे आसानी से कैच में में बदल दिया। इस तरह से धवन का दक्षिण अफ्रीका में खराब प्रदर्शन बरकरार रहा। इस देश में उन्होंने अब तक पांच पारियों में केवल 92 रन बनाये हैं।
हाल में परिणय सूत्र में बंधने वाले कप्तान कोहली ने भी अपना विकेट इनाम में दिया। उन्होंने पहले बदलाव के रूप में आये मोर्ने मोर्कल कोई रन दिये बिना एक विकेट की उठती गेंद को छेड़ने की गलती की और विकेट के पीछे कैच दे बैठे। विकेटकीपर क्विंटन डि कॉक का यह टेस्ट मैचों में 100वां कैच था। 
इससे पहले दक्षिण अफ्रीका ने आक्रामक अंदाज में बल्लेबाजी की। एक समय लग रहा था कि वह शुरूआती झाटकों से उबरने में सफल रहेगा लेकिन  भारत ने दूसरे सत्र में 123 रन के एवज में चार विकेट निकाल दिये जिनमें डिविलियर्स और डुप्लेसिस के अलावा खतरनाक अंदाज में बल्लेबाजी कर रहे  डिकाक 43 का विकेट भी शामिल था। दक्षिण अफ्रीका के पुछल्ले बल्लेबाजों ने हालांकि आसानी से घुटने नहीं टेके। 
आठवें नंबर के बल्लेबाज केशव महाराज ने अपनी गलती से रन आउट होने से पहले 35 रन बनाये जबकि नौवें नंबर के बल्लेबाज कैगिसो रबादा ने 26 रन का योगदान दिया। भारत ने उसके आखिरी तीन विकेट निकालने के लिये 59 रन दिये। विकेटकीपर द्धिमान साहा ने पांच कैच लिये लेकिन स्लिप कार्डन  भारत के लिये अब भी कुछ चिंता बना हुआ है जिसमें उसने कुछ मौके गंवाये।
