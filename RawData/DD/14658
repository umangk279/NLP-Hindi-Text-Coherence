कर्नाटक दौरे पर गए भारतीय जनता पार्टी अध्यक्ष अमित शाह ने शुक्रवार को मैसुरू में लिंगायत समुदाय के प्रमुख धार्मिक स्थल सुत्तूर मठ का दौरा किया. 
अमित शाह ने मठ के स्वामी जगद्गुरु शिवरात्रि देशिकेंद्र महास्वामी से मुलाकात की. इस मौके पर केंद्रीय मंत्री अनंत कुमार और भाजपा नेता बीएस येदियुरप्पा भी मौजूद रहे.
भाजपा अध्यक्ष अमित शाह ने मैसुरू पैलेस जाकर राज परिवार के सदस्यों से भी मुलाकात की. वहां राजमाता प्रमोदा देवी ने भाजपा अध्यक्ष का स्वागत किया.
भाजपा अध्यक्ष अमित शाह ने पार्टी कार्यकर्ता एवं दलित नेता राजू के परिजनों से मुलाकात की. राजू की हाल में ही हत्या कर दी गई थी. परिजनों से मिलने के बाद भाजपा अध्यक्ष ने कहा कि सिद्धारमैया सरकार आने के बाद हमारे कार्यकर्ताओं की हत्या का सिलसिला जारी है. उन्होंने कहा कि राज्य में भाजपा की सरकार बनने पर हत्यारों को कड़ी सजा दिलाई जाएगी.
