गृह मंत्री अमित शाह ने अर्थव्यवस्था मे मंदी की खबरों को खारिज करते हुए कहा कि भारत 5 ट्रिलियन अर्थव्यवस्था को ओर बढ रहा है। उन्होंने कहा कि जम्मू कश्मीर में पांच अगस्त के बाद से एक भी गोली नहीं चलायी गयी, शांति का माहौल बना है। 
भारत हर दिन न्यू इंडिया का सपना साकार करने की ओर कदम बढ़ा रहा है...पुर देश की सुरक्षा और शांति को केंद्र में रखते हुए विभिन्न क्षेत्रों में सुधारों को आगे बढ़ाया जा रहा है...आज नई दिल्ली में 'ALL INDIA MANAGEMENT ASSOCIATION' , के 46वें कन्वेंशन के अवसर पर गृह मंत्री अमित शाह ने स्पष्ट किया की अनुच्छेद 370 पर सरकलार के फ़ैसले से जम्मू कश्मीर में शांति बहाल हुई है।
केंद्रीय गृह मंत्री अमित शाह ने कहा है कि 370 और 35 ए के हटने के बाद से लेकर अबतक जम्मू- -कश्मीर में ना तो कोई गोली चली है और ना ही किसी की मृत्यु हुई है। नई दिल्ली में 'ALL INDIA MANAGEMENT ASSOCIATION' , AIMA , के 46वें कन्वेंशन में नए भारत और महान भारत पर एक परिचर्चा के दौरान उन्होंने कहा कि जम्मू-कश्मीर को लेकर केंद्र के दृढ़ फैसले के चलते वहां शांति बहाल हुई है।
गृह मंत्री ने ये भी कहा कि नए भारत का सपना दरअसल देश को महान भारत बनाने का है। कार्यक्रम के दौरान उन्होंने तमाम क्षेत्रों में देश की तरक्की का जिक्र भी किया। उन्होंने कहा कि पिछले पांच वर्षों में अर्थव्यवस्था में किए गए सुधारों और कृषि और इंफ्रास्ट्रक्चर सहित सामाजिक योजनाओं पर किए गए खर्च का असर भी सीधे तौर पर दिख रहा है। देश में प्रति व्यक्ति आय 78 हजार रुपए से बढ़कर एक लाख 26 हजार रुपए तक पहुंच गई है। ऐसे में उन्होंने कहा कि अर्थव्यवस्था को लेकर किसी तरह की चिंता की जरुरत नहीं है। पांच ट्रिलियन डॉलर की अर्थव्यवस्था के लिए भारत सही रास्ते पर है।
सीमा पार आतंकवादियों के खिलाफ हुए सर्जिकल स्ट्राइक और एयर स्ट्राइक को नए भारत से जोड़ते हुए गृह मंत्री ने कहा है कि इससे भारत को दुनिया में एक नई पहचान मिली है।
