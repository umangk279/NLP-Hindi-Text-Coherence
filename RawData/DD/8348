जम्मू-कश्मीर सरकार ने 5 अलगाववादी नेताओं की सुरक्षा ली वापस, अलगाववादी नेताओं को सरकार द्वारा मिली सभी सुविधाएं तत्काल ली गई वापस। 
पुलवामा हमले के मद्देनजर जम्मू-कश्मीर प्रशासन ने बड़ा फैसला लिया है। सरकार की ओर से अलगाववादी नेताओं को मिली सुरक्षा वापस ले ली गई है, जिनमें ऑल पार्टीज हुर्रियत कॉन्फ्रेंस के चेयरमैन मीरवाइज उमर फारूक, शब्बीर शाह, हाशिम कुरैशी, बिलाल लोन और अब्दुल गनी बट शामिल हैं।
अधिकारियों ने बताया कि इन पांच नेताओं और दूसरे अलगाववादियों को किसी भी तरह से सुरक्षा कवर नहीं दिया जाएगा। 
