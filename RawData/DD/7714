प्रधानमंत्री नरेन्द्र मोदी ने देशभर में 500 स्थानों पर 'मैं भी चौकीदार' कार्यक्रम को किया संबोधित। पीएम ने कहा, हम सब मज़बूत और समृद्ध भारत के हैं चौकीदार।  
प्रधानमंत्री नरेन्द्र मोदी ने रविवार को दिल्ली के तालकटोरा मैदान से वीडियो कॉफ्रेंसिंग के ज़रिए देशभर में 500 स्थानों पर 'मैं भी चौकीदार' कार्यक्रम को संबोधित किया। पीएम ने कहा, हम सब मज़बूत और समृद्ध भारत के लिए चौकीदार हैं। इस दौरान पीएम ने कांग्रेस की भी आलोचना की। 
प्रधानमंत्री ने कहा कि 2014 में लोकसभा चुनाव के दौरान मैंने लोगों से कहा था कि आप दिल्ली का जो दायित्व मुझे दे रहे हैं, मतलब आप एक चौकीदार बैठा रहे हैं. देश का सामान्य आदमी टैक्स देता है. अलग-अलग प्रकार से धनराशि देता है और इस पर देश के गरीबों का हक होता है. मैं कभी भी इस पैसे पर कोई पंजा नहीं पड़ने दूंगा.
