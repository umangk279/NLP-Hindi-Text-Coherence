पॉलीथिन के विरुद्ध अभियान है "सेल्फी विद थैला", इस अभियान में कपड़े के थैले का इस्तेमाल करने वालों को प्रोत्साहन मिलता है  ये थैले पुरानी जीन्स और पुराने कपड़े से बनते है। हाल ही में प्रधानमंत्री ने सिंगल यूज़ प्लास्टिक को कम इस्तेमाल करने का आह्वान किया है।       
प्लास्टिक के बढ़ते हुए उपयोग को कम करने के लिए मेरठ में एक अनोखा अभियान चलाया जा रहा है।  "सेल्फी विद थैला" के नाम से इस अभियान को महिलाओ का एक समूह चलाता है। जिसमे पुरानी जीन्स और पुराने कपड़े से बने थैले लोगो में बांट कर कम से कम प्लास्टिक का उपयोग करने की सलाह दी जा रही है। ये अभियान प्रधानमंत्री के सिंगल यूज़ प्लास्टिक के कम इस्तेमाल की बात से प्रेरित है। 
दरअसल, यह एक आम सब्जी मंडी है जहां कुछ महिलाएं सब्जी लेने की जगह वहां आने जाने लोगों के साथ सेल्फी ले रही है। प्रधानमंत्री के वेस्ट टू वॉक कांसेप्ट को अपनाते हुए कुछ महिलाओं का यह समूह पुराने कपड़ो और जीन्स से थैले बनाता है और उनका इस्तेमाल रोजमर्रा के जीवन में करता है। 
पॉलिथीन के दुष्प्रभाव को लेकर आम लोगों के साथ-साथ सब्जी विक्रेता भी जागरूक हो रहे हैं। सेल्फी विद थैला जैसे अभियान निश्चित तौर पर जनमानस के मन में जागरूकता तो बस बढ़ाएंगे, साथ ही साथ लोग कपड़े के थैलो का इस्तेमाल करने लगे हैं, और उनका उत्साहवर्धन भी करेंगे|
 
 
