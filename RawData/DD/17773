प्रधानमंत्री नरेंद्र मोदी ने असम बाढ़ में जान गवाने वालों को 2 लाख रुपये और गम्भीर रूप से घायल लोगों को 50 हजार रुपये की सहायता राशि देने की घोषणा की है।  केन्द्र ने गुजरात में एनडीआरएफ की 10 अतिरिक्त कंपनियां भेजी गयी है।  
 देश के कई हिस्सों में मूसलाधार बारिश की वजह से बाढ़ के हालात हैं। गुजरात, राजस्थान, ओडिशा सहित और भी कई राज्य भारी बारिश की चपेट में हैं। केंद्र ने बाढ़ प्रभावित राज्यों में जारी राहत और बचाव कार्यों के प्रयास और तेज कर दिए हैं। गुजरात करीब 10 जिलों में भारी बारिश के बाद आयी बाढ़ से लोग परेशान है। राहत कार्य पूरे जोरों पर हैं। सेना, नौसेना और वायु सेना, बीएसएफ के साथ ही एनडीआरएफ और स्थानीय प्रशासन लोगों को निकालकर सुरक्षित स्थानों पर पहुंचाने में लगा है। राज्य में 33 एनडीआरएफ टीम बचाव और राहत कार्य के लिए तैनात हैं।
वहीं पहले से ही बाढ़ जैसी स्थिति का सामना कर रहे राजस्थान में कल और अधिक बारिश हुई। यहां के चार जिले जलमग्न हैं। राज्य के जालौर, पाली, बाड़मेर और राजसमन्द से 1,050 लोगों को सुरक्षित बचाया गया है। बाढ़ के हालात को देखते हुए राज्य के बाढ़ प्रभावित क्षेत्रों में एनडीआरएफ की 4 टीमों को तैनात किए गए है
केन्द्र सरकार द्वारा प्रधानमंत्री राहत कोष से असम बाढ में जान गंवाने वालों के परिजनों को 2 लाख रुपये और गंभीर रूप से घायलों के लिए 50 हज़ार रुपये की सहायता राशि देने की घोषणा की गयी है। असम में बाढ़ के कारण अब तक 79 लोगों की जान जा चुकी है। 
गुरुवार को एनडीआरएफ की टीम ने कुल 5605 को बाढ़ से सुरक्षित निकाला है। इनमें से बनासकांठा से 1715 पाटन से 32, अहमदाबाद से 438 और मोर्बी से 1079 लोगों को निकाला गया। इसके साथ ही 28 मवेशियों को सुरक्षित निकाला गया । साथ ही 17818 खाने पैकेट और 11850 पानी की बोतले और 233 लोगों को दवाईयां भी मुहैया कराई गयी है। राज्य में बाढ़ से अब तक करीब 103 लोगों के मरने की खबर है। अभी तक पूरे सीज़न की 73 % बारिश रेकॉर्ड की गयी है।        
राजस्थान में बाढ़ के हालात को देखते हुए राज्य के बाढ़ प्रभावित क्षेत्रों में एनडीआरएफ की 4 टीमों को तैनात किए गए है। साथ ही, जालोर में एनडीआरएफ की टीम ने 26 लोगों को निकाला है। साथ ही, निचले इलाकों में पाने भर जाने के कारण डब्ली, बिचा बाड़ी, रघुनाथ पुरा और बौराला में अन्य बाढ़ की स्थिति में बनी हुई है, जिसके लिए सेना सक्रिय रूप से तैनात की गया है। गौरतलब है कि इन बाढ़ प्रभावित गांवो में चिकित्सा सहायता और 1425 भोजन के पैकेट और 2000 पानी की बोतलें वितरित की गई हैं।
पश्चिम बंगाल के हुगली जिले में बाढ़ की स्थिति और गंभीर हो गई है। जिले में स्थित छात्रासल में एक नाव के पलटने से दो लोगों की मौत हो गई। बचाव दल ने नाव में सवार नौ अन्य लोगों को बचा लिया । इस बीच, जिला प्रशासन के सूत्रों ने बताया कि दामोदर, मुंडेश्वरी, द्वारकेकेश्वर, रूपनारायण, शिलाबाती और अन्य नदियों के कटाव होने से इलाकों में बाढ़ की स्थिति बन गई है। साथ ही, सरकार ने बाढ़ की स्थिति को काबू पाने के लिए 10 एनडीआरएफ टीमों को सिलीगुड़ी, राजरहाट, हावड़ा, घाटल, जलपाईगुड़ी, हुगली और बर्दवान में तैनात किया गया है। इसके अतिरिक्त, 01 टीम कोलकाता में तैनात किया गया है।
ओडिशा सरकार ने ढेंकानाल, जाजपुर, केंद्रपाड़ा और बालेश्वर जिल में बाढ़ का अलर्ट जारी किया है क्योंकि स्वर्णरेखा नदी का जलस्तर बढ़ गया है। यह नदी राजघाट पर खतरे के निशान के ऊपर बह रही है। राज्य के पश्चिमी क्षेत्र के राउरकेला और सुंदरगढ़ के निचले इलाकों मे बाढ़ का पानी घुस गया है। क्षेत्र एनडीआरएफ की टीम बाढ़ की स्थिति नजर बनाए हुए है।  हालांकि इस बीच, भद्रक, बालासोरे और मयूरभंज जिले में बाढ़ के पानी कमी आई है, स्थिति में सुधार का संकेत मिले हैं । लेकिन  कई गांव भद्रक और बालासोर जिले में अभी भी डूबे हुए हैं। 
