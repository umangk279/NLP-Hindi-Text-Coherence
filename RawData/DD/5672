मानव संसाधन विकास मंत्री डॉ. रमेश पोखरियाल निशंक ने दिल्ली में स्कूल शिक्षा शगुन पोर्टल का शुभारंभ किया। 
शगुन पोर्टल से केंद्रीय विद्यालय,नवोदय और सीबीएससी के साथ-साथ राज्यों के स्कूल भी जुड़ेंगे। इसकी बदौलत स्कूलों पर निगरानी रख पाना आसान होगा और शिकायतों का समाधान हो सकेगा। इस मौके पर मानव संसाधन मंत्री ने कहा कि समाज और राष्ट्र की उन्नति उसकी शिक्षा पर निर्भर होती और ये प्रयास गुणवत्ता सुधारने की ओर कदम है। 
केंद्रीय मंत्री ने शगुन को स्कूली शिक्षा में एक बड़ा अभियान बताया। शगुन के ज़रिए एकीकृत ऑनलाइन प्लेटफॉर्म पर 2 लाख 30 हज़ार से अधिक शिक्षा से जुड़ी वेबसाइट का एकीकरण होगा।
