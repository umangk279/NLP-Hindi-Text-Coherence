पीएम मोदी के नेतृत्व में देश किस तरह तरक्की कर रहा है इस बात को सिर्फ विश्व बैंक ही नही बल्कि अमेरिका जैसे देश भी मान रहे हैं। अमेरिकी राष्ट्रपति ने अपने वियतनाम दौरे के दौरान न सिर्फ पीएम मोदी की तारीफ की, बल्कि भारत की आर्थिक तरक्की की सराहना भी की। 
 पीएम मोदी की नीतियों की दुनियाभर के नेता अक्सर तारीफ करते हैं। इसी कड़ी में इस बार प्रधानमंत्री मोदी की तारीफ की है दुनिया के सबसे ताकतवर शख्स माने जाने वाले अमेरिकी राष्ट्रपति डोनाल्ड ट्रंप ने। वियतनाम के दौरे पर गए ट्रंप ने भारतीय लोकतंत्र और पीएम मोदी के काम की जमकर तारीफ की। दा नांग में एशिया प्रशांत आर्थिक सहयोग फोरम के आर्थिक नेताओं की बैठक को संबोधित करते हुए ट्रंप ने कहा कि प्रधानमंत्री मोदी ने लोगों को एक साथ लाने की दिशा में काम किया है और उनके नेतृत्व में भारत ने शानदार ग्रोथ हासिल की है। ट्रंप ने कहा कि नरेंद्र मोदी लोगों को साथ लेकर बहुत ही सफलतापूर्वक काम कर रहे हैं।
