देश भर में आज ईद-ए-मिलाद के रूप में मनाया जा रहा है पैगम्बर मोहम्मद का जन्मदिन। कई जगहों पर निकाले जाएंगे जुलूस। राष्ट्रपति राम नाथ कोविंद और प्रधानमंत्री नरेंद्र मोदी ने दी इस मौके पर बधाई। 
 देश भर में आज पैगम्बर मोहम्मद का जन्मदिन ईद मिलाद-उन-नबी के रूप में मनाया जा रहा है। पैगम्बर मोहम्मद का जन्म इस्लामी महीने राबी-उल-अव्वाल के 12वें दिन को हुआ था।
राष्ट्रपति रामनाथ कोविंद ने मिलाद-उन-नबी के मौके पर लोगों को बधाई दी है। अपने बधाई संदेश में राष्ट्रपति ने कहा कि वे देश के सभी नागरिकों खासकर देश-दुनिया के मुस्लिम भाई-बहनों को मिलाद-उन-नबी के मौके पर बधाई देते हैं। 
 प्रधानमंत्री नरेंद्र मोदी ने भी इस मौके पर लोगों को शुभकामनाएं दी हैं। 
