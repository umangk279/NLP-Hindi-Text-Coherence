भारत की वेदांगी कुलकर्णी साइकिल से विश्‍व भ्रमण करने वाली सबसे तेज एशियाई महिला बनीं,..29 हजार किलोमीटर साइकल चलाकर दुनिया घूमने की  मानक दूरी को किया पूरा। 
पुणे की 20 साल की वेदांगी कुलकर्णी, साइकल से दुनिया का सबसे तेज चक्कर लगाने वाली पहली एशियाई नागरिक बन गयी हैं। वेदांगी ने रविवार को कोलकाता में तड़के साइकल चलाकर इसके लिए जरूरी 29,000 किलोमीटर की मानक दूरी तय की।
वेदांगी ने इस सफर की शुरुआत जुलाई में पर्थ से की थी और इस रेकॉर्ड को पूरा करने के लिए वह ऑस्ट्रेलिया के इस शहर में वापस जाएंगी। वेदांगी ने बताया कि उन्होंने 14 देशों का सफर किया और 159 दिनों तक रोजाना लगभग 300 किलोमीटर साइकल चलाती थी। 
