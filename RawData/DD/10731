अर्जेंटीना के ब्यूनस आयर्स में चल रहे यूथ ओलिंपिक खेलों में भारत ने रजत पदक के साथ खोला खाता। तुषार साहू माने ने पुरुषों की 10 मीटर एयर राइफल निशानेबाजी स्पर्धा में जीता सिल्वर। 
अर्जेन्टीना की राजधानी ब्यूनस आयर्स में आयोजित हो रहे यूथ ओलिंपिक खेलों में भारत ने अपना ख़ाता रजत पदक के साथ खोल लिया है।भारत को ये सफलता दिलाई  निशानेबाज़  तुषार साहू माने ने जिन्होने  पुरुषों की 10 मीटर एयर राइफल निशानेबाजी स्पर्धा में सिल्वर मेडल जीता। तुषार फाइनल में 1.7 अंक से गोल्ड जीतने से चूक गए। फाइनल में तुषार ने कुल 247.5 अंक हासिल कर दूसरा स्थान प्राप्त किया। 
