श्रीलंका में नए कैबिनेट मंत्रियों और राज्य मंत्रियों का शपथ ग्रहण समारोह आज सम्पन्न हुआ। राष्ट्रपति गोतबया राजपक्षे ने 28 सदस्यीय मंत्रिमंडल को शपथ दिलाई। 
राष्ट्रपति राजपक्ष ने रक्षा मंत्रालय अपने पास रखा जबकि उनके बड़े भाई और प्रधानमंत्री महिंदा राजपक्ष के पास अब भी वित्त और शहरी विकास मंत्रालय रहेगा। दिनेश गुनावर्धने विदेशमंत्री बने रहेंगे। महिन्दा राजपक्ष के बेटे नमल को खेल विभाग दिया गया है। वे मंत्रिमंडल में सबसे कम उम्र के सदस्य हैं। राजपक्ष परिवार के एक अन्य सदस्य चामल राजपक्ष ने सिंचाई मंत्री के रूप में शपथ ली। उनके पास आंतरिक सुरक्षा राज्यमंत्री का अतिरिक्त कार्यभार भी है।
