फुटबॉल विश्वकप में शनिवार को खेले गए पहले मैच में बेल्जियम ने ट्यूनीशिया को 5-2 से हरा दिया. 
बेल्जियम के लिए पहला गोल छठे मिनट में इडेन हैज़ार्ड ने पेनल्टी पर किया. 16वें मिनट में रोमेलू लुकाकू ने दूसरा गोल कर बेल्जियम को 2-0 से आगे कर दिया. 2 मिनट बाद ही डायलन ब्रोन ने ट्यूनीशिया के लिए पहला गोल किया.
लुकाकू ने इस मैच में भी दो गोल करने में कामयाबी पाई और हाफ टाइम खत्म होने से ठीक पहले उन्होंने बेल्जियम के लिए तीसरा और अपना मैच का दूसरा गोल किया.
हैज़ार्ड ने भी 51वें मिनट में मैच में अपना दूसरा गोल किया. बैतशुआई ने 90वें मिनट में गोल कर बेल्जियम की बढ़त को 5-1 कर दिया. वाहबी खज़री ने एक्स्ट्रा टाइम में ट्यूनीशिया के लिए एक गोल करते हुए हार के अंतर को कुछ कम किया. 
