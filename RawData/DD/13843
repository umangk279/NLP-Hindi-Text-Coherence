भारत ने स्वदेश में विकसित परमाणु क्षमता वाली लंबी दूरी की बैलिस्टिक मिसाइल अग्नि-5 का सफल परीक्षण किया. यह परीक्षण ओडिशा तट पर अब्दुल कलाम द्वीप से रविवार सुबह 9 बजकर 50 मिनट पर किया गया. 
रक्षा अनुसंधान और विकास संगठन द्वारा विकसित यह अत्याधुनिक मिसाइल 5,000 किलोमीटर तक जमीन से जमीन पर मार कर सकती है. यह मिसाइल एक टन से अधिक वजन का परमाणु अस्‍त्र ले जा सकती है.
लगभग 50 टन वजन वाली इस मिसाइल की लंबाई लगभग 17 मीटर और चौड़ाई 2 मीटर है. यह इस मिसाइल का यह तीसरा परीक्षण है.
 
