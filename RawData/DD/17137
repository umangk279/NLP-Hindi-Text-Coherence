उत्तर कोरिया ने फिर एक बार मिसाइल का किया परीक्षण। राजधानी प्योंगयांग से पूर्वी दिशा में जापान की ओर एक मिसाइल छोड़ी है। जापान ने कहा है कि यह मिसाइल संभवत: उसकी ज़मीन के ऊपर से होकर गुज़री है। दक्षिण कोरिया ने बुलाई राष्ट्रीय सुरक्षा परिषद की आपात बैठक।   
 कोरियाई पेनिनसुला में तनाव औऱ बढ़ गया है। खबरों के मुताबिक  उत्तर कोरिया ने अपनी राजधानी प्योंगयांग से पूर्वी दिशा में जापान की ओर एक मिसाइल छोड़ी है।  जापान ने कहा है कि यह मिसाइल संभवत: उसकी ज़मीन के ऊपर से होकर गुज़री है। 
जापान के स्थानीय टीवी के मुताबिक यह मिसाइल स्थानीय समय के मुताबिक सुबह 6:57 बजे छोड़ी गई और यह 7:06 बजे जापान के होकाइडो द्वीप के ऊपर से गुज़री।  जापान ने अपने लोगों को शरण लेने के लिए कहा है। दक्षिण कोरिया और अमरीका इस मिसाइल लॉन्च के ब्यौरों पर नज़र रखे हुए हैं।
दक्षिण कोरिया के राष्ट्रपति ने राष्ट्रीय सुरक्षा परिषद की एक आपात बैठक बुलाई है। पिछले महीने भी उत्तर कोरिया ने जापान के ऊपर से एक मिसाइल छोड़ी थी, जिसे जापान ने अपने लिए बेहद गंभीर ख़तरा बताया था। 
