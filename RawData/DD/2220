सोशल मीडिया कंपनी फेसबुक ने उद्योगपति मुकेश अंबानी की कंपनी रिलायंस इंडस्ट्रीज लिमिटेड के डिजिटल ऑपरेशन रिलायंस जियो में 9.99 फीसदी की हिस्सेदारी के लिए 43,574 करोड़ रुपये का निवेश किया है।  
रिलायस इंडस्ट्रीज के जियो प्लैटफॉर्म्स और सोशल नेटवर्किंग साइट फेसबुक के बीच एक बड़ी डील हुई है। फेसबुक ने जियो प्लेटफॉर्म में 9.99 पर्सेंट स्टेक के लिए 43,574 करोड़ रुपये के निवेश का ऐलान किया है। इस बड़ी डील के बाद फेसबुक अब जियो की सबसे बड़ी शेयरहोल्डर बन गई है।
छोटी हिस्सेदारी के लिए तकनीकी कंपनी का ये अब तक का सबसे बड़ा निवेश है। साथ ही ये भारत में तकनीकी क्षेत्र में अब तक का सबसे बड़ा प्रत्यक्ष विदेशी निवेश है। मुकेश अंबानी ने जियो और फेसबुक के बीच समझौते पर कहा कि ये प्रधानमंत्री नरेंद्र मोदी के डिजिटल इंडिया अभियान के दो लक्ष्यों- ईज ऑफ लिविंग और कारोबार सुगमता में मदद करेगी।
