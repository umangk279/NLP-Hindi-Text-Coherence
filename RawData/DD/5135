अफगानिस्तान का राष्ट्रपति चुनाव हिंसा की छिटपुट घटनाओं के बीच कम हुआ मतदान, चुनाव का प्रारंभिक परिणाम 17 अक्टूबर तक आने की उम्मीद. 
अफगानिस्तान में हुए राष्ट्रपति चुनाव के बाद मतों की गिनती का काम शुरू हो गया। चुनाव के शुरूआती नतीजे के 17 अक्टूबर तक आने की संभावना है और अंतिम परिणाम 7 नवंबर तक आएंगे।
चुनाव में मुकाबला राष्ट्रपति अशरफ गनी और देश के मुख्य कार्यकारी अब्दुल्ला अब्दुल्ला के बीच है। जीत के लिए किसी भी उम्मीदवार को 50 प्रतिशत से अधिक वोट हासिल करने होंगे। ऐसा ना होने पर शीर्ष के दो स्थानों पर रहने वाले उम्मीदवारों के बीच नवम्बर में फिर मतदान कराया जाएगा।
देश के विभिन्न हिस्सों में चुनाव के दौरान हुए विस्फोटों में कम से कम पांच सुरक्षाकर्मी मारे गए हैं जबकि 37 असैन्य नागरिक घायल हुए हैं।
