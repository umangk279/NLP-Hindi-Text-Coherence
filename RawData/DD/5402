मेक्सिको ने शरणार्थियों को लेकर अमेरिका की शीर्ष अदालत के फैसले को खारिज कर दिया है. ट्रंप सरकार के अनुरोध को मंजूरी देते हुए अदालत ने कहा था कि अमेरिका में रहने के लिए शरणार्थियों को किसी तीसरे देश में शरण लेने की ज़रूरत होगी. 
मेक्सिको के विदेश मंत्री मार्सेलो एबरार्ड ने कहा कि किसी अन्य देश की अदालत उनके मामलों में फैसला नहीं सुना सकती और मेक्सिको इसे किसी भी परिस्थिति में स्वीकार नहीं करेगा.
ट्रंप द्वारा मई के अंत में मेक्सिको से होने वाले सभी आयातों पर टैरिफ लगाने की घोषणा के बाद मेक्सिको ने 7 जून को प्रवासन पर अंकुश लगाने के लिए कई कदम उठाए थे, जिसमें मेक्सिको के हजारों राष्ट्रीय गार्डों को देश की सीमाओं पर भेजना भी शामिल था.
