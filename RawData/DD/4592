दिल्ली एनसीआर समेत उत्तर भारत में जानलेवा प्रदूषण, दिल्ली में आज से ऑड इवन फॉर्मूला लागू। नियम तोड़ने पर 4 हजार का जुर्माना।    
दिल्ली में आज से ऑड-ईवन योजना लागू हो गई है। इस योजना के तहत  दिल्ली में 15 नवंबर तक ऑड तारीख वाले दिन सिर्फ ऑड नंबर की गाड़ियां और ईवन तारीख के दिन ईवन नंबर की गाड़ियां ही सड़कों पर दौड़ेंगी।
ऑड-ईवन योजना सुबह 8 से रात 8 बजे तक लागू रहेगी। रविवार को ये योजना लागू नहीं होगी। लोगों सो अपील की गई है कि वे अपने बच्चों की खातिर यातायात नियमों और इस योजना का पालन करे।
इस बार इस योजना में सीएनजी से चलने वाली प्राइवेट गाड़ियों को छूट नहीं है। योजना में दिल्ली सरकार ने इलेक्ट्रिक वाहनों को छूट देने का फैसला लिया है।  दूसरे राज्यों में आने वाली गाड़ियों पर भी ये नियम लागू है। महिला कार चालकों, स्कूली बच्चों वाली गाड़ियों और टूवीलर्स को छूट है। नियम तोड़ने पर 4 हजार रुपये का चालान काटा जा रहा है। 
