सरकार ने जाने माने वैज्ञानिक के सिवन को भारतीय अनुसंधान संगठन (इसरो) का प्रमुख नियुक्त किया। सिवन कल लेंगे ए एस किरण कुमार का स्थान। 
 जाने माने वैज्ञानिक और रॉकेट विशेषज्ञ के सिवन को सरकार ने भारतीय अनुसंधान संगठन (इसरो) का प्रमुख नियुक्त किया है। संस्थान के वर्तमान प्रमुख ए एस किरण कुमार कल सेवानिवृत्त हो रहे हैं। सिवन कल उनका स्थान लेंगे और उनका कार्यकाल तीन वर्ष का होगा।
सिवन वर्तमान में विक्रम साराभाई अंतरिक्ष केंद्र में निदेशक हैं। पिछले साल भारत ने एक साथ 104 उपग्रहों को कक्षा में स्थापित कर नया कीर्तिमान स्थापित करने के साथ-साथ दुनिया में अपनी तकनीकी कुशलता का लोहा मनवाया था। इस उपलब्धि में सिवन की अहम भूमिका रही। वह उन अहम लोगों में थे, जिन्होंने इस मिशन की तकनीकी परेशानियां दूर की।
साल 1982 में इसरो से जुड़े सिवन ने एंड टू एंड मिशन प्लानिंग, मिशन डिजाइन, मिशन इंटीग्रेशन एंड एनालिसिस में भी अहम योगदान दिया। वे 2011 में जीएसएलवी परियोजना से जुड़े। 
