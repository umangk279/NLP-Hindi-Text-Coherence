देश में कोविड-19 से संक्रमित लोगों की संख्‍या 23 हजार 452 हो गई है।  17 हजार 915 लोगों का उपचार किया जा रहा है। अब तक 723 रोगिजों की मृत्‍यु हो गई है। चार हजार 813 रोगी ठीक हो गये हैं। 
स्‍वास्‍थ्‍य मंत्रालय के अधिकारी ने नई दिल्‍ली में संवाददाताओं को बताया कि पिछले 28 दिन में 15 जिलों में किसी भी व्‍यक्ति में संक्रमण की पुष्टि नहीं हुई है। अधिकारियों ने बताया कि पिछले 14 दिन में देश के 80 जिलों में एक भी व्‍यक्ति को संक्रमण नहीं हुआ। इन जिलों ने संक्रमण मुक्‍त रहने की स्थिति बनाये रखी है जबकि नये जिले भी इस श्रेणी में शामिल हुए हैं। केंद्रीय स्‍वास्‍थ्‍य मंत्री ने आज विडियो कांफ्रेंस के जरिये सभी राज्‍यों के स्‍वास्‍थ्‍य मंत्रियों, चिकित्‍सा शिक्षा मंत्रियों और स्‍वास्‍थ्‍य सचिवों के साथ कोविड-19 के प्रबंधन पर चर्चा की।
राष्‍ट्रीय रोग नियंत्रण केंद्र के निदेशक ने बताया कि कोविड-19 निगरानी व्‍यवस्‍था के जरिये देशभर में संक्रमण की आशंका वाले नौ लाख से अधिक लोगों की कड़ी निगरानी की जा रही है। अगर किसी व्‍यक्ति में लक्षण नजर आते हैं तो जांच के लिए नमूने लिये जा रहे हैं। उन्‍होंने कहा कि निगरानी, कोविड-19 महामारी से लड़ाई में प्राथमिक उपाय है। सरकार नोवल कोरोना वायरस को समुदाय में फैलने से रोकने के लिए राज्‍यों और जिला स्‍तर पर सामुदायिक निगरानी की व्‍यवस्‍था लागू कर रही है।
पिछले 28 दिन में 15 जिलों में किसी भी व्‍यक्ति में संक्रमण की पुष्टि नहीं हुई है। अधिकारियों ने बताया कि पिछले 14 दिन में देश के 80 जिलों में एक भी व्‍यक्ति को संक्रमण नहीं हुआ। इन जिलों ने संक्रमण मुक्‍त रहने की स्थिति बनाये रखी है जबकि नये जिले भी इस श्रेणी में शामिल हुए हैं।
