कौशल विकास और उद्यमिता मंत्रालय के राष्ट्रीय कौशल विकास परिषद (एनएसडीसी) ने प्रधानमंत्री कौशल विकास योजना (पीएमकेवीवाई) के तहत फ़िल्म और टेलीविजन संस्थान को कौशल-उन्मुख लघु पाठ्यक्रम संचालित करने की मंज़ूरी दे दी है। इन लघु पाठ्यक्रमों का संचालन पुणे, गुवाहाटी, जयपुर और विशाखापत्तनम में किया जाएगा।  
 जिन पाठ्यक्रमों के संचालन की मंज़ूरी दी गई है, उनमें एडिटर, मेकअप आर्टिस्ट, कैरेक्टर डिज़ाइनर, स्टोरी बोर्ड आर्टिस्ट, सेट कारपेंटर, पेंटर, कैमरा ऑपरेटर, साउंड असिस्टेंट, असिस्टेंट कैमरामैन, स्क्रिप्ट राइटर, यूनिट प्रोडक्शन मैनेजर के कोर्स शामिल हैं।
