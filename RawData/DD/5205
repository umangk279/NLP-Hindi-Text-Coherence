ब्रिटेन के प्रधानमंत्री बोरिस जॉनसन की बढ़ी मुश्किल, देश की शीर्ष अदालत ने संसद को निलंबित करने के फैसले को ठहराया गलत, कहा फैसला अवैध. 
ब्रिटेन की सुप्रीम कोर्ट ने प्रधानमंत्री बोरिस जॉनसन के संसद को 5 हफ़्ते के लिए निलंबित करने के फ़ैसले को अवैध बताया है। जॉनसन ने इस महीने की शुरुआत में संसद को पाँच हफ्ते के लिए निलंबित कर दिया था। उन्होंने कहा था कि इससे क्वीन एलिजाबेथ के भाषण के ज़रिए उनकी नई नीतियों को सामने रखा जा सकेगा।
लेकिन अब ब्रिटेन की सर्वोच्च अदालत ने अपने फ़ैसले में कहा है कि संसद को उसके कर्तव्य पालन से रोकना सही नहीं था।
