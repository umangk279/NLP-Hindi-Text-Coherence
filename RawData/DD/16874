एनआईए ने पिछले दिनों रशीद इंजीनियर को एक समन भेजकर 3 अक्तूबर को पूछताछ के लिए दिल्ली तलब किया था।  
 टेरर फंडिंग के मामले में कश्मीर के लंगेट से निर्दलीय विधायक रशीद इंजीनियर  दिल्ली स्थित राष्ट्रीय जांच एजेंसी के दफ्तर पहुंचे हैं। एनआईए ने पिछले दिनों उन्हें एक समन भेजकर 3 अक्तूबर को पूछताछ के लिए दिल्ली तलब किया था। रशीद इंजीनियर पर आरोप है कि वह कश्मीर के हालात खराब करने के लिए सीमा पार के लोगों के इशारे पर काम कर रहे है। पिछले दिनों आतंकियों और अलगाववादियों को रुपयों की आपूर्ति करने के मामले में गिरफ्तार हुए कश्मीर के एक व्यवसायी जहूर वटाली ने NIA की पूछताछ में राशिद इंजीनियर के आतंकियों से संपर्क होने की बात कही थी।
