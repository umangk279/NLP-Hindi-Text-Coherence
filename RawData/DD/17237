स्टार इंडिया को आईपीएल का ग्लोबल मीडिया राइट्स मिल गया है उन्होने कुल 16,347 करोड़ की बोली लगा कर यह अधिकार प्राप्त किया। 
 सोमवार को भारतीय क्रिकेट कंट्रोल बोर्ड द्वारा आईपीएल के मीडिया राइट्स की नीलामी पूरी कर ली गई। नीलामी में स्‍टार इंडिया ने 16,347 करोड़ की बोली लगा कर अगले 5 साल तक के लिए राइट्स खरीद लिए। 
इस बार रिकॉर्ड 24 कंपनियों ने इसमें अपनी दिलचस्पी दिखाई थी जिनमें फेसबुक, अमेजन, ट्विटर, याहू, रिलायंस जियो, स्टार इंडिया, सोनी पिक्चर्स, डिस्कवरी, स्काई, ब्रिटिश टेलीकॉम और ईएसपीएन डिजिटल मीडिया जैसी कंपनियों के नाम शामिल थे लेकिन अंत में यह स्टार इंडिया को प्राप्त हुआ।
इसके साथ ही अब बीसीसीआई को एक आईपीएल मैच के लिए करीब 55 करोड़ रुपये मिलेंगे। जबकि टीम इंडिया के एक इंटरनेशनल मैच की टीवी फी 43 करोड़ रु. बैठती है। 
