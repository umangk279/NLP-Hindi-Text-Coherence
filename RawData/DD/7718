राष्ट्रपति रामनाथ कोविन्द तीन देशों की यात्रा के अंतिम पड़ाव में चिली पहुंचे, राष्ट्रपति अपने समकक्ष सेबेस्टियन पिनेरा से करेंगे मुलाक़ात, दोनों देशों के बीच प्रतिनिधिमंडल स्तर की होगी वार्ता। 
 तीन देशों की यात्रा के अंतिम पड़ाव में राष्ट्रपति राम नाथ कोविन्द चिली पहुंचे। हवाई अड्डे पर राष्ट्रपति राम नाथ कोविन्द का भव्य स्वागत किया गया। राष्ट्रपति कोविन्द चिली के राष्ट्रपति सेबेस्टियन पिनेरा से मुलाकात करेंगे। दोनों देशों के बीच प्रतिनिधिमंडल स्तर की वार्ता होगी। राष्ट्रपति कोविन्द चिली विश्वविद्यालय में आयोजित एक कार्यक्रम को भी संबोधित करेंगे।
इससे पहले बोलिविया में, राष्ट्रपति राम नाथ कोविंद ने प्रवासी भारतीयों के कार्यक्रम में शिरकत की। राष्ट्रपति ने भारतीयों को संबोधित किया और कहा कि भारत से मीलों दूर देशों में काम करने वाले भारतीय दोनों देशों के संबंधों को मज़बूत बनाने में मददगार हैं। राष्ट्रपति ने प्रवासी भारतीयों से भारत के आर्थिक विकास में सहयोग करने की अपील की और दोनों देशों के बीच कई क्षेत्र में व्यापार बढ़ाने के लिए सहयोग भी मांगा। 
