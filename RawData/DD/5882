द्रोणाचार्य विजेता पहलवान महावीर फोगाट और अर्जुन पुरस्कार विजेता उनकी बेटी बबीता फोगाट सोमवार को नई दिल्ली में भारतीय जनता पार्टी में शामिल हुए. 
इस मौके पर खेल मंत्री किरेन रिजिजू, भाजपा महासचिव अनिल जैन, हरियाणा भाजपा के प्रदेश अध्यक्ष और भाजपा के मीडिया प्रभारी अनिल बलूनी मौजूद थे. महावीर फोगाट ने अनुच्छेद-370 के प्रावधानों को खत्म करने और 35-ए को हटाने के मोदी सरकार के फैसले को सही फैसला बताया.
बबीता फोगाट ने कहा कि वे प्रधानमंत्री नरेंद्र मोदी की बड़ी प्रशंसक है और उनके कार्यों से काफी प्रभावित है. इसके बाद महावीर फोगाट और बबीता फोगाट ने भाजपा के कार्यकारी अध्यक्ष जेपी नड्डा से मुलाकात की.
