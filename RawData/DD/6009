आज नई दिल्ली में भाजपा सांसदों के अभ्यास वर्ग का दूसरा और अंतिम दिन है। प्रशिक्षण सत्र का उद्देश्य विभिन्न महत्वपूर्ण मामलों पर पार्टी के सांसदों को अनुशासन और प्रशिक्षण प्रदान करना है। प्रधानमंत्री नरेंद्र मोदी आज समापन सत्र को संबोधित करेंगे। 
प्रधानमंत्री नरेंद्र मोदी नई दिल्ली में आज भाजपा सांसदों के अभ्यास वर्ग के दूसरे और अंतिम दिन समापन सत्र को संबोधित करेंगे। इससे पहले कल प्रधानमंत्री ने उद्घाटन सत्र में कहा कि भाजपा अपनी विचारधारा और सोच के बल पर इस मुकाम तक पहुंची है। सांसदों को पार्टी के कार्यकर्ताओं के लगातार संपर्क में रहने की सलाह देते हुए उन्होंने कहा कि उनकी बदौलत वे यहां तक पहुंच पाए है।
