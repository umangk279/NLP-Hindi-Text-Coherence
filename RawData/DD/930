असम के कार्बी आंगलोंग जिले में शुक्रवार को 3.5 तीव्रता का भूकंप आया. पिछले नौ दिनों में राज्य में यह तीसरा भूकंप है. अधिकारियों ने यह जानकारी दी. 
अधिकारियों ने बताया कि अब तक किसी भी तरह के जान-माल के नुकसान की सूचना नहीं है.
राष्ट्रीय भूकंप विज्ञान केंद्र के अनुसार भूकंप सुबह 11 बजकर 8 मिनट पर आया और इसका केंद्र तेजपुर के दक्षिण-पूर्व में 58 किलोमीटर दूर मध्य असम के पहाड़ी जिले कार्बी आंगलोंग में था. भूकंप की गहराई 25 किमी थी.
भूकंप के झटकों से दहशत में आए लोग अपने घरों से बाहर निकल आए. अधिकारियों ने बताया कि असम में 16 जुलाई को 4.1 और 2.6 तीव्रता के दो भूकंप आए थे.
