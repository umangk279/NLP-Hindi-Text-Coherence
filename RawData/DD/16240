गुजरात के चुनावी रणक्षेत्र में भारतीय जनता पार्टी ने उम्मीदवारों की पहली सूची जारी करने की बाज़ी मार ली है. जहां कांग्रेस अब भी सोच-विचार और बैठकों के दौर में उलझी हुई है, बीजेपी ने फिलहाल 70 उम्मीदवारों की लिस्ट जारी कर दी है. लिस्ट में 49 वर्तमान विधायक शामिल हैं तो 16 नए चहरे भी हैं. इसमें बीजेपी ने कांग्रेस के 5 बागी नेताओं को भी शामिल किया है.   
 गुजरात के सियासी रण में जारी घमासान में भाजपा ने शुक्रवार को बाजी मारते हुए जहां पहले चरण के लिए 70 उम्मीदवारों की सूची जारी कर दी, वहीं कांग्रेस की सूची का अब भी इंतज़ार है.
