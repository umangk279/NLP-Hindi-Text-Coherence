सीएम योगी आदित्यनाथ ने आज देश की पहली कॉर्पोरेट ट्रेन लखनऊ-दिल्ली तेजस एक्सप्रेस को हरी झंडी दिखकार रवाना किया। इस दौरान उन्होंने भारतीय रेलवे से आगरा से वारासणी और लखनऊ से गोरखपुर के बीच भी तेजस एक्सप्रेस चलाने की अपील की। 
उत्तर प्रदेश के मुख्यमंत्री योगी आदित्यनाथ ने आज देश की पहली कॉर्पोरेट ट्रेन लखनऊ-दिल्ली तेजस एक्सप्रेस को झंडी दिखाकर रवाना किया। लखनऊ जंक्शन से नई दिल्ली के लिए रवाना होने वाली ये आईआरसीटीसी की पहली ट्रेन है।
तेजस एक्सप्रेस से लखनऊ और दिल्ली के बीच यात्रा करने वालों को आरामदायक और तेज रफ्तार सफर के अलावा सेवा मानकों, टिकट आरक्षण और रद्द कराने, भुगतान वापसी और यात्रा बीमा में कई अन्य सुविधाएं भी मिलेंगी। लखनऊ-दिल्ली तेजस एक्सप्रेस सप्ताह में छह दिन चलेगी और इसमें चाय-कॉफी की वैंडिंग मशीन, कॉल बेल, तथा उच्च गुणवत्तापूर्ण भोजन और पेय सामग्री उपलब्ध होगी। 
 
