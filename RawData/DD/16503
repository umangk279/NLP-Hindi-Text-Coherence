  भारतीय डीजीएमओ ने पाकिस्तानी समकक्ष से बात की, भारतीय डीजीएमओ ने कहा पाक सेना द्वारा आतंकवाद का समर्थन अस्वीकार्य 
 भारत और पाकिस्‍तान के बीच कल डीएजएमओ स्‍तर की वार्ता हुई। पाकिस्‍तान के अनुरोध पर हॉट लाईन पर यह बातचीत हुई। भारत के डी जी एम ओ लेफ्टिनेंट जनरल ए के भट्ट ने पाकिस्‍तान के डी जी एम ओ से कहा कि उनकी सेना द्वारा आतंकवादियों की मदद किया जाना स्‍वीकार्य नहीं है। उन्‍होंने कहा कि पाकिस्तान द्वारा ऐसे कदम उठाने पर भारतीय सेना जवाबी कार्रवाई करती रहेगी। भट्ट ने कहा कि भारत, पाकिस्‍तान की ओर से किसी भी तरह के आक्रामक कार्रवाई के खिलाफ दंडात्‍मक कार्रवाई करने का भी अधिकार रखता है। 
