देश में कोविड-19 से संक्रमित होने वाले लोगों की संख्या में हुई बढ़ोत्तरी। देश में कोरोना संक्रमित लोगों की संख्या हुई 75। 
भारत में कोरोनावायरस के संक्रमण के कुल 75 केस सामने आए हैं। कोरोना वायरस के संक्रमण की रोकथाम के लिए प्रधानमंत्री नरेंद्र मोदी के नेतृत्व में व्यापक स्तर पर अभियान चलाया जा रहा है। इसके लिए 8 जनवरी से ही कार्रवाई की शुरुआत कर दी गई थी।
प्रधानमंत्री के निर्देश पर स्थिति की निरंतर निगरानी करने, तैयारियों का मूल्यांकन करने और देश में कोरोना वायरस के प्रबंधन के बारे में उपाय करने के लिए एक उच्च-स्तरीय मंत्री समूह का गठन किया गया था। 17 जनवरी को राज्यों को स्वास्थ्य क्षेत्र की तैयारियों के लिए निर्देश दिए गए थे। 17 जनवरी को हवाई अड्डों पर परीक्षण शुरू किया गया, 21 जनवरी को 4 और हवाई अड्डों में विस्तार करते हुए  30 हवाई अड्डों तक इसे विस्तारित किया गया।
सभी यात्रियों का 30 हवाई अड्डों पर व्‍यापक रूप से परीक्षण किया जा रहा है। और 12 प्रमुख बंदरगाहों और 65 गैर-प्रमुख बंदरगाहों पर पहुंचने वाले जहाजों के लिए परीक्षण शुरू हो चुका है। 
 
