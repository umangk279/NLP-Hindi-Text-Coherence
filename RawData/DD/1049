केंद्रीय जलशक्ति मंत्री गजेंद्र सिंह शेखावत ने राजस्थान में अशोक गहलोत और सचिन पायलट के बीच राजनीतिक जंग को ऑटो पायलट बनाम फाइटर पायलट करार दिया है । गुरुवार को अपने ट्वीट में शेखावत ने यह कटाक्ष किया। 
शेखावत ने इससे पहले गहलोत सरकार को ऑटो पायलट मोड पर बताया था। मुख्यमंत्री अशोक गहलोत पर हमला करते हुए शेखावत ने कहा कि गहलोत का हर बयान कांग्रेसियों पर गांधी परिवार के मालिकाना हक की पुष्टि करता है। कांग्रेस पार्टी के अपने लोकतंत्र की हत्या दशकों पहले हो चुकी है। लेकिन हर बार दूसरों पर बेवजह आरोप लगाने और लोकतंत्र की दुहाई देने से कांग्रेस पार्टी बाज नहीं आती और फिर अपने हर विवाद का ठीकरा ये पड़ोसी पर फोड़ते है, और पड़ोसी से निपटने के समय भी घर वालों को ही कोसते हैं ।
विशाल बैरिस्टो की रिपोर्ट
