बॉल टैंपरिंग के चलते ऑस्ट्रेलियाई टीम की कप्तानी गंवाने के बाद स्टीव स्मिथ को एक और झटका लगा है. स्मिथ ने इंडियन प्रीमियर लीग की टीम राजस्थान रॉयल्स की कप्तानी से भी हटने का फैसला किया है. 
स्मिथ के स्थान पर भारतीय बल्लेबाज अजिंक्य रहाणे को कप्तान बनाया गया है. राजस्थान रॉयल्स ने आधिकारिक बयान जारी कर इस बात की पुष्टि की है. राजस्थान रॉयल्स ने एक प्रेस विज्ञप्ति जारी करते हुए कहा कि मौजूदा परिदृश्य में राजस्थान रॉयल्स के लिए उनका कप्तानी छोड़ना बेहतर होगा.
दो साल बाद आईपीएल में वापसी कर रही राजस्थान की टीम ने इस सीजन के लिए स्मिथ को कमान सौंपी थी. आईपीएल के पिछले सीजन में स्मिथ राइजिंग पुणे सुपरजायंट्स की टीम के कप्तान थे. जहां उनकी टीम ने फाइनल तक का सफर तय किया था.
