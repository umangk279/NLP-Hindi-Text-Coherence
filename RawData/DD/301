तुर्की की राजधानी अंकारा में उठा धूल का बवंडर, धूल के इस बवंडर से छह लोगों को लगी हल्की चोट. मौसम विभाग ने कम बारिश को बताया बवंडर की वजह. 
तुर्की की राजधानी अंकारा के पोलाट्ली जिले में शनिवार को उठे एक धूल भरे बवंडर से दैनिक जन-जीवन प्रभावित हुआ है। एक प्रत्यक्षदर्शी ने इस धूल भरी आंधी को अपने कैमरे में कैद कर लिया। इस नाटकीय वीडियो में धूल के गुबार को उठते हुए, शहर के करीब आते, शहर के एक आवासीय हिस्से से गुजरते हुए देखा जा सकता है। दिन में इस दौरान धूल भरी आंधी ने सूरज को अपने काले बादलों से पूरी तरह ढंक लिया था। इस धूल भरे गुबार की वजह से छह लोग आंशिक रुप से घायल हुए हैं। तुर्की के मौसम विभाग के मुताबिक हाल के दिनों में हुई कम बारिश की वजह से ही धूल का बवंडर उठा था।
