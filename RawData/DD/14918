पूर्वोत्तर के राज्यों में ऐतिहासिक चुनावी सफलता प्राप्त करने के बाद आज नेशनल पीपुल्स पार्टी के अध्यक्ष कॉनरैड संगमा ने आज भाजपा के समर्थन के साथ मेघालय के मुख्यमंत्री पद की शपथ ली। उनके साथ मंत्रीमंडल में शामिल विधायकों को भी पद और गोपनीयता की शपथ दिलाई गई।  
संगमा के साथ 11 मंत्रियों ने पद एवं गोपनीयता की शपथ ली। मेघालय के पूर्व मंत्री कोनरैड संगमा, लोकसभा के पूर्व अध्‍यक्ष पी ए संगमा के पुत्र हैं। वे इस समय राज्‍य की तुरा लोकसभा सीट से सांसद हैं। दरअसल मेघालय में किसी भी दल को बहुमत नहीं मिला है. कांग्रेस 21 सीटें जीतकर सबसे बड़ी पार्टी बनी है, जबकि एनपीपी को 19 और बीजेपी को 2 सीटें मिली है। 
यूडीपी ने किंगमेकर की भूमिका निभाते हुए कॉनरैड संगमा की NPP को समर्थन देने का फ़ैसला किया। शपथ ग्रहण समारोह के बाद संगमा ने कहा कि लोगों को सुशासन मुहैया कराना उनकी सरकार की प्रमुख प्राथमिकता है। शपथ ग्रहण समारोह के बाद, मेगालय के राज्यपाल गंगा प्रसाद ने उम्मीद जतायी कि नई सरकार लोगों के कल्याण के लिए कार्य करेगी।
