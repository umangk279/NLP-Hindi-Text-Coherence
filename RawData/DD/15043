मालदीव में आपातकाल की अवधि बढ़ाने पर भारत ने जताई निराशा, संविधान का उल्लंघन करते हुए आपातकाल लगाने को बताया गलत, सभी संवैधानिक संस्थाओं से निष्पक्ष और पारदर्शी तरीके से काम करने की अपील की।   
भारत ने मालदीव में आपातकाल की अवधि तीस दिन और बढ़ाए जाने पर चिंता व्‍यक्‍त की है। विदेश मंत्रालय की एक विज्ञप्ति में कहा गया है कि जिस प्रकार वहां की संसद ने संविधान का उल्‍लंघन करते हुए आपातकाल की अवधि बढ़ायी है, वह चिंता का विषय है। भारत ने कहा कि सभी लोकतांत्रिक संस्‍थाओं को संविधान के अनुसार निष्‍पक्ष और पार‍दर्शी तरीके से काम करने को सुनिश्चित बनाना जरूरी है।
