जम्मू-कश्मीर के शोपियां में सुरक्षाबलों के साथ मुठभेड़ में दो आतंकवादी ढेर हो गए. इस मुठभेड़ में सीआरपीएफ का एक जवान भी घायल हो गया है. 
सुरक्षाबलों ने शोपियां के जैनपोरा के रेबान इलाके में तलाशी अभियान के दौरान हुई मुठभेड़ में दो आतंकियों को ढेर किया. आतंकियों के पास से एक एके-47 राइफल और एक पिस्तौल भी बरामद हुई है.
इस मुठभेड़ में सीआरपीएफ की 178वीं बटालियन के एक कॉन्स्टेबल को पैर में गोली लग गई. जवान को प्राथमिक उपचार के बाद इलाज के लिए अस्पताल भेजा गया है.
