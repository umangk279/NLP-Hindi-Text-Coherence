वहीं पुरुष एकल वर्ग में पी कश्यप को पहले दौर में हार का सामना करना पड़ा है। कश्यप को मलेशिया के वेई फेंग चोंग ने मात दी। फेंग ने कश्यप को 21-18, 21-18 से हराया 
भारत की शीर्ष महिला बैडमिंटन खिलाड़ी पी.वी. सिंधु और सायना नेहवाल ने कल इंडोनेशिया मास्टर्स के महिला एकल वर्ग के पहले दौर में जीत हासिल करते हुए अगले दौर में प्रवेश कर लिया। सिंधु ने पहले दौर के मैच में इंडोनेशिया की हाना रामादिनि को 34 मिनट तक चले मुकाबले में 21-13, 21-10 से आसाना मात दी। अगले दौर में सिंधु का सामना मलेशिया की गोह जिन वेई से होगा।
महिला एकल में सायना ने युफेई को एक घंटे और नौ मिनट तक चले मैच में 22-24, 21-15, 21-14 से हराया। इस जीत के साथ ही सायना ने युफेई से पिछले साल हांगकांग ओपन में मिली हार का बदला भी पूरा कर लिया है। दोनों अब तक दो बार एक-दूसरे से भिड़ीं हैं और दोनों के बीच मुकाबलों का स्कोर अब 1-1 से बराबर हो गया है। दूसरे दौर में सायना का सामना चीन की ही खिलाड़ी चेन शियाओशिन से होगा।
वहीं पुरुष एकल वर्ग में पी कश्यप को पहले दौर में हार का सामना करना पड़ा है। कश्यप को मलेशिया के वेई फेंग चोंग ने मात दी। फेंग ने कश्यप को 21-18, 21-18 से हराया। पुरुष एकल वर्ग के एक अन्य मुकाबले में समीर वर्मा को भी हार का सामना करना पड़ा है। समीर को जापान के खिलाड़ी काजुमासा साकाई ने 53 मिनट में 21-16, 12-21, 21-10 से मात देकर दूसरे दौर में प्रवेश कर लिया।
