छत्तीसगढ़ के नक्सल प्रभावित बीजापुर जिले में शुक्रवार को छत्तीसगढ़ और तेलंगाना पुलिस को बड़ी सफलता मिली. बीजापुर जिले के पुजारी कांकेड़ में सुरक्षाबल के नक्सल विरोधी अभियान में 10 नक्सली मारे गए हैं. 
छत्तीसगढ़ के बीजापुर में नक्सलियों के खिलाफ सुरक्षाबलों को बड़ी कामयाबी मिली है. बीजापुर के नक्सल प्रभावित पुजारी कांकेर इलाके में तेलंगाना पुलिस और छत्तीसगढ़ पुलिस ने जॉइंट ऑपरेशन कर एक टॉप कमांडर समेत कम से कम 10 नक्सलियों को ढेर कर दिया. इस ऑपरेशन में तेलंगाना पुलिस का ग्रेहाउंड कमांडर भी शहीद हो गया.
किलोमीटर दूर करीका के जंगलों में शुक्रवार सुबह ग्रेहाउंड दल के जवानों और आंध्र प्रदेश पुलिस के संयुक्त दल ने विशेष ऑपरेशन को अंजाम दिया. इस दौरान हुई मुठभेड़ में मरने वाले 10 नक्सलियों में महिलाएं भी शामिल हैं. बताया जा रहा है कि मारे गए नक्सलियों में माओवादी पार्टी का हरी भूषण भी शामिल है. नक्सलियों के शव बरामद कर लिए गए हैं. दो और नक्सलियों के शवों की तलाश जारी है.
मुठभेड़ में ग्रेहाउंड दस्ते का एक जवान शहीद हो गया. तीन अन्य जवान घायल हुए हैं. घायल जवानों को इलाज के लिए घटनास्थल के नजदीकी स्थल तेलंगाना के भद्राचलम ले जाया गया है. पुलिस ने संयुक्त ऑपरशेन के दौरान नक्सलियों के पास से हथियार और गोला-बारूद भी बरामद किए, जिसमें आठ एके-47, एक एसएलआर, इनसास राइफल शामिल हैं.
हाल की घटना से पहले 28 फरवरी को राज्य के नक्सल प्रभावित सुकमा जिले में पुलिस ने नौ नक्सलियों को धर दबोचा था. मुठभेड़ स्थल आंध्र प्रदेश और तेलंगाना राज्य की सीमा से सटा हुआ है और इस इलाके में नक्सलियों का बडा नेटवर्क है. आंध्र प्रदेश और तेलंगाना राज्य में ग्रेहाउंड नाम से विशेष समूह तैयार किया गया है, जो नक्सलियों के खिलाफ कार्रवाई को अंजाम देता है.
