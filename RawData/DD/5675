आईसीसी द्वारा जारी की गई ताज़ा टेस्ट रैंकिंग में भारतीय तेज गेंदबाज जसप्रीत बुमराह पहली बार शीर्ष 10 में जगह पाने में कामयाब हुए हैं। तो वहीं भारतीय कप्तान विराट कोहली ऑस्ट्रेलिया के स्टीव स्मिथ पर छह अंक की बढ़त के साथ बल्लेबाजों की नवीनतम टेस्ट रैंकिंग में पहले स्थान पर बने हुए हैं,  रैंकिंग में हालांकि सबसे ज्यादा फायदा बेन स्टोक्स को हुआ है जिन्होंने हरफनमौला और बल्लेबाजों की रैंकिंग में करियर का सर्वश्रेष्ठ स्थान हासिल किया। 
टीम इंडिया के तेज गेंदबाज जसप्रीत बुमराह ने आईसीसी टेस्ट रैंकिंग में जबरदस्त छलांग लगाई है। वह पहली बार आईसीसी टेस्ट रैंकिंग के टॉप 10 में पहुंचे हैं। वेस्टइंडीज के खिलाफ पहले टेस्ट में बुमराह ने धारदार गेंदबाजी की थी और इसी प्रदर्शन की बदलौत उन्होंने अपने करियर के सर्वश्रेष्ठ टेस्ट रैंकिंग हासिल की है और अब सातवें पायदान पर पहुंच गए हैं ।
लोकिन, टेस्ट रैंकिंग में बादशाहत की बात करें तो ऑस्ट्रेलिया के पैट कमिंस पहले स्थान पर बने हुए हुए हैं जबकि दक्षिण अफ्रीका के कगीसो रबाडा दूसरे नंबर पर हैं और चोट की वजह से एशेज से बाहर चल रहे इंग्लैंड के तेज़ गेंदबाज़ जेम्स एंडरसन तीसरे नंबर पर बरकरार हैं। टॉप 10 में भारत की ओर से दूसरे गेंदबाज़ रविन्द्र जडेजा हैं जिन्होनें 10 वां स्थान हासिल किया है। 
तो वहीं, बल्लेबाज़ों की बात करे तो टीम इंडिया के कप्तान विराट कोहली बल्लेबाजों की टेस्ट रैंकिग में टॉप पर बरकरार हैं। जबकि 12 महिनों के प्रतिबंध के बाद एशेज सीरीज़ में वापसी करने वाले ऑस्ट्रेलियाई बल्लेबाज स्टीव स्मिथ दूसरे स्थान पर काबिज हैं। न्यूजीलैंड के कप्तान केन विलियमसन तीसरे नंबर पर हैं और भारतीय बल्लेबाज चेतेश्वर पुजारा नंबर चार पर बने हुए हैं। वहीं विंडीज के खिलाफ दूसरी पारी में शतक लगाने वाले भारतीय टेस्ट टीम के उपकप्तान अजिंक्य रहाणे एक स्थान के फायदे के साथ 11वें पायदान पर पहुंच गए हैं। 
हरफनमौला खिलाड़ियों की बात की जाए तो ऐशेज में इंग्लैंड को ऑस्ट्रेलिया के खिलाफ हेडिंग्ले टेस्ट में जीत दिलाने वाले इंग्लिश ऑलराउंडर बेन स्टोक्स ऑलराउंडरों की सूची में नंबर दो पर पहुंच गए हैं। जबकी टॉप पर वेस्टइंडीज ते कप्तान जेसन होल्डर काबिज हैं। तो वहीं नंबर चार पर भारतीय ऑलराउंडर रवींद्र जडेजा मौजूद हैं।
