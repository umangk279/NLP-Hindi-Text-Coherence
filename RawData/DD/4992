मुंबई की आरे कॉलोनी इलाक़े में पेड़ों की कटाई के मामले में सुप्रीम कोर्ट ने स्वत: संज्ञान लेते हुए विशेष बेंच का गठन किया है. यह बेंच आज मामले की सुनवाई करेगी. छात्रों की ओर से चीफ़ जस्टिस को लिखे गए एक पत्र के बाद य​​ह फ़ैसला आया है. 
मुंबई की आरे कॉलोनी में पेड़ों की कटाई के विरोध के बीच सुप्रीम कोर्ट ने इस पर सुनवाई का फैसला किया है. अदालत ने पेड़ों को काटने के विरोध में लिखे गए पत्र को जनहित याचिका मानते हुए इस पर सुनवाई की बात कही है.
पिछले कई दिनों से पर्यावरण प्रेमी और कार्यकर्ता मेट्रो शेड के लिए सैकड़ों की संख्या में पेड़ों की कटाई का विरोध कर रहे हैं. बंबई उच्च न्यायालय ने पेड़ काटने के मुंबई नगर निगम के आदेश को चुनौती देने वाली याचिकाओं को शुक्रवार को खारिज कर दिया था.
