कांग्रेस अध्यक्ष राहुल गांधी आज कर्नाटक में चुनावी रैलियां करेंगे, वहीं, महासचिव प्रियंका गांधी उत्तर प्रदेश के फतेहपुर सीकरी में रोड शो करेंगी। 
कांग्रेस अध्यक्ष राहुल गांधी आज कर्नाटक में लोकसभा चुनाव के लिए कांग्रेस के उम्मीदवारों के समर्थन में रैलियों को संबोधित करेंगे. इसके साथ ही राहुल गांधी राज्य के मंड्या संसदीय निर्वाचन क्षेत्र के कोलार, चित्रदुर्ग और के.आर नगर में भी पार्टी की चुनावी रैलियों को संबोधित करेंगे। तो वहीं कांग्रेस की महासचिव प्रियंका गांधी आज फतेहपुर सीकरी और अलीगढ़ में रोड शो करने का कार्यक्रम है।
अन्य पार्टियों की बात करें तो समाजवादी पार्टी अध्यक्ष अखिलेश यादव, बसपा प्रमुख मायावती और आरएलडी के नेता अजीत सिंह उत्तर प्रदेश के बदांयू में आज चुनावी रैली को संबोधित करेंगे।
दूसरी तरफ आम आदमी पार्टी के संयोजक अरविंद केजरीवाल आज गोवा में चुनाव प्रचार करेंगे। अरविंद केजरीवाल दक्षिण गोवा निर्वाचन क्षेत्र में आज रैली को संबोधित करेंगे।
