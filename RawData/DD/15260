राष्ट्रपिता महात्मा गांधी की पुण्यतिथि पर आज पूरा देश कर रहा है उन्हें याद। राष्ट्रपति, उपराष्ट्रपति और प्रधानमंत्री आज राष्ट्रपिता को श्रद्धांजलि देकर किया नमन। 
राष्ट्रपिता महात्मा गांधी की आज पुण्यतिथि है,जिसे देश भर में शहीद दिवस के तौर पर मनाया जा रहा है।  देश के आज़ादी के संग्राम में उनकी बेहद भूमिका रही है। महात्मा गांधी ने भारत को आजादी दिलाकर पूरी दुनिया में जनता के नागरिक अधिकारों और स्वतन्त्रता के प्रति आन्दोलन के लिये प्रेरित किया। 
नमक सत्याग्रह हो या भारत छोड़ो आंदोलन, गांधी ने समाज में बराबरी लाने औऱ देश को गुलामी की जंज़ीरों से मुक्त कराने के लिए अपना सर्वस्व न्यौछावर कर दिया। देश आज बापू को उनकी पुण्यतिथि के अवसर पर उनके अतुल्य योगदान और बलिदान के लिए याद कर रहा है। राष्ट्रपति राम नाथ कोविन्द, उपराष्ट्रपति वेंकैया नायडू और प्रधानमंत्री नरेंद्र मोदी आज उन्हें श्रद्धासुमन अर्पित किया।
राष्ट्रपिता महात्मा गांधी की पुण्यतिथि पर राष्ट्रपति रामनाथ कोविन्द ने उन्हें श्रद्धांजलि देते हुए ट्वीट किया है। राष्ट्रपति ने कहा है कि शहीद दिवस पर हम महात्मा गांधी और उन अनगिनत स्वतन्त्रता सेनानियों को कृतज्ञता के साथ याद करते हैं जिन्होने हमारी आज़ादी के लिए अपना सब कुछ न्योछावर कर दिया।
