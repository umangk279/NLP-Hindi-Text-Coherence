अपने ताजा ब्लॉग में वित्त मंत्री अरुण जेटली ने यूपीए सरकार पर हमला बोलते हुए कहा कि  यूपीए की नीति ठेकेदारों और लाभार्थियों के जरिए सरकारी पैसों से खुद को समृद्ध बनाना रही है, संघवाद का सिर्फ दिखावा किया गया। 
केंद्रीय वित्त मंत्री अरूण जेटली ने जनता दल सेक्यूलर के कार्यकर्ताओं द्वारा आयकर विभाग के कार्यालय के बाहर विरोध-प्रदर्शन को लेकर निशाना साधा है। इस मामले पर एक ब्लॉग के जरिए वित्त मंत्री ने कहा कि संघवाद के प्रति संवेदना व्यक्त की जाती है और जब भी अवसर पैदा होता है इस नष्ट कर दिया जाता है। फेसबुक पोस्‍ट में वित्त मंत्री जेटली ने कहा कि किसी राजनेता, मंत्री या सांसद की तलाशी  नहीं ली गई और न ही कोई राजनीतिक उद्देश्‍य था। उन्‍होंने कहा कि कांग्रेस और जेडीएस ने इस मुद्दे को जरूरत से ज्‍यादा तूल दिया जिससे उनके इरादों पर शक होता है। केंद्रीय मंत्री जेटली ने कहा कि तलाशी सिर्फ राज्‍य के सार्वजनिक निर्माण विभाग के ठेकेदारों और इंजीनियरों की ली गई थी। उन्‍होंने कहा कि जब किसी राजनेता या मंत्री की तलाशी नहीं ली गई तो विरोध प्रदर्शन की क्‍या वजह थी।
