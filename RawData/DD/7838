मलेशिया में शनिवार से शुरू हुए सुल्तान अज़लन शाह हॉकी प्रतियोगिता में भारत ने जीत के साथ शुरुआत की है. भारत का सामना एशियन गेम्स की गोल्ड मेडलिस्ट जापान के साथ था. इस मुकाबले को भारत ने 2-0 से अपने नाम कर लिया. 
भारत के लिए पहला गोल 24वें मिनट में पेनेल्टी कॉर्नर के ज़रिए वरुण कुमार ने किया. खेल खत्म होने से पांच मिनट पहले जापान ने अपने गोलकीपर के स्थान पर एक अन्य खिलाड़ी को उतारा. इस मौके का फायदा भारत ने उठाया और सिमरनजीत सिंह ने गोल कर भारत की 2-0 से जीत सुनिश्चित कर दी.
