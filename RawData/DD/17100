अमरीकी विदेश मंत्री रेक्स टिलरसन ने कहा कि अगर हम ऐसी शर्तों पर सहमति बना पाएं जिन्हें हम सही समझते हैं तो अमरीका समझौते में शामिल रहेगा।   
 जलवायु परिवर्तन पर अमरीकी नीति में किसी बदलाव से इनकार करने के फैसले के बाद ट्रंप प्रशासन ने संकेत दिया है कि वो पेरिस समझौते के साथ बने रह सकते हैं. अमरीकी विदेश मंत्री रेक्स टिलरसन ने कहा कि जलवायु परिवर्तन पर हुए पेरिस समझौते में बने रहने को लेकर ट्रंप के विचारों में खुलापन है. 
रेक्स टिलरसन ने कहा, "अगर हम ऐसी शर्तों पर सहमति बना पाएं जिन्हें हम सही समझते हैं तो अमरीका समझौते में शामिल रहेगा." हालाँकि इससे पहले व्हाइट हाउस ने उन ख़बरों को ख़ारिज किया था जिनमें कहा गया था कि अमरीका पेरिस समझौते को लेकर अपने रुख़ में नरमी ला रहा है. 
