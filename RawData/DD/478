गरीबों के वित्तीय समावेशन के लिए शुरू की गई प्रधानमंत्री नरेंद्र मोदी की महत्वाकांक्षी योजना प्रधानमंत्री जनधन योजना को आज छह साल पूरे हो गए हैं। इसके तहत अब तक 40.35 करोड़ से अधिक खाते खोले जा चुके हैं । 
 इस योजना के तहत खोले गए कुल खातों में से 63.6 फीसदी ग्रामीण इलाकों में खोले गए हैं। वहीं 55.2 फीसदी खाताधारक महिलाएं हैं।
इस मौके पर पीएम मोदी ने ट्वीट कर कहा कि प्रधानमंत्री जन धन योजना की बदौलत कई परिवारों का भविष्य सुरक्षित हो गया है। ज्यादातर लाभार्थी ग्रामीण इलाकों से है महिलाएं हैं। मैं उन सभी की भी सराहना करता हूं जिन्होंने पीएम-जेडीवाई को सफल बनाने के लिए अथक प्रयास किया है।
