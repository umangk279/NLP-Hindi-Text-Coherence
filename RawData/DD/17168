अमेरिका के बर्कले में यूनिवर्सिटी ऑफ कैलिफोर्निया में दिए भाषण में जहां वो अपनी पार्टी कांग्रेस पर सवाल उठाते दिखते हैं, तो वंशवाद के समर्थन में खड़े नज़र आते हैं। केंद्रीय मंत्री स्मृति ईरानी ने कांग्रेस पार्टी के उपाध्यक्ष राहुल गांधी के उस बयान पर प्रतिक्रिया देते हुए कहा कि राहुल के बयानों से कांग्रेस अध्यक्ष पर भी गंभीर सवाल खड़े होते हैं। 
 अमेरिका के बार्कले में यूनिवर्सिटी ऑफ कैलिफोर्निया में दिए अपने भाषण पर कांग्रेस उपाध्यक्ष राहुल गांधी घिरते नजर आ रहे हैं। भारतीय जनता पार्टी ने भारतीय राजनीतिक दलों में वंशवाद को लेकर राहुल गांधी की टिप्‍पणियों पर उन्‍हें वंशवाद का विफल उत्‍तराधिकारी और असफल राजनेता बताया है।
कांग्रेस में वंशवाद से जुडे सवाल पर राहुल गांधी ने कहा था कि देश का ज़्यादातर हिस्सा इसी तरह चलता है. भारत इसी तरह काम करता है और केवल उन्हें ही इस मामले पर सवाल नहीं पूछा जाना चाहिए ।बीजेपी ने राहुल के इस बयान को देश का अपमान बताते हुए गिनाया है कि कैसे देश के सर्वोच्च पदों पर बैठे लोग विरासत से नहीं अपनी मेहनत से इस पद पर पहुंचे हैं ।
