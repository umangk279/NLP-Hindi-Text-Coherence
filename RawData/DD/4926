पाकिस्तान अधिकृत कश्मीर से विस्थापित लोगों के प्रतिनिधिमंडल ने पुनर्वास पैकेज में 5,300 परिवारों को शामिल करने के सरकार के फैसले को लेकर कल केंद्रीय मंत्री जितेंद्र सिंह से मुलाकात कर उन्हें धन्यवाद दिया 
 इस पैकेज के अनुसार पीओके से विस्थापित उन 5300 परिवारों को सरकार प्रति परिवार 5.5 लाख रुपये की दर से आर्थिक मदद देगी जो शुरुआत में जम्मू-कश्मीर से बाहर और बाद में राज्य में आकर बस गए। यह फैसला प्रधानमंत्री नरेंद्र मोदी की अध्यक्षता में हुई मंत्रिमंडल की बैठक में लिया गया। प्रतिनिधिमंडल के सदस्यों ने प्रक्रिया को सरल रखने का आग्रह किया।
