विपक्ष ने की प्रधानमंत्री बोरिस जॉनसन के फैसलों की तीखी आलोचना, लॉकडाउन के दौरान घरेलू हिंसा के शिकार लोगों के लिए खास मदद का ऐलान. 
कोविड-19 के चलते ब्रिटेन में संक्रमण से मरने वालों की संख्या बढ़कर 28 हजार 205 हो गई है। ये आंकड़ा यूरोपीय देशों में कोरोना वायरस से सबसे ज्यादा प्रभावित इटली से कुछ ही कम है। गृह मंत्री राबर्ट जेनरिक ने इसकी जानकारी दी। कोरोना संक्रमित मामलों के लगातार तेज़ी से फैलने के कारण प्रधानमंत्री बोरिस जॉनसन को विपक्षी दलों की तीखी आलोचनाओं का सामना करना पड़ रहा है।
देश के विपक्ष का कहना है कि महामारी के शुरूआती दौर में ही जॉनसन सरकार सही कदम उठाने में नाकाम रही। गृह मंत्री जेनरिक ने देश में लॉकडाउन के दौरान घरेलू हिंसा का शिकार और यौन हिंसा मामलों के पीड़ितों की मदद के लिए काम कर रहीं चेरिटी संस्थाओं की सहायता के लिए 95 मिलियन अमरीकी डॉलर के पैकेज का भी एलान किया.
