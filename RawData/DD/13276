अफ्रीकी देश ज़िम्बाब्वे में आज राष्ट्रपति पद के लिए चुनाव हो रहा हैं। 37 सालों तक सत्ता पर काबिज रहे  रॉबर्ट मुगाबे के पिछले साल सत्ता से हटने के बाद ज़िम्बॉब्वे में पहली बार चुनाव हो  रहे हैं. 
75 वर्षीय एमरसन मनांगगाग्वा ने देश के सामने नई शुरुआत का वादा किया है। उन्हें सेना और सरकारी संसाधनों पर नियंत्रण वाली सत्तारूढ़ पार्टी का समर्थन भी हासिल है। हालांकि 40 वर्षीय चेमिसा भी युवा मतदाताओं के समर्थन के सहारे सत्ता में बदलाव की उम्मीद कर रहे हैं। मतदान से पहले पूर्व राष्ट्रपति मुगाबे ने कल अचानक मीडिया को संबोधित किया और कहा कि वे अपनी ही बनाई पार्टी से बाहर निकाल दिए जाने के बाद अपने उत्तराधिकारी का समर्थन नहीं करेंगे और ना ही उन्हें वोट देंगे। 
