प्रधानमंत्री नरेन्द्र मोदी आज वीडियो कांफ्रेसिग के जरिये पांचवें भारत-अंतरराष्ट्रीय विज्ञान समारोह का उद्घाटन करेंगे। 
प्रधानमंत्री कोलकाता के बिस्वा बंग्ला कन्वेंशन सेंटर में आयोजित होने वाले इस समारोह में  मौजूद लोगों को वीडियो कांफ्रेसिग के जरिये संबोधित भी करेंगे। चार दिन तक चलने वाले इस विज्ञान समारोह में केन्द्रीय विज्ञान व तकनीक, और पृथ्वी विज्ञान मंत्री डॉ. हर्षवर्धन और वैज्ञानिक और शिक्षा जगत से जुड़े लोगों के साथ अन्य गणमान्य लोग भी हिस्सा लेंगे।
इस समारोह का मकसद लोगों तक वैज्ञानिक लाभ को पहुंचाना है। साथ ही पिछले सालों में विज्ञान और तकनीक के क्षेत्र में भारत के योगदान को भी समारोह में सामने रखा जाएगा। 
 
