विदेश मंत्री सुषमा स्वराज ने गुरुवार को सऊदी अरब के सुल्तान सलेमन बिन अब्दुल अजीज अल सौद से मुलाकात की. 
सुषमा स्वराज ने सऊदी सुल्तान से भारत को उनके सबसे बड़े सांस्कृतिक उत्सव 'जनाद्रियाह' का मुख्य अतिथि बनाने पर धन्यवाद कहा. साथ ही सऊदी सुल्तान को सऊदी अरब में रह रहे 32 लाख भारतीयों का ख्याल रखने के लिए उनका शुक्रिया भी कहा.
विदेश मंत्री सुषमा स्वराज ने सउदी अरब में नेशनल गार्ड प्रिंस खालिद बिन अब्दुल अजीज बिन अय्याफ से भी मुलाकात की. विदेश मंत्री सुषमा स्वराज सऊदी अरब की तीन दिनों की यात्रा पर हैं.
