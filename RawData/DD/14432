जम्मू-कश्मीर के कठुआ में आठ साल की लड़की से बलात्कार और हत्या के मामले में पीड़ित परिवार की याचिका पर सुप्रीम कोर्ट ने जम्मू-कश्मीर सरकार को नोटिस जारी किया है. याचिका में इस मामले की सुनवाई कठुआ से चंडीगढ़ ट्रांसफर करने की मांग की गई है. 
याचिकाकर्ता का कहना है कि निष्पक्ष सुनवाई सुनिश्चित करने के लिए इस मामले को राज्य से बाहर ट्रांसफर किया जाना चाहिए. वहीं सुप्रीम कोर्ट ने पीड़ित परिवार को मिल रही सुरक्षा जारी रखने और पीड़ित के वकीलों को भी सुरक्षा देने का निर्देश दिया है. मामले की अगली सुनवाई 27 अप्रैल को होगी.
