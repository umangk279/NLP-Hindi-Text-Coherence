प्रधानमंत्री नरेंद्र मोदी अहमदाबाद में भाजपा महिला मोर्चे के राष्ट्रीय अधिवेशन के समापन सत्र को करेंगे संबोधित। भाजपा की वरिष्ठ नेता निर्मला सीतारमण ने दो दिवसीय सम्मेलन का किया उद्घाटन, कहा महिलाओं के कल्याण के लिए सरकार ले रही है कई बड़े फैसले, राफेल मामले में कांग्रेस पर राजनीतिक तौर पर जनता को गुमराह करने का लगाया आरोप । 
बीजेपी की महिला मोर्चा का दो दिन का राष्ट्रीय अधिवेशन अहमदाबाद में हो रहा है। पार्टी की वरिष्ठ नेता और रक्षामंत्री निर्मला सीतारमण ने अधिवेशन का उद्घाटन करते हुए कहा कि केंद्र सरकार ने महिलाओं की उन्नति के लिए बहुत काम किया है।  उन्होंने कहा कि केंद्र में 9 महिला मंत्री है जबकि बीजेपी ने पंचायत से राष्ट्रीय कार्यकारिणी तक संगठन में महिलाओं को 33 फीसदी जगह दी है ।
राफेल सौदे का जिक्र करते हुए निर्मला सीतारमण ने कहा कि कांग्रेस इस मुद्दे पर सुप्रीम कोर्ट का आदेश मानने को तैयार नहीं है और वो राजनैतिक तौर पर जनता को गुमराह करने का काम  कर रही है 
अधिवेशन में  शनिवार को  प्रधानमंत्री  नरेन्द्र मोदी हिस्सा लेंगे। सम्मेलन में संगठन के मुद्दों ,2019 चुनावो के लिए तैयारियो पर चर्चा की जाएगी । इसके साथ ही केंद्र की मोदी सरकार और बीजेपी की राज्य सरकार द्वारा चलाई जा रही महिलाओं के कल्याण के लिए तमाम योजनाओं पर भी विस्तार से चर्चा होगी।       
2019 के आम चुनावों के मद्देनजर बीजेपी ने अपनी तैयारियों को और तेज कर दिया है। देश भर में संगठन को और चुस्त दुरुस्त बनाने के अलग अलग मोर्चे के सम्मेलन तो आयोजित हो रहे है। बूथ कार्यकर्ताओ से सीधे संवाद का कार्यक्रम भी आयोजित किया जा रहा है। लक्ष्य है 2019 में पीएम मोदी की अगुवाई में एक बार फिर से केंद्र की सत्ता में वापसी । 
