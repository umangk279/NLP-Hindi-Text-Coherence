ख़बरों के अनुसार हमलावर ने चाकू से दोनों महिलाओं पर हमला किया जिसके बाद वहां गश्त लगा रहे सैनिकों ने हमलावर को गोली मार कर ढेर कर दिया। 
 फ्रांस के तटीय शहर मार्सेय के मुख्य ट्रेन स्टेशन में एक संदिग्ध आतंकी हमले दो महिलाओं की मौत हो गई है। ख़बरों के अनुसार हमलावर ने चाकू से दोनों महिलाओं पर हमला किया जिसके बाद वहां गश्त लगा रहे सैनिकों ने हमलावर को गोली मार कर ढेर कर दिया। घटना मुख्य ट्रेन स्टेशन पर हुई। सुरक्षा बलों ने रेल टर्मिनस को सील कर दिया और इलाके को खाली करा दिया। इससे क्षेत्र की व्यस्त रेल लाइन पर ट्रेन यातायात बाधित हुआ। इस हमले की ज़िम्मेदारी इस्लामिक स्टेट आतंकी संगठन ने ली है।
