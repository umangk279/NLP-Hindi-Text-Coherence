भारत ने कहा है कि सभी देशों से ईरान के परमाणु समझौते से संबंधित सभी मुद्दों का समाधान करने में रचनात्मक रवैया अपनाने को कहा। विदेश मंत्रालय के प्रवक्ता रवीश कुमार ने कहा कि भारत का हमेशा यह दृष्टिकोण रहा है कि ईरान के परमाणु मसले का समाधान बातचीत और कूटनीति के जरिए शांतिपूर्ण ढंग से किया जाना चाहिए।  
भारत ने कहा है कि सभी देशों को ईरान के परमाणु समझौते से संबंधित सभी मुद्दों का समाधान करने में रचनात्मक रवैया अपनाना चाहिए।  विदेश मंत्रालय के प्रवक्ता रवीश कुमार ने कहा कि भारत का हमेशा यह दृष्टिकोण रहा है कि ईरान के परमाणु मसले का समाधान बातचीत और कूटनीति के जरिए शांतिपूर्ण ढंग से किया जाना चाहिए। अमेरिका के राष्ट्रपति डोनल्ड ट्रंप ने ईरान के साथ हुए परमाणु समझौते से अमेरिका को अलग करते हुए ईरान पर दोबारा आर्थिक प्रतिबंध लगाने की घोषणा की है।
विश्व के नेताओं ने ईरान परमाणु समझौते से बाहर निकलने के अमेरिकी राष्ट्रपति डोनाल्ड ट्रम्प के फैसले पर इस लहज़े में अपना पक्ष रखा।  ज्यादातर देशों और अंतर्राष्ट्रीय परमाणु ऊर्जा एजेंसी ने अमेरिकी राष्ट्रपति के फैसले पर खेद व्यक्त किया और जेसीपीए यानी ज्वाइन्ट कम्प्रीहेन्सिव प्लान ऑफ एक्शन को बचाने की अपील की। लेकिन इज़राइल ने अमेरिकी निर्णय की सराहना की।
भारत ने कहा कि इस मुद्दे को वार्ता और कूटनीति के जरिये शांतिपूर्वक तरीके से हल किया जाना चाहिये । भारत का कहना है कि परमाणु ऊजा के शान्तिपूर्ण उपयोग के ईरान के अधिकार का सम्मान  होना चाहिये । साथ ही अंतरराष्ट्रीय समुदाय का स्पष्ट मानना है कि ईरान का परमाणु कार्यक्रम शांतिपूर्ण उद्देश्यों के लिए ही हो ।
गौरतलब है कि ईरान परमाणु समझौते से बाहर निकलने के अमेरिकी राष्ट्रपति के फैसले का मतलब है कि तेहरान को फिर से आर्थिक प्रतिबंधों का सामना करना पड़ेगा। इससे मध्य पूर्व में संघर्ष का खतरा बढ़ेगा और साथ ही वैश्विक तेल आपूर्ति में बाधा पड़ने पर अमेरिका के तमाम सहयोगियों को इससे परेशानी होगी। ट्रम्प ने मंगलवार को ईरान और अन्य देशों से जुड़े 2015 के ऐतिहासिक परमाणु समझौते से बाहर निकलने की घोषणा की थी। अमेरिकी फैसले पर ईरानी राष्ट्रपति हसन रूहानी ने कहा कि ईरान 2015 का समझौता तोड़ने के अमेरिकी निर्णय के  बावजूद बहुराष्ट्रीय परमाणु समझौते के लिए प्रतिबद्ध रहेगा। उन्होंने कहा कि तेहरान समझौते पर हस्ताक्षर करने वाले अन्य देशों के साथ बातचीत करेगा।
गौरतलब है कि अपने चुनाव अभियान के समय से ट्रम्प पूर्व राष्ट्रपति बराक र्ओबामा के शासन में  ईरान के साथ हुए समझौते की आलोचना करते रहे हैं । ट्रम्प के फैसले से वैश्विक स्तर पर अनिश्चित्ता,  ईरानी अर्थव्यवस्था कमजोर  होने के साथ ही मध्य पूर्व में तनाव बढ़ने की आशंका है । 
