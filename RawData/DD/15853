दिल्ली विश्वविद्यालय के किरोड़ीमल कॉलेज में गणित विषय पर अंतर्राष्ट्रीय कार्यशाला शुरू। एक सप्ताह तक चलने वाली इस कार्यशाला में अमेरिका, रूस, हंगरी, जर्मनी, इटली, ऑस्ट्रेलिया और ईरान देशों सहित देश के सभी विश्वविद्यालयों से गणित के विद्वान हिस्सा ले रहे हैं।  
दिल्ली विश्वविद्यालय के किरोड़ीमल कॉलेज में गुरूवार से गणित पर अंतरराष्ट्रीय कार्यशाला शुरू हो गई है। वेवलेट्स, फ्रेम एंड एप्लीकेशन विषय पर आयोजित एक सप्ताह तक चलने वाली इस कार्यशाला में अमेरिका, रूस, हंगरी, जर्मनी, इटली, ऑस्ट्रेलिया और ईरान देश हिस्सा ले रहे हैं। भारत में अंतरराष्ट्रीय स्तर पर आयोजित इस कार्यशाला में हिस्सा लेकर विदेशी प्रोफेसर काफी उत्साहित हैं। 
इस अंतरराष्ट्रीय कार्यशाला में सात देशों के अलावा देश के भी ज्यादातर राज्यों के विश्वविद्यालय और तकनीकी संस्थानों से कई विद्वानों ने इसमें हिस्सा लिया हैं। डीयू के केएमसी के गणित विभाग द्वारा डिपार्टेमेंट ऑफ साइंस एंड टेक्नोलॉजी और शक्ति एजुकेशन एंड कल्चरल सोसायटी के सहयोग से इस अंतरराष्ट्रीय कार्यशाला का आयोजन किया गया है। इस कार्यशाला से देश के युवा शोधकर्ताओं को भी रिसर्च के क्षेत्र में अंतर्राष्ट्रीय स्तर पर अनुभवों को साझा करने का मौका मिल रहा है।   
