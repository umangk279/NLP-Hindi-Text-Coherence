फूड प्रोसेसिंग सेक्टर में निवेश को बढ़ावा देने के मकसद से भारत में पहली बार वर्ल्ड फूड इंडिया का आयोजन किया जा रहा है। प्रधानमंत्री नरेंद्र मोदी नई दिल्ली में कल इसका उद्घाटन करेंगे। इस बड़े आयोजन से पहले ही फूड प्रोसेसिंग सेक्टर में 65 हजार करोड़ रुपये निवेश के प्रस्ताव आ चुके हैं। इससे इस सेक्टर में रोजगार के 10 लाख अवसर पैदा होंगे।  
 फूड प्रोसेसिंग सेक्टर में निवेश को आकर्षित करने और रोजगार के मौके बढ़ाने के मकसद से आगामी 3 नवंबर से नई दिल्ली में वर्ल्ड फूड इंडिया का आयोजन होने जा रहा है। भारत में पहली बार आयोजित होने जा रहे अपनी किस्म के इस अनोखे इवेंट में 40 से भी अधिक देशों के करीब 2000 लोग हिस्सा ले रहे हैं, जिनमें कई बड़ी खाद्य कंपनियों के सीईओ शामिल हैं। वर्ल्ड फूड इंडिया में जर्मनी, डेनमार्क और जापान साझेदार देश हैं, जबकि इटली और नीदरलैंड्स फोकस देश हैं। प्रधानमंत्री नरेंद्र मोदी 3 नवंबर को इसका उद्घाटन करेंगे। 
खाद्य प्रसंस्करण उद्योग मंत्री हरसिमरत कौर बादल ने बताया कि निवेशकों की सुविधा के लिए 'निवेश बंधु' नाम से पोर्टल लांच किया जाएगा। उन्होंने कहा कि 2022 तक किसानों की आमदनी दोगुनी करने में फूड प्रोसेसिंग सेक्टर की महत्वपूर्ण भूमिका होगी।
