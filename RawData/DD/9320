 चक्रवाती तूफान 'गज' तमिलनाडु के तटवर्ती इलाकों से टकराया। हालात से निपटने के लिए प्रशासन ने किए पुख्ता इंतज़ाम, 12 हजार लोगों को सुरक्षित स्थानों पर भेजा गया। 
चक्रवाती तूफान गज आज तड़के सुबह 1 बजकर 40 मिनट पर तमिलनाडु के नागापट्टिनम जिले के करीब टकराया। इस दौरान 90 से 100 किलोमीटर प्रति घंटे की रफ्तार से तेज़ हवाएं चलीं। तूफान के असर से राज्य के तटवर्ती क्षेत्रों मे कल शाम से ही तेज हवाओं के साथ भारी बारिश हो रही है। तूफान से निपटने की तैयारियों के तहत 60 हजार से ज्यादा लोगों सुरक्षित निकाल कर छह जिलों में बने 331 राहत केन्द्रों में पहुचाया गया है।
मौसम विभाग के अधिकारियों ने आने वाले 24 घंटों में तमिलनाडु और पुडुचेरी के कुछ स्थानों पर भारी से बहुत भारी वर्षा होने की संभावना जताई है। इस बीच नागापट्टिनम, तिरुवरुर, कुड्डालोर और रामानाथापुरम सहित सात जिलों में सभी शैक्षणिक संस्थानों में अवकाश की घोषणा की गई है। विश्वविद्यालयों और कॉलेजों ने भी अपने यहां आज होने वाली परीक्षाओं को टाल दिया है।
नागापट्टिनम जिले में राष्ट्रीय आपदा प्रतिक्रिया बल कर्मियों की चार टीमों को तैनात किया गया है जबकि कुड्डालोर जिले में राज्य आपदा प्रतिक्रिया बल की दो टीमों को तैनात किया गया है। भारतीय नौसेना को भी हाई अलर्ट पर रखा गया है। 
तूफान गज के चलते दक्षिण भारत के कई राज्यों के तटीय इलाक़ों में तेज़ हवाएँ और भारी बारिश हो रही है। वहीं उत्तरी भारत में भी जम्मू कश्मीर और हिमाचल प्रदेश , उत्तराखंड में बर्फ़बारी के चलते ठंड बढ़ गई है..कई स्थानों पर पारा शून्य से नीचे चला गया है।
 देश के विभिन्न हिस्सों में मौसम के बिगड़ते मिज़ाज से लोगों की दिक्कतें बढ़ गई हैं..
चक्रवाती तूफान गजा के प्रभाव के चलते तमिलनाडु , पुड्डुचेरी, केरल, रायलसीमा, दक्षिण कर्नाटक और दक्षिण तटीय आँध्र प्रदेश में कई जगह पर भारी से बहुत भारी वर्षा और तेज़ हवाओं की खबर है. इससे निपटने के लिए प्रशासन ने भी पूरे इंतज़ाम 
हिमाचल प्रदेश में लाहौल स्पिति, किन्नौर, चम्बा, शिमला, कुल्लू में ताज़ा बर्फ़बारी से गुरुवार को पारा और गिर गया है...प्रदेश में अन्य हिस्सों में बारिश से कई जगह पारा शून्य से नीचे पहुँच गया है....मनाली और कल्पा जैसे पर्यटन स्थलों में मौसम की पहली बर्फ़बारी हुई है.जिससे पर्यटकों के साथ किसान भी खुश हैं  क्यूंकी इस बारिश से पहाड़ों में रबी फसल की बुआई में आसानी होगी..मौसम विभाग ने अगले 24 घंटों में मौसम खुश्क रहने का अनुमान जताया है..
जम्मू कश्मीर में शीत लहर जारी है..पीर-पंजाल के पहाड़ों पर तााज़ा बर्फ़बारी से राजौरी ज़िले के मैदानी इलाक़ों में तापमान और गिर गया है..और बर्फ़बारी की वजह से मुगल रोड पर आवाजाही प्रभावित है... मुगल रोड बंद होने की वजह से लोगों को भारी दिक्कतों का सामना करना पड़ रहा है..
दिल्ली - एनसीआर में बुधवार रात भी बारिश हुई जिसके बाद प्रदूषण स्तर में और गिरावट आई है..दिल्ली में जहाँ सिर्फ़ 2 स्थानों पर प्रदूषण का स्तर 'बेहद ख़राब' दर्ज हुआ तो वहीं 26 स्थानों पर ये एक श्रेणी बेहतर होकर 'खराब' की श्रेणी में दर्ज किया गया...कुल मिलाकर वायु गुणवत्ता सूचकांक गुरुवार को 237 था जो 'खराब' की श्रेणी में आता है.
