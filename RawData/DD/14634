संयुक्त राष्ट्र सुरक्षा परिषद ने कल आपात वार्ता के दौरान गाजा में इज़रायल- फलस्तीन हिंसा के और बढ़ने की चिंताओं को लेकर चर्चा की।  
हालांकि हिंसक झड़पों पर संयुक्त बयान जारी करने पर बैठक में सहमति नहीं बन पाई। एक प्रवक्ता ने बताया कि संयुक्त राष्ट्र महासचिव एंतोनियो गुटरेस ने स्वतंत्र और निष्पक्ष जांच का भी आह्वान किया और शांति प्रयासों को फिर से शुरू करने को लेकर विश्व निकाय की तत्परता को दोहराया। इस बैठक में फलस्तीन ने कहा कि वर्ष 2014 के गाजा युद्ध के बाद से इज़रायल की ओर से एक ही दिन में अब तक की सबसे घातक हिंसा में 16 लोग मारे गए। संयुक्त राष्ट्र महासचिव के राजनीतिक मामलों के सहायक ने कहा कि इस बात का डर है कि आने वाले दिनों में स्थिति और बिगड़ सकती है। वहीं इज़रायल के राजदूत डेनी डेनन ने बैठक से पहले एक लिखित बयान में हिंसा के लिए हमास को जिम्मेदार ठहराया
