 जर्मनी की चांसलर एंगेला मर्केल ने देश में कोरोनावायरस के कारण जारी लॉकडाउन में राहत देने के उपायों का ऐलान किया है। मर्केल का कहना है कि महामारी का पहला चरण खत्म हो चुका है लेकिन अभी भी एक लंबा रास्ता तय करना बाकी है। 
इस वायरस के संक्रमण को रोकने के लिए जर्मनी में मार्च में लॉकडाउन लागू किया गया था और पिछले कुछ दिनों से इसके संक्रमण की दर लगातार कम हो रही है। फिलहाल, इसके एक व्यक्ति से औसतन एक व्यक्ति में ही फैलने की संभावना है।
सरकार द्वारा तय उपायों के मद्देनज़र दो परिवारों के लोगों को मिलने की इजाज़त होगी, औऱ ज्यादा दुकानें खुल सकेंगी, बशर्तें सभी सावधानियों का पालन किया जाए।
हांलाकि सार्वजनिक वाहनों में सफर के दौरान डेढ़ मीटर के फासले, मुंह और नाक को ढककर रखने के दिशानिर्देश यथावत जारी रहेंगे। देश में कोरोना संक्रमण के अब तक 1 लाख 68 हज़ार 162 मामले सामने आए हैं औऱ 7275 लोगों की कोरोना से मौत हो गई है।
 
