जम्मू-कश्मीर में आतंकियों ने एक बार फिर केंद्रीय सुरक्षा बल के जवानों पर आतंकी हमला किया है. आतंकवादियों ने शनिवार सुबह त्राल इलाके के बाटागुंड गांव में सीआरपीएफ की एक पार्टी पर ग्रेनेड से हमला किया. 
जानकारी के मुताबिक इस हमले में 2 जवान घायल हुए हैं. वहीं दो नागरिक भी घायल बताए जा रहे हैं. घायलों को इलाज के लिए त्राल सब-डिस्ट्रिक्ट अस्पताल ले जाया गया है. हमले के तुरंत बाद सेना ने पूरे इलाके की घेराबंदी कर आतंकियों की तलाश शुरू कर दी है.
