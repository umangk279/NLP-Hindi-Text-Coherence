कश्मीर घाटी में सैलानियों की भीड़ जोर पकड़ रही है। घाटी में बर्फ गिरने से पर्यटन से जुड़े लोग भी काफी खुश हैं।  
नये कश्मीर में चारों तरफ बर्फ की सफेद चादर बिछी है। हालात खुशनुमा हैं। सामान्य जिंदगी की रफ्तार ठंडी पड़ गई है, लेकिन पर्यटन जगत में गर्मी आ गई है। नवंबर में कश्मीर में ऑफ सीजन माना जाता है। दिसंबर में पर्यटकों की आमद जोर पकड़ती है। पर्यटनस्थल गुलमर्ग, युसमर्ग, सोनमर्ग, खिलनमर्ग, पहलगाम और मुगल रोड में हाल ही में हुए हिमपात से पर्यटन  जगत से जुड़े लोग फूले नहीं समा रहे। उनका कहना है कि अगले एक दो माह तक चार से पांच बार हल्का हिमपात और हो जाए तो पूरी वादी पर्यटकों से गुलजार हो जाएगी।
नवंबर की शुरुआत में श्रीनगर समेत घाटी के प्रमुख शहरों में हिमपात कभी कभार ही होता है। समय से पहले हुई बर्फ़बारी ने जैसे पर्यटकों की भी मुराद पूरी कर दी , देश विदेश से आये पर्यटक यंहा काफ़ी ख़ुश है. पर्यटकों  की आमद से होटेल कारोबारियों के अलावा कश्मीरी दस्तकारी का कारोबार करने वालों का सामान बिकता है। इसलिए जितने ज्यादा पर्यटक होते है  कश्मीर में उतना ही रोजगार के मौक़े बढ़ते है पर्यटन विभाग भी पर्यटकों को आकर्षित करने के लिए सुविधाओं के साथ साथ अन्य कई गतिविधियों में भी इज़ाफ़ा कर रहा है 
