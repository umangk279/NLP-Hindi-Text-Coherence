सुप्रीम कोर्ट ने उस याचिका पर फैसला सुरक्षित रखा है, जिसमें सुप्रीम कोर्ट के जजों के नाम पर घूसखोरी के आरोपों की जांच एक विशेष जांच दल से कराने की मांग की गई है। 
 एक गैर सरकारी संगठन ने उड़ीसा हाईकोर्ट के रिटायर्ड जज आईएम कुद्दुसी और अन्य लोगों के खिलाफ सीबीआई की ओर से दर्ज एफआईआर को आधार बनाते हुए यह याचिका दायर की है। कुद्दुसी पर आरोप है कि अन्य लोगों के साथ मिलकर उन्होंने मेडिकल कॉलेजों को सुप्रीम कोर्ट से राहत दिलाने के नाम पर रिश्वत ली थी। याचिकाकर्ता की मांग है कि इस मामले की रिटायर्ड सुप्रीम कोर्ट जज की निगरानी में एसआईटी से जांच हो, साथ ही सुप्रीम कोर्ट के पांच वरिष्ठतम जज भी इस मामले की सुनवाई करें, जिसमें मेडिकल कॉलेजों को मान्यता देने संबंधी याचिकाओं पर सुनवाई कर चुके जज शामिल न हों। सुप्रीम कोर्ट इस याचिका पर मंगलवार को फैसला देगा।
