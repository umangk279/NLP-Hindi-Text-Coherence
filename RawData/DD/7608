डोनाल्ड ट्रंप प्रशासन के वरिष्‍ठ अधिकारी डेविड मालपास को विश्‍व बैंक का नए अध्‍यक्ष बना दिया गया। वह फिलहाल वित्त विभाग में अंतरराष्ट्रीय मामलों के उप मंत्री है। उनका कार्यकाल नौ अप्रैल से पांच साल के लिये होगा। 
अमेरिका के वित्‍त विभाग के वरिष्‍ठ अधिकारी डेविड मालपास विश्‍व बैंक के नए अध्‍यक्ष होंगे। विश्‍व बैंक के कार्यकारी बोर्ड ने 63 वर्ष के मालपास को पांच वर्ष के कार्यकाल के लिए बैंक के 13वें अध्‍यक्ष के रूप में चयन किया। विश्वबैंक के कार्यकारी बोर्ड ने आम सहमति से मालपास का अध्यक्ष के रूप में चयन किया। वह फिलहाल वित्त विभाग में अंतरराष्ट्रीय मामलों के उप मंत्री है। उनका कार्यकाल नौ अप्रैल से पांच साल के लिये होगा। गौरतलब है कि सभी 13 अध्यक्ष अमेरिकी हैं। विश्वबैंक का अध्यक्ष अंतरराष्ट्रीय पुनर्निर्माण एवं विकास बैंक (आईबीआरडी) तथा अंतरराष्ट्रीय विकास संघ (आईडीए) के निदेशक मंडल के अध्यक्ष होते हैं।
