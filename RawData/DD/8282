शहरों की भागम भागम जिंदगी के बीच ,दिन रात निगेटिव ख़बरों के बौछार के बीच कभी दिल को सकून लगने वाली चीजें कम ही दिखाई देती है । लेकिन  गुरुग्राम के सिलोखरा गांव की हलचल एक नए भारत की कहानी कहती है। शहर के ऑटो चालक ,माली ,गार्ड ,रेडी -पटरी वाले परिवरो के सपनो की  बुनियाद यह विश्वास है कि सिर्फ शिक्षा से जीवनस्तर बेहतर हो सकते हैं.  
दिल्ली से सटे गुरुग्राम के एक निजी स्कूल ने अलग ही पहल शुरू कर दी है गुरुग्राम के लोटस पेटल फाउंडेशन के स्कूल ने गुरु ग्राम के आसपास के सभी गरीब और बेसहारा बच्चों को मुफ्त दाखिला देकर पढ़ाई करवाना और इन बच्चों को किसी अच्छे मक़ाम पर पहुँचाने का काम किया है. यह स्कूल गुरुग्राम के सेक्टर 41 में बना है जो पिछले 5 साल से लगातार गरीब बच्चों को पढ़ा रहा है। स्कूल की खासियत यह है कि स्कूल में आने वाले सभी बच्चों के लिए मिड डे मील, खेल- कूद, किताबें और अच्छे क्लासरूम उपलब्ध हैं. जहां बच्चों को शिक्षा के साथ साथ व्यवहार कुशल भी बनाया जा रहा है.
 यहां आने वाले सभी छात्र और छात्राएं गरीब परिवारों से हैं जिसमें किसी के माता-पिता चाय बेचते हैं तो किसी के माता पिता किस फैक्ट्री में काम करते हैं. कई बच्चे तो खुद मोमो बेचने या मूंगफली का ठेला लगाने का काम करते थे. इन बच्चों को गुरुग्राम के अंदर एक प्राइवेट स्कूल जैसी बेहतर सुविधाएं मिलना सचमुच काफी कठिन था, मगर लोटस पेटल फाउंडेशन के स्कूल ने गुरुग्राम के उन बच्चों का सपना भी सच करने का  काम किया है   जो बच्चे सोचते हैं कि उन्हें बड़े होकर आईएएस डॉक्टर या फिर इंजीनियर बनना है
यहां आने वाले हर बच्चा बेहद खुश और अपने आप को गुरुग्राम के  महंगे प्राइवेट स्कूलों में पढ़ने वाले बच्चों से अलग मानता है यहां के बच्चों का मानना है कि यहां वह सुविधाएं मिलती हैं जो एक प्राइवेट स्कूलों में भी नहीं मिलती जैसे खेल, खाना सभी चीजें मुफ्त मिलती है .यहां पढ़ने वाला कोई बच्चा इंजीनियर बनना चाहता है तो कोई डॉक्टर. कई बच्चे तो यहां से निकलने के बाद अच्छी-अच्छी जगहों पर आज कार्यरत भी है. शहरों के पब्लिक स्कूल की चमक दमक के सामने गरीब बच्चों के इस इंग्लिश स्कूल ने दिखाया है कि शिक्षा सिर्फ आदर्श हो सकती है व्यवसाय नहीं।
देश बदल रहा है और इसकी तस्वीर गुरुग्राम के इस गली न 5 में स्थित लोटस पेटल स्कूल के गरीब बच्चों के चेहरे पर झलकते आत्मविश्वास से साफ़ देखी जा सकती है। कम्प्यूटर और साइंस लैब में एक नया इतिहास रचने को आतुर ये बच्चे एक नए भारत के निर्माण की ओर इशारा कर रहे हैं.
