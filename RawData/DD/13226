भारतीय मूल के गणितज्ञ अक्षय वेंकटेश को फील्ड्स मेडल के सम्मान से नवाजा गया है, जिसे गणित के क्षेत्र का नोबल पुरस्कार माना जाता है. 
रियो डी जनेरियो में बुधवार को गणितज्ञों की अंतरराष्ट्रीय कांग्रेस में 36 साल के वेंकटेश को ये पुरस्कार दिया गया. चार साल में एक बार फील्ड्स मेडल 40 साल से कम उम्र के उभरते हुए गणितज्ञ को दिया जाता है. वेंकटेश स्टैनफोर्ड विश्वविद्यालय में प्रोफेसर हैं. वह यह पुरस्कार जीतने वाले भारतीय मूल के दूसरे शख्स हैं. उनसे पहले 2014 में मंजुल भार्गव भी यह पुरस्कार जीत चुके हैं.
अक्षय का जन्म नई दिल्ली में हुआ था. जब वे दो साल के थे तभी उनके माता-पिता ऑस्ट्रेलिया में बस गए. अक्षय इस समय स्टैनफोर्ड यूनिवर्सिटी में प्रोफेसर हैं.
