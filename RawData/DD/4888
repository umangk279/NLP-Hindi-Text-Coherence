मध्यप्रदेश में होशंगाबाद में कार हादसे में नेशनल लेवल के 4 हॉकी खिलाड़ियों की मौत, 3 घायल, डीएम ने दिए जांच के आदेश।  
मध्यप्रदेश में NH 69 पर होशंगाबाद-इटारसी के बीच एक भीषण सड़क हादसे में राष्ट्रीय स्तर के चार हॉकी खिलाड़ियों की मौत हो गई। दुर्घटना में तीन लोग घायल हुए हैं, जिनका इलाज चल रहा है। मृत खिलाड़ियों के नाम हैं- शाहनवाज खान, आदर्श हरदुआ, आशीष लाल और अनिकेत।
पुलिस के मुताबिक कार में सवार सभी 7 खिलाड़ी मध्यप्रदेश हॉकी अकाडमी से संबंधित थे और ध्यानचंद हॉकी टूर्नामेंट खेलने होशंगाबाद पहुंचे थे। 
बताया जा रहा है कि इटारसी की ओर जाते समय उनकी कार बेकाबू होकर पेड़ से टकरा गई, जिसमें चार लोगों की मौत हो गई। होशंगाबाद डीएम ने मामले की जांच के आदेश दिए हैं।
