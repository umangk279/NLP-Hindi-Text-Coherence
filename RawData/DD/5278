चीन ओपन बैडमिंटन टूर्नामेंट से बाहर हुई सत्विकसाईराज रंकीरेड्डी और चिराग शेट्टी की जोड़ी. जापान के ताकेशी कामुरा और केगो सोनोडा की जोड़ी से सीधे गेम में हारकर हुई बाहर. 
सत्विकसाईराज रंकीरेड्डी और चिराग शेट्टी की भारतीय पुरूष युगल जोड़ी बृहस्पतिवार को यहां जापान के ताकेशी कामुरा और केगो सोनोडा की जोड़ी से सीधे गेम में हारकर चीन ओपन बैडमिंटन टूर्नामेंट से बाहर हो गयी। विश्व रैंकिंग में 15वें स्थान पर काबिज सत्विक-चिराग की जोड़ी को 33 मिनट तक चले दूसरे दौर के मैच में चौथी वरीयता प्राप्त जोड़ी से 19-21 8-21 से हार मिली। यह दूसरी बार है जब सत्विक और चिराग की जोड़ी इस साल कामुरा और सोनाडा से पराजित हुई है। उन्हें विश्व रैंकिंग में चौथे नंबर पर काबिज इस जापानी जोड़ी से जुलाई में जापान ओपन में हार का सामना करना पड़ा था।
