राष्ट्रपति राम नाथ कोविंद ने रविवार को महाराष्ट्र के ठाणे में 'आर्थिक लोकतंत्र सम्मेलन' का उद्घाटन किया. 
इस सम्मेलन का आयोजन 'रामभाऊ महाल्गी प्रबोधि‍नी' द्वारा युवा उद्यमियों और स्वनियोजित व्यक्तियों के लिए एक मंच तैयार कर उन्हें प्रोत्साहित करने, नेटवर्किंग और परामर्श प्रदान करने के उद्देश्य से किया गया.
युवा उद्यमियों को संबोधित करते हुए राष्ट्रपति ने उनसे अह्वान किया कि मुंबई और उसके आसपास का क्षेत्र उद्यम का क्षेत्र है. उन्होंने युवा उद्यमियों से इसका लाभ उठाने को कहा.
राष्ट्रपति राम नाथ कोविंद ने कहा कि सरकार सबका साथ-सबका विकास कार्यक्रम के तहत कई योजनाएं चला रही है, जिसका लाभ लोगों तक पहुंच रहा है.
