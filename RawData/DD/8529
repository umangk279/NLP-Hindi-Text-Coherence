 'शिष्टाचार भेंट' को लेकर भ्रम फैलाने के लिए गोवा के मुख्यमंत्री मनोहर पर्रिकर ने कांग्रेस अध्यक्ष राहुल गांधी को खत लिखकर की आलोचना। कहा, पांच मिनट की मुलाकात को लेकर राहुल फैला रहे हैं झूठ। बीजेपी अध्यक्ष अमित शाह ने भी  राहुल को लिया आड़े हाथों 
गोवा के मुख्यमंत्री मनोहर पर्रिकर ने राहुल गांधी पर शिष्टाचार के नाते उनसे की गई मुलाकात को तुच्छ राजनीतिक फायदे के लिये इस्तेमाल करने का आरोप लगाया है । पर्रिकर ने राहुल गांधी को एक खत लिखा है जिसमें उन्होंने कहा कि राहुल गांधी के साथ मेरी पांच मिनट की मुलाकात में राफेल सौदे का कोई जिक्र नहीं किया गया था ,बीमार व्यक्ति का कुशलक्षेम जानने के नाम पर राहुल गांधी ने राजनीति की है।
 वहीं पर्रिकर के बाद भाजपा अध्यक्ष अमित शाह ने ट्वीट किया और लिखा- ....... "प्रिय राहुल आपने एक ऐसे आदमी के नाम पर झूठ बोला है, जो बीमारी से लड़ रहे हैं. ये दिखाता है कि आप कितने असंवेदनशील है "
