कोयला घोटाला मामले में सीबीआई की विशेष अदालत ने मधु कोड़ा, पूर्व कोयला सचिव एच सी गुप्ता, झारखंड के पूर्व मुख्य सचिव एच के बसु और कोड़ा के सहयोगी विजय जोशी को 3-3 साल की सज़ा सुनाई।  
सीबीआई की विशेष अदालत ने कोयला घोटाला मामले में मधु कोड़ा, पूर्व कोयला सचिव एच सी गुप्ता, झारखंड के पूर्व मुख्य सचिव ए के बसु और कोड़ा के सहयोगी विजय जोशी को 3-3 साल की सज़ा सुनाई है। इसके अलावा अदालत ने कोड़ा पर 25 लाख रूपये का जुर्माना भी लगाया।
एचसी गुप्ता को जुर्माने के बतौर एक लाख रुपये देने का आदेश दिया गया है। विसुल कंपनी पर 50 लाख का जुर्माना लगाया गया है। 13 दिसंबर को कोर्ट ने इन सभी लोगो को दोषी करार दिया था। इसके अगले दिन इनकी सज़ा पर बहस हुई, जिसमें मधु कोड़ा और उनके साथी अभियुक्तों ने विभिन्न कारणों से सज़ा में रियायत देने की अपील की थी।
वहीं भाजपा नेता संबित पात्रा ने आज कांग्रेस पर हमला बोलते हुए कहा कि 12 से 14 लाख करोड़ की जो लूट कांग्रेस के समय में हुआ था आज उसी का नतीजा है कि झारखंड़ के पूर्व सीएम को कोर्ट ने तीन साल की सजा दी है। 
