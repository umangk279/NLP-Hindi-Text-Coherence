दिल्ली में बुधवार को गंगा सफाई अभियान से जुड़े कार्यक्रम का जल संसाधन और गंगा संरक्षण मंत्री नितिन गडकरी ने उद्घाटन किया. इस कार्यक्रम में वित्त मंत्री अरुण जेटली, केंद्रीय मंत्री धर्मेंद्र प्रधान और सेंसर बोर्ड के अध्यक्ष प्रसून जोशी समेत कई लोग शामिल हुए. 
इस मौके पर नितिन गडकरी ने कहा कि सरकार ने नमामि गंगे समेत 80 से अधिक परियोजनाओं पर काम किया है. गडकरी ने कहा कि गंगा देश की अर्थव्यवस्था के लिए बेहद जरूरी है.
वित्त मंत्री अरुण जेटली ने कहा कि 2014 से अब तक देश में सड़कों और राष्ट्रीय राजमार्गों का जाल बिछ गया है. अरुण जेटली ने यहां 1 लाख रुपये स्वच्छ गंगा कोष में दिए.
इस कार्यक्रम में पेट्रोलियम मंत्री धर्मेंद्र प्रधान ने कहा कि देश के संसाधनों का उपयोग गंगा की सफाई के लिए होना चाहिए क्योंकि इसका फायदा पूरे देश को मिलेगा.
