कोलंबो टेस्ट में भारत ने चौथे दिन ही श्रीलंका पर जीत दर्ज कर ली, भारत ने ये मैच एक पारी और 53 रनों से जीता। इसके साथ ही भारत ने तीन मैचों की श्रृंखला में 2-0 से कब्जा जमा लिया है। 
 भारत ने श्रीलंका को कोलंबो टेस्ट में चौथे दिन ही एक पारी और 53 रन से हरा दिया है।  दूसरे टेस्ट मैच के चौथे दिन फॉलोऑन खेलते हुए श्रीलंका अपनी दूसरी पारी में 386 रन पर सिमट गई ।
इससे पहले तीसरे दिन के स्कोर 2 विकेट पर 209 रन से आगे खेलते हुए श्रीलंका को तीसरा झटका नाइटवॉचमैन मलिंडा पुष्पाकुमारा के रूप में लगा। जिन्हे अश्विन ने 16 पर बोल्ड किया। दिनेश चांदीमल के रूप में चौथा विकेट सामने आया जिन्हे रविंद्र जड़ेजा ने 2 पर रहाणे के हाथों कैच करवाया। 
करूनारत्ने और एंजेलो मैथ्यूज़ के बीच 69 रन की साझेदारी सामने जरूर आई लेकिन करूनारत्ने के 141 के स्कोर पर आउट होते ही ये पार्टनरशिप भी खत्म हो गई। एंजेलो मैथ्यूज़ भी 36 पर जड़ेजा की गेंद पर साहा को कैच थमा बैठे। सातवां विकेट दिलरूवान परेरा का गिरा। परेरा को भी जड़ेजा ने ही आउट किया।
डिसिल्वा को भी 17 रन पर जडेजा ने ही पवेलियन की राह दिखाई।आखिरी विकेट के रूप में फर्नांडो 1 रन बनाकर अशिवन का शिकार बनेभारत ने अपनी पहली पारी में 622 रन बनाए थे। रवींदिर जडेजा ने इस मैच में 5 विकेट चटकाए
