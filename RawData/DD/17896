आतंकवाद के मसले पर पाकिस्तान विश्व बिरादरी के सामने बेनकाब कर अमेरिका ने पाक को आतंकियों का 'सुरक्षित पनाहगाह' बताया है। 'कंट्री रिपोर्ट ऑन टेररिज्म' में पाक आतंकियों के लिए सुरक्षित जगह--लश्कर-ए-तैयबा,जैश-ए-मोहम्मद पाक जमीं से संचालित कर रहे है।  आतंकी गतिविधियां --लश्कर पाक जमीं से ही धन की उगाही में लिप्त है--यूएन आतंकी घोषित होने के बावजूद हाफिज पाक में रैलियां कर रहा है। 
 अमेरिका ने आतंकवाद के मसले पर एक बार फिर पाकिस्तान को बेनकाब कर दिया है। अमेरिका की स्टेट रिपोर्ट में दावा किया है कि पाकिस्तान आतंकवादियों को पनाह देने का काम करता है। अमेरिका ने अपनी वार्षिक 'कंट्री रिपोर्ट ऑन टेररिज्म' में दावा किया गया है कि पाकिस्तान आतंकियों के लिए सुरक्षित जगह है। यानी पाकिस्तान अपनी धरती पर न सिर्फ आतंकवादियों को पनाह देता है, बल्कि वहां आतंकियों को ट्रेनिंग दी जाती है। रिपोर्ट में दावा किया गया है कि लश्कर-ए तैयबा और जैश-ए मोहम्मद जैसे संगठनों से जुड़े आतंकियों को ट्रेनिंग दी जाती है। 
इसके अलावा पाकिस्तान ने लश्कर-ए तैयबा और जैश-ए मोहम्मद जैसे आतंकी समूहों के खिलाफ कोई एक्शन नहीं लिया। जबकि ये संगठन पाकिस्तान में लगातार आतंकियों को ट्रेनिंग दे रहे हैं। अमेरिकी स्टेट डिपार्टमेंट ने बताया कि पाकिस्तान में लश्कर-ए तैयबा पर प्रतिबंध होने के बावजूद उसके सहयोगी संगठन जमात-उद दावा और फलह-ए इंसानियत फाउंडेशन खुलेआम पाकिस्तान में फंड इकट्ठा कर रहे हैं। 
अमेरिका ने ये भी कहा है कि लश्कर के हाफिज सईद को यूनाइटेड नेशंस ने आतंकी घोषित किया। बावजूद इसके वो पाकिस्तान की धरती पर सार्वजनिक रैलियां कर रहा है. हाफिज सईद ने फरवरी 2017 में भी रैली को संबोधित किया। इस रिपोर्ट में ये भी कहा गया है कि भारत लगातार आतंकवाद से पीड़ित है।
पाकिस्तानी आतंकवादी भारत में हमले कर रहे हैं. इसके अलावा रिपोर्ट में भारत के दावों का भी जिक्र किया गया है। रिपोर्ट में कहा गया है कि भारतीय एजेंसियां जम्मू-कश्मीर में क्रॉस बॉर्डर आतंकी हमलों को लेकर पाकिस्तान पर आरोप लगाती रही हैं। पंजाब के पठानकोट में एयरबेस पर हमला किया गया। रिपोर्ट में कहा गया कि भारतीय एजेंसियों ने इस हमले के लिए जैश-ए मोहम्मद को जिम्मेदार बताया। इस हमले के बाद भारत ने अमेरिका से आतंकवाद के खिलाफ मदद मांगी और जानकारी भी साझा की। रिपोर्ट में ये भी कहा गया है कि पाकिस्तान सरकार अफगान तालिबान और हक्कानी जैसे आतंकी समूहों के खिलाफ कोई कार्रवाई नहीं करता है।   
