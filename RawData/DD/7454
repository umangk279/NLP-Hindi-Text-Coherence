ग्रेटर नोएडा के 26 वर्षीय रामवीर तंवर से, जिन्होंने तालाबों को पुनर्जीवित करने के लिए एक बहुराष्ट्रीय कंपनी की नौकरी छोड़ दी । पिछले पांच वर्षों में उन्होंने दस तालाबों को बचाया है ।  
26 साल के ऐसे इंजीनियर से जिन्होंने अपने आस पास के तालाबों की सफाई और उनके पुनर्जीवन के लिए एमएनसी की हाई प्रोफाइल नौकरी छोड़ दी । साथ ही पानी की कमी की समस्या से लड़ने के लिए गांवों में लगातार जल सरंक्षण जागरूकता का अभियान भी चला रहे हैं । बचपन से ही पानी की बर्बादी को गौर करते आये रामवीर ने कॉलेज दिनों के दौरान ही पानी के उपयोग को लेकर लोगों को सचेत करना शुरू कर दिया था.
जल सरंक्षण जागरूकता पैदा करने के लिए रामवीर जल-चौपाल नाम से जनसभाओं का आयोजन करते हैं. उनके प्रयासों को देखते हुए प्रशासन भी समय समय पर उनको सहयोग प्रदान करता है.
तालाबों को सरल और लागत प्रभावी तरीकों से साफ करना और फिर स्थानीय किसानों को मछलीपालन करने के लिए प्रोत्साहित करना उनका मुख्य उद्देश्य होता है. नियमित बैठकें करने के बाद तंवर ग्राम प्रधानों को समझाने में भी सक्षम हुए हैं, जो स्थानीय लोगों को जल संरक्षण में भाग लेने के लिए प्रोत्साहित करते हैं ताकि वे लोग भावनात्मक रूप से इससे जुड़ा महसूस कर सकें। 
