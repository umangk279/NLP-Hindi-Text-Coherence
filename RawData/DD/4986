वित्त मंत्री निर्मला सीतारमण आज नई दिल्ली में राष्ट्रीय ई-आकलन केंद्र का उद्घाटन करेंगी. इस नई प्रणाली से करदाताओं को रजिस्टर्ड ई-मेल और वेब पोर्टल www.incometaxindiaefiling.gov.in पर रजिस्टर्ड खातों पर नोटिस मिलेगा. 
राष्ट्रीय ई-आकलन केंद्र के उद्घाटन से रजिस्टर्ड मोबाइल पर तुरंत मैसेज की भी सुविधा मिलने लगेगी. इन मैसेज में मुद्दों का जिक्र होगा जिसके आधार पर मामले को जांच के लिए चुना गया है.
करदाता को यह सुविधा होगी कि वह नोटिस का जवाब अपनी सुविधानुसार अपने घर या दफ्तर से दे सके और उसे संबंधित वेब पोर्टल पर अपलोड कर उसे ई-मेल के जरिए राष्ट्रीय ई-आकलन केंद्र को भेज सकते हैं.
वित्त मंत्रालय के मुताबिक, राष्ट्रीय ई-आकलन केंद्र से बेहतर करदाता सेवा, प्रधानमंत्री के 'डिजिटल इंडिया' के लक्ष्य के तहत करदाताओं की शिकायतों में कमी लाने और कारोबार को आसान बनाने में मदद मिलेगी.
