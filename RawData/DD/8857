बसपा प्रमुख मायावती ने मध्यप्रदेश औऱ राजस्थान की नवगठित सरकारों को दिया झटका। कहा, अगर उसके कार्यकर्ताओं के खिलाफ मुकदमे वापस नहीं लिए गए, तो बसपा दोनों राज्यों की सरकारों को समर्थन देने पर फिर सोचेगी। 
मध्यप्रदेश और राजस्थान में सरकार बनाने के लिए समर्थन देने के बाद बसपा प्रमुख मायावती ने कांग्रेस को समर्थन वापसी की धमकी दे दी है। बसपा प्रमुख ने कहा कि भारत बंद के दौरान दोनों राज्यों में बसपा कार्यकर्ताओं के खिलाफ दर्ज मुकदमे वापस लिए जाएं। मायावती ने चेतावनी देते हुए कहा कि अगर ऐसा नहीं होता है तो पार्टी दोनों राज्यों की सरकारों को दे रहे समर्थन पर दोबारा विचार करेगी।
