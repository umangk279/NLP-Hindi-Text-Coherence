उपराष्ट्रपति एम वेंकैया नायडू ने नई दिल्ली में ‘लोकतंत्र के स्वर - दूसरा खंड’ और ‘द रिपब्लिकन एथिक - वॉल्यूम 2’ पुस्तकों का विमोचन किया. उपराष्ट्रपति ने साथ ही दोनों पुस्तकों के ई-बुक संस्करण का भी विमोचन किया. 
ये दोनों पुस्तकें राष्ट्रपति रामनाथ कोविन्द के कार्यकाल के दूसरे वर्ष के दौरान 95 संबोधनों का संकलन हैं. राष्ट्रपति कोविन्द के चयनित भाषणों के प्रसार के लिए सूचना और प्रसारण मंत्रालय के तहत पब्लिकेशन डिविजन ने इन पुस्तकों का प्रकाशन किया है.
सूचना और प्रसारण मंत्री प्रकाश जावडेकर तथा सामाजिक न्याय और आधिकारिता मंत्री थावरचंद गहलोत इस मौके पर मौजूद रहे.
इन भाषणों में राजनयिक दृष्टिकोण से लेकर कुशल प्रशासन, गुणवत्तापूर्ण शिक्षा से उत्कृष्टता के लक्ष्य और सशस्त्र सेनाओं के हित से लेकर संविधान की मूल आत्मा तक व्यापक राष्ट्रीय जीवन से जुड़े विभिन्न मुद्दों का उल्लेख है.
