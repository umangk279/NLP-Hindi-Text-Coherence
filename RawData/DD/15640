हिमाचल, जम्मू कश्मीर में ठंड से जनजीवन प्रभावित, राजधानी दिल्ली में भी आज घना कोहरा छाया है।   
उत्तर भारत में शीतलहर का प्रकोप जारी है। मैदानी क्षेत्रों में कोहरे की घनी चादर छायी हुई है जिससे हवाई, रेल और सड़क यातायात प्रभावित हुआ है। उत्तर प्रदेश, उत्तराखंड, बिहार, हरियाणा पंजाब, राजस्थान समेत लगभग समूचे उत्तर भारत में ठंड बड़ गई है। राजधानी दिल्ली में कल के मुकाबले हालात कुछ बेहतर हुए हैं, लेकिन कोहरा आज भी छाया है। 
रेल सेवाओं पर भी उत्तर रेलवे के प्रवक्ता के अनुसार कम दृश्यता के चलते 64 ट्रेन विलंब से चल रही हैं,  24 ट्रेनों के समय में बदलाव किया गया है और 20 ट्रेनें रद्द की गईं है। वहीं कोहरे में थोड़ी राहत मिलने से दिल्ली के इंदिरा गांधी अंतरराष्ट्रीय हवाई अड्डे से उड़ानों का परिचालन सुचारू रूप से चल रहा है। कल 150 से अधिक उड़ानें विलंबित हुईं थीं, करीब 50 के मार्ग बदले गए और 20 उड़ानों को रद्द करना पड़ा था।
