लोकसभा चुनाव के सातवें और आखिरी दौर के लिए राजनैतिक दलों ने अपनी पूरी ताकत झोंक दी है। जहां एक तरफ प्रधानमंत्री नरेंद्र मोदी आज उत्तर प्रदेश में, कांग्रेस अध्यक्ष राहुल गांधी मध्य प्रदेश में चुनाव प्रचार करेंगे तो वहीं दूसरी ओर बसपा प्रमुख मायावती बिहार में चुनावी रैली करेंगी।   
लोकसभा चुनाव अब अपने आखिरी पड़ाव की ओर बढ़ रहे हैं। सातवें और आखिरी दौर के लिए सभी राजनैतिक दलों के नेताओं ने जी जान लगा दी है। मौसम से बेपरवाह सभी नेता मतदाताओं को लुभाने के लिए तमाम जनसभाएं कर रहे हैं। प्रधानमंत्री नरेंद्र मोदी आज उत्तर प्रदेश के राबर्ट्स गंज और गाज़ीपुर में चुनावी रैलियां करेंगे।
छठे चरण में करीब 10 करोड़ 16 लाख मतदाता अपने मताधिकार का इस्तेमाल करेगें, रविवार को जिन सीटों पर वोटिंग होनी है उनमें से 44 पर बीजेपी ने पिछली बार जीत दर्ज की थी, इस लिहाज से भाजपा के लिये ये दौर चुनौतीपूर्ण रहेगा 
— दूरदर्शन न्यूज़ (@DDNewsHindi) 
भाजपा अध्यक्ष अमित शाह भी आज पटना साहिब लोकसभा सीट के लिए अपनी पार्टी का प्रचार करेंगे और एक रोड शो भी करेंगे। इसके अलावा वे झारखंड के हीरनपुर में भी एक चुनावी रैली करेंगे।
लोकसभा चुनाव के सातवें और आखिरी दौर के लिए राजनैतिक दलों ने झोंकी पूरी ताकत, प्रधानमंत्री 
— दूरदर्शन न्यूज़ (@DDNewsHindi) 
 बसपा प्रमुख मायावती भी आज बिहार के सासाराम और बक्सर में चुनावी जनसभाओं को संबोधित करेंगी। कांग्रेस अध्यक्ष राहुल गांधी आज मध्यप्रदेश के शुजालपुर, धार और खरगौन में चुनावी रैलियों को संबोधित करेंगे।
