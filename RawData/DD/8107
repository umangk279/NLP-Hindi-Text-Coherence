कप्तान विराट कोहली (116) के शतक के बाद गेंदबाजों के दमदार प्रदर्शन की बदौलत भारत ने सीरीज के दूसरे वनडे में ऑस्ट्रेलिया को 8 रन से हरा दिया। नागपुर के वीसीए स्टेडियम में टॉस जीतकर ऑस्ट्रेलिया ने भारत को पहले बल्लेबाजी के लिए आमंत्रित किया और मेजबान टीम 250 रन पर ऑलआउट हो गई। इसके बाद ऑस्ट्रेलियाई टीम 49.3 ओवर में 242 रन ही बना सकी। इस जीत के साथ टीम इंडिया ने 5 मैचों की इस सीरीज में 2-0 की बढ़त बना ली। भारत की यह वनडे में ओवरऑल 500वीं जीत रही।    
भारत ने ऑस्ट्रेलिया के ख़िलाफ़ नागपुर में खेले गए दूसरे वनडे मुक़ाबले को 8 रन से अपने नाम कर लिया।ऑस्ट्रेलिया को जीत के लिए 251 रन की ज़रूरत थी लेकिन टीम 242 रन पर सिमट गई।ऑस्ट्रेलिया की ओर से सबसे ज्यादा 52 रन मार्कस स्टोएनिस ने बनाए।इस जीत के साथ ही भारत ने 5 मैच की सीरीज़ में 2-0 की बढ़त बना ली है।ऑस्ट्रेलिया का पहला विकेट ऐरॉन फिंच के रूप में गिरा जबकि दूसरा उस्मान ख्वाजा के तौर पर।फिंच का विकेट कुलदीप यादव ने लिया,फिंच 37 रन बनाकर आउट हुए, तो ख्वाजा को 38 के स्कोर पर केदार जाधव ने पवैलियन की राह दिखाई।कंगारू टीम को तीसरा झटका शॉन मार्श के रूप में लगा जो 16 के स्कोर पर आउट हुए।ग्लेन मैक्सवेल रन बनाने में नाकाम रहे और 4 पर उन्हे कुलदीप यादव ने आउट किया।कुलदीप यादव ने भारत को छठी सफलता दिलाई जिन्होने एलेक्स कैरी को 22 पर बोल्ड किया।इसके बाद नियमित अंतराल पर ऑस्ट्रेलियाई टीम अपने विकेट गंवाती रही।
इससे पहले  ऑस्ट्रेलिया ने टॉस जीतकर पहले गेंदबाज़ी का फैसला किया। भारत की शुरुआत खराब रही और रोहित शर्मा  बिना खाता खोले  पैट कमिन्स का शिकार बने। शिखर धवन  21 रन बनाकर एलबीडब्लू हुए। अंबाति रायडू 18 रन बनाकर आउट हुए। इसके बाद कप्तान विराट कोहली और विजय शंकर के बीच अच्छी साझेदारी देखने को मिली। विराट कोहली ने अपना 40वां शतक पूरा किया। विजय शंकर दुर्भाग्यशाली रहे और 46 रन बनाकर रन आउट हो गए। इसके बाद और कोई बल्लेबाज़ कुछ खास नहीं कर सका। भारतीय टीम 48.2 ओवर में 250 रन बनाकर आउट हो गई। कोहली ने टीम के लिए सर्वाधिक 116 रन बनाए। 5 मैच की सीरीज़ में भारत 1-0 से आगे है। हैदराबाद में खेला गया पहला मैच भारत ने 6 विकेट से जीता था।
