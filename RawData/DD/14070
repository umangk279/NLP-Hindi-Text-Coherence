अफगानिस्तान में दो आतंकी घटनाओं में 6 पुलिसकर्मियों समेत 12 लोगों की मौत। दश्त ए बर्ची में तालिबान हमले में 6 पुलिसकर्मी मरे, वहीं जलालाबाद में सरकारी दफ्तर पर हमले में 6 नागरिकों की हुई मौत। 
अफगानिस्तान में कल दो अलग-अलग शहरो में हुई आतंकी घटनाओं में 6 पुलिसकर्मियों समेत 12 लोगों की मौत हो गई हैं। पहला हमला दश्त ए बर्ची जिले में हुआ। यहां तालिबान के कुछ आतंकियों ने सुरक्षाबलों के मुख्यालय पर हमला किया । इसमें 6 पुलिसकर्मियों मारे गए। हालांकि, जवाबी कार्रवाई में सैनिकों ने भी 10 आतंकियों को मार गिराया। वहीं, दूसरा हमला जलालाबाद स्थित एक सरकारी दफ्तर पर हुआ। इस हमले में 6 नागरिकों के मारे जाने की खबर है। 20 से ज्यादा लोग जख्मी बताए गए हैं।
