केरल में नीपाह वायरस से मरने वालों की तादाद बढ़कर 11 हो गई है। हालांकि वायरस के खतरे को देखते हुए दिल्ली-एनसीआर समेत जम्मू-कश्मीर, गोवा, राजस्थान, गुजरात और तेलंगाना में अलर्ट जारी कर दिया गया है।  
साथ ही सरकार ने कहा है कि हालात नियंत्रण में है और डरने की नहीं बल्कि लोगों को जागरुक करने की जरुरत है। केरल राज्य सरकार ने भी कल उच्च स्तरीय बैठक कर हालात की समीक्षा की। राज्य सरकार ने निगरानी बढाने के आदेश दिए हैं और मुख्य सचिव की अध्यक्षता में एक निगरानी समिति भी बना दी गयी है । बीमारी से निपटने के लिए एक एंटी वायलर दवा का वितरण प्रभावी क्षेत्रों में करने के आदेश दिए गए हैं । कोझीकोड में आज एक सर्वदलीय बैठक बुलायी गयी है । 
