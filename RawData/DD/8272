प्रधानमंत्री नरेंद्र मोदी ने कहा कुंभ का समागम स्प्रिचुअल इंस्पिरेशन के साथ सोशल रिफॉर्मेशन का हिस्सा भी है। पीएम ने अन्य देशों के प्रतिनिधियों को अगामी आम चुनाव में लोकतंत्र के उत्सव को देखने के लिए  भी आमंत्रित किया। 
प्रधानमंत्री नरेंद्र मोदी ने आज 181 देशों के प्रवासियों से नई दिल्ली में मुलाकात की। ये वो प्रतिनिधि थे जिन्होंने प्रयागराज में आयोजित कुंभ में हिस्सा लिया। इस मौके पर पीएम मोदी ने प्रतिनिधियों से मुलाकात की और उनके साथ एक समूह फोटो भी खिंचवाई।
कार्यक्रम को संबोधित करे हुए प्रधानमंत्री मोदी ने प्रवासी भारतीयों से अपने देश वापस लौटने पर उनसे कुंभ के बारे में बताने की अपील की। उन्होंने कहा कि कुंभ प्रबंधन की पढ़ाई के लिए केस स्टडी हो सकता है।
प्रधानमंत्री नरेंद्र मोदी ने आने वाले चुनाव में प्रवासी भारतीयों से लोकतंत्र के उत्सव को देखने की अपील की। प्रधानमंत्री नरेंद्र मोदी ने कहा कि भारत अब पर्यटन का केंद्र बनता जा रहा है। उन्होंने कहा कि लोगों को अब शांति की तलाश है और इसलिए बड़ी संख्या में लोग भारत की तरफ देख रहे हैं।
