सेरेना विलियम्स पर 17 हजार डॉलर का जुर्माना, यूएस ओपन के फाइनल में सेरेना ने चेयर अंपायर से बहस की थी 
यूएस ओपन के फाइनल में अंपायर से बहस और खेल नियमों का उल्लंघन करने पर सेरेना विलियम्स पर 17 हजार यूएस डॉलर का जुर्माना लगाया गया है। सेरेना पर 10 हजार डॉलर चेयर अंपायर से बहस करने पर 4 हजार डॉलर कोचिंग के उल्लंघन और 3 हजार डॉलर टेनिस रैकेट तोड़ने पर जुर्माना लगाया गया है। गौरतलब है कि यूएस ओपन के फाइनल में सेरेना ने चेयर अंपायर से विवाद किया था। इस मैच में जापान की 20 वर्षीया टेनिस खिलाड़ी नाओमी ओसाका ने सेरेना को सीधे सेटों में 6-2, 6-4 से हराकर अमेरिकी ओपन का खिताब जीता और सेरेना अपने 24वें ग्रैंड स्लैंम खिताब को जीतने से चूक गईं।
