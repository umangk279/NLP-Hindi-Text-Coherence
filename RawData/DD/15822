पाकिस्तान के बलूचिस्तान प्रांत के क्वेटा शहर में रविवार सुबह एक चर्च पर फिदायीन हमला किया गया. इस हमले में कम से कम 9 लोगों की मौत हो गई, जबकि 44 अन्य घायल हो गए हैं. 
जानकारी के मुताबिक क्रिसमस से पहले तैयारियों के लिए यहां ईसाई समुदाय के लोग एकत्रित हुए थे. यह हमला उस समय हुआ जब सभी लोग प्रार्थना कर रहे थे. दो फिदायीन हमलावर चर्च की पिछली दीवार फांदकर आए और खुद को उड़ा लिया. घटना के वक्त चर्च में 400 से ज्यादा लोग मौजूद थे. इनमें बड़ी संख्या में महिलाएं और बच्चे शामिल थे.
