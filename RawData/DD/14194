गन्ना किसानों के लिए एक अच्छी खबर है। सरकार ने किसानों को प्रोडक्शन लिंक्ड सब्सिडी के तहत साढ़े पांच रुपये प्रति क्विंटल की सब्सिडी देने का फैसला किया है। बुधवार को दिल्ली में हुई कैबिनेट की बैठक में यह फैसला लिया गया। 
इस फैसले के बाद कृषि मंत्रालय सीधे किसानों के खाते में प्रति क्विंटल पर 5.5 रुपये सब्सिडी देगा. इससे चीनी मिलों को भी राहत मिलेगी. गन्ना किसानों का चीनी मिलों पर बकाया बढ़कर 19 हजार करोड़ रुपये के करीब पहुंच गया है. यह अब तक का सर्वाधिक है. मिलों से समय पर भुगतान नहीं मिलने से गन्ना किसानों को भारी आर्थिक दिक्कत हो रही थी । 
