केरल गोल्ड स्मग्लिंग मामले में कोच्चि की विशेष एनआईए अदालत ने आरोपी स्वप्ना सुरेश और संदीप नायर को 21 अगस्त तक न्यायिक हिरासत में भेज दिया है. इससे पहले अदालत ने मामले के प्रमुख आरोपी सारिथ पीएस को 21 अगस्त तक के लिए न्यायिक हिरासत में भेज दिया. 
पांच जुलाई को तिरुअनंतपुरम अंतरराष्ट्रीय हवाई अड्डे पर सीमा शुल्क विभाग ने करीब 15 करोड़ की लागत वाली 30 किलोग्राम सोने की एक खेप को जब्त किया था. यह यूएई के महावाणिज्य दूतावास के एक राजनयिक के नाम एयर कार्गो के जरिए भेजा गया था.
एनआईए इस मामले में सारिथ, स्वप्ना सुरेश, संदीप नायर और फैजल फरीद पर केस दर्ज कर चुकी है. मामले के 13 आरोपितों को सीमा शुल्क विभाग ने, जबकि दो को एनआईए ने गिरफ्तार किया था.
