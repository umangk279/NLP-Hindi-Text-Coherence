आज राष्ट्रीय प्रेस दिवस के मौके पर प्रधानमन्त्री नरेंद्र मोदी ने बधाई देते हुए मीडिया के लोगों, विशेष रूप से संवाददाताओं और कैमरामैनों द्वारा विभिन्न समाचारों को प्रस्तुत करने के लिए किये जा रहे कड़े परिश्रम की सराहना की है।  
 प्रधानमन्त्री ने अपने संदेश में कहा कि जिनकी आवाज नहीं सुनी जाती है, उनकी समस्याओं को उजागर करने में मीडिया की भूमिका प्रशंसनीय है। पिछले तीन वर्षों में मीडिया ने स्वच्छ भारत मिशन को बहुत मजबूती प्रदान की है और स्वच्छता के संदेश को प्रभावी ढंग से आगे बढ़ाया है। उन्होंने कहा किस्वतंत्र प्रेस जीवन्त लोकतंत्र के लिए महत्वपूर्ण है। हम प्रेस की स्वतंत्रता और सभी रूपों में अभिव्यक्ति के प्रति पूरी तरह प्रतिबद्ध है।
