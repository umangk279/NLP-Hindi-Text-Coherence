बांग्लादेश की एक अदालत ने 28 साल पहले प्रधानमंत्री शेख हसीना के पारिवारिक आवास पर उनकी हत्या की कोशिश करने वाले 11 लोगों को बीस साल कैद की सजा सुनाई। साल 1989 में हसीना के घर पर बम विस्फोट किया गया था। सभी दोषी बांग्लादेश फ्रीडम पार्टी के सदस्य हैं। 
 बांग्लादेश की एक अदालत ने 28 साल पहले प्रधानमंत्री शेख हसीना के पारिवारिक आवास पर उनकी हत्या की कोशिश करने वाले 11 लोगों को बीस साल कैद की सजा सुनाई है. साल 1989 में हसीना के घर पर बम विस्फोट किया गया था। सभी दोषी बांग्लादेश फ्रीडम पार्टी (बीएफपी) के सदस्य हैं और उनमें से प्रत्येक पर अदालत ने 20,000 टका का जुर्माना लगाया है. बांग्लादेश के प्रथम राष्ट्रपति शेख मुजीबुर रहमान की हत्या में भी बीएफपी का ही हाथ था. रिपोर्ट के मुताबिक यह फैसला ढाका के फोर्थ एडिशनल मेट्रोपोलिटन सेशन्स जज की अदालत के न्यायाधीश मोहम्मद जहिदुल कबीर ने सुनाया. 
