अभिनेत्री से नेता बनी उर्मिला मातोंडकर ने कांग्रेस से इस्तीफ़ा दे दिया है. वह इसी साल मार्च में कांग्रेस में शामिल हुई थीं. 
कांग्रेस से अलग होते हुए उर्मिला ने आरोप लगाया कि मुंबई कांग्रेस बड़े लक्ष्यों पर ध्यान देने की जगह उनका इस्तेमाल कर राजनीति कर रही है. उन्होंने कहा कि मेरी राजनीतिक और सामाजिक संवेदनाएं इस बात की इजाज़त नहीं देती कि मुंबई कांग्रेस में किसी बड़े लक्ष्य पर काम करने की जगह निहित स्वार्थी तत्व उनका इस्तेमाल पार्टी में अंदरूनी गुटबाजी से निपटने के लिए करें.
उर्मिला मातोंडकर ने कांग्रेस के टिकट पर उत्तरी मुंबई सीट से 2019 का लोकसभा चुनाव लड़ा था, लेकिन उन्हें भाजपा प्रत्याशी गोपाल शेट्टी से 4.6 लाख वोटों से हार का सामना करना पड़ा था.
