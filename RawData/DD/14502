वैश्विक रासायनिक हथियार निगरानीकर्ता ने कहा कथित जहरीली गैस हमले के आरोपों की जांच के लिए जल्‍द ही वह सीरिया के विद्रोहियों के कब्ज़े वाले दोउमा शहर में तथ्‍यों का पता लगाने वाला दल भेजेगा। सीरिया पर दोउमा में संदिग्‍ध रसायनिक हथियारों के हमले में 40 से अधिक लोगों की मौत के हैं आरोप। 
संयुक्त राष्ट्र सुरक्षा परिषद ने सीरिया में रसायनिक हथियारों के इस्तेमाल की जांच के लिए रूस द्वारा तैयार किये गए प्रस्ताव को खारिज कर दिया। इससे पहले मोस्को ने अमेरिकी प्रस्तावित उपायों पर वीटो किया था। चीन और रूस सहित 6 देशों में इस प्रस्ताव का समर्थन किया और 7 देशों ने इसके विरुद्ध वोट दिया जबकि दो देश अनुपस्थित रहे। 15 सदस्य कॉउन्सेल में प्रस्ताव पास करने के लिए 9 वोट की जरूरत होती है जिसमें सभी पांच स्थाई सदस्य - ब्रिटेन, चीन, फ्रांस, रूस और अमेरिका की सहमति आवश्यक होती है।
