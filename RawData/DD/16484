हिमाचल प्रदेश में काग्रेस पार्टी ने अपनी चुनावी घोषणा पत्र आज जारी किया। शिमला में एक कार्यक्रम में प्रदेश के मुख्यमंत्री वीरभद्र सिंह और कांग्रेस वरिष्ठ नेता सुशील कुमार शिंदे सहित कई नेताओं के उपस्थिति में पार्टी ने घोषणा पत्र जारी किया। 
 कांग्रेस के इस घोषणा पत्र में कर्मचारियों पर फोकस रखा गया है। इसके अलावा छात्रों को लैपटॉप और किसानों को बिना ब्याज के कर्ज देने का वायदा किया गया है। ज्ञात हो कि बीते रविवार को भाजपा का विजन डॉक्यूमेंट जारी किया गया था, जिसके तीन दिन बाद बुधवार को कांग्रेस ने अपना घोषणा पत्र जारी किया।
 हिमाचल प्रदेश में 68 विधानसभा सीटो के लिए 9 नवम्बर को मतदान होगा और 18 दिसम्बर को वोटों की गिनती होगी। 
