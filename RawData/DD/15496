राष्ट्रपति रामनाथ कोविंद ने आज बिहार के राजगीर में धर्म-धम्म पर चौथे अंतर्राष्ट्रीय सम्मेलन का उद्घाटन किया. 
सम्मेलन का आयोजन नालंदा विश्वविद्यालय, सेंटर फॉर स्टडी ऑफ रिलिजन एंड सोसाइटी और विदेश मंत्रालय के इंडिया फाउंडेशन ने संयुक्त रूप से किया है. सम्मेलन को संबोधित करते हुए राष्ट्रपति ने कहा कि बौद्ध धर्म ने बहुलतावाद और विचारों की विविधता को बढ़ावा दिया है.
राष्ट्रपति ने कहा कि भगवान बुद्ध ने जिस पर भी अपनी कृपा की वह निरंतर और लगातार एक बेहतर व्यक्ति बनने की कोशिशों की प्रक्रिया को अपना लेता है.
