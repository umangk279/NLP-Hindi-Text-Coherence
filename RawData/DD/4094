सशस्त्र बल झंडा दिवस हर साल 7 दिसंबर को मनाया जाता है। सेना में कार्यरत कर्मियों और उनके परिवार के कल्याण और सहयोग हेतु और सेवानिवृत्त कर्मियों और उनके परिवार के कल्याण हेतु फंड जमा किया जाता है।   
आज सशस्त्र बल झंडा दिवस है। देश के मान-सम्‍मान की रक्षा करने वाले शहीदों और सैनिकों के सम्‍मान में हर साल 7 दिसम्‍बर को यह दिवस मनाया जाता है। आज के दिन सशस्त्र बल के कर्मियों के लिए राशि इकट्ठी की जाती है। झंडा दिवस के दिन जुटाए गए इस धन का उपयोग रिटायर सैन्‍य कर्मियों और पूर्व सैनिकों के कल्‍याण के लिए किया जाता है। 
आज इस खास मौके पर प्रधानमंत्री नरेन्द्र मोदी ने भारतीय सेनाओं को शुभकामनाएं दी हैं और उनके अदम्य साहस को सलाम किया है। इस मौके पर एक छोटी बच्ची ने प्रधानमंत्री को झंडा लगाया. पीएम  ने इस दौरान सभी लोगों को सशस्त्र बलों के जवानों के कल्याण के लिए योगदान करने की अपील भी की।
इसके बाद प्रधानमंत्री ने NCC के कैडेट्स से भी मुलाकात की। इस दौरान पीएम ने उनसे संवाद कर उनके प्रशिक्षण और अनुभवों के बारे में भी जानने की कोशिश की। प्रधानमंत्री अपने विद्यार्थी जीवन में खुद एक NCC कैडेट रहे हैं। ये सभी मुलाकात पुणे में हुईं, जहां प्रधानमंत्री पुलिस महानिदेशकों और पुलिस महानिरीक्षकों के सम्मेलन में हिस्सा लेने पहुंचे हैं। 
