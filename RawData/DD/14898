फिल्म अभिनेत्री शम्मी का 87 की उम्र में निधन हो गया। वे लंबे समय से बीमार चल रही थी।  
बॉलीवुड की कई फिल्मों में अलग-अलग किरदार निभाने वाली शम्मी का असली नाम नरगिस रबाडी था। 18 साल की उम्र में उन्होंने फिल्म 'उस्ताद पेड्रो' से फिल्म इंडस्ट्री में कदम रखा था। ये फिल्म 1949 में रिलीज हुई थी। उन्होंने 'इल्जाम' , 'घर संसार' 'कुली नंबर 1' , 'हम' , 'हम साथ-साथ है' सहित कई फिल्मों में काम किया। फ़िल्मों की फेहरिस्त में उनके नाम लगभग 200 फ़िल्में दर्ज हैं। उनकी आखिरी फिल्म 'शिरीन फरहाद की तो निकल पड़ी थी', जो 2013 में आई थी। इसके अलावा टेलीविजन पर 'देख भाई देख' , 'ज़बान संभाल के' और 'फ़िल्मी चक्कर' जैसे शो में भी उन्होंने अभिनय किया।
