जापान ओपन बैडमिंटन प्रतियोगिता में आज पी.वी.सिंधु और एचएस प्रणॉय अंतिम 16 के मुकाबले में खेलेंगे। जहां पी.वी सिंधु का सामना जापान की ओहोरी से होगा वहीं प्रणॉय का सामना डेनमार्क के रॉसमस गेमके से होगा। 
जापान ओपन के महिला एकल में पी.वी.सिंधु अंतिम 16 का मुकाबला खेलेंगी। सिंधु का सामना जापान की ओहोरी से होगा। इससे पहले उन्होने अपने पहले मुकाबले में चीन की हैन यू को 21-9,21-17 से पराजित किया था। शानदार फार्म में चल रहे भारत के एच एस प्रन्नॉय भी आज पुरुष एकल में प्री क्वार्टर फाइनल मकाबला खेलेंगे। प्रणॉय का सामना डेनमार्क के रॉसमस गेमके से होगा।
प्रतियोगिता के अपने मुकाबले में प्रन्नॉय ने भारत के ही  दाम्बी श्रीकांत को एक मुकाबले में 13-21, 21-11, 22-20 से मात दी थी। पुरूष युगल वर्ग में भारत के सात्विकसैराज रानकी रेड्डी और चिराग शेट्टी का सामना अंतिम 16 में चीन के हुआंग काई जियांग लियू चेंग की जोड़ी से होगा। भारतीय जोड़ी ने बुधवार को इंग्लैंड के मार्कस एलिस और क्रिस लैंगरिज की जोड़ी को 21-16,21-17 से शिकस्त दी थी ।
 
