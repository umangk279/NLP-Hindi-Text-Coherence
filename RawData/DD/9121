अमेरिकी राष्ट्रपति डोनाल्ड ट्रंप के पूर्व राष्ट्रीय सुरक्षा सलाहकार माइकल फ्लिन को विशेष अधिवक्ता रॉबर्ट म्यूलर की टीम ने कम से कम सज़ा देने की सिफारिश की है। 
जांच में सहयोग का हवाला होते हुए राष्ट्रपति चुनाव में रूसी हस्तक्षेप के आरोपों की जांच कर रहे रॉबर्ट म्यूएलर ने लिखा है कि फ्लिन ने ट्रांजिशन टीम और रूसी सरकारी अधिकारियों के बीच हुई बातचीत के संदर्भ भी मुहैया कराए हैं। साथ ही फ्लिन ने अपराधिक जांच में भी सहयोग किया है।
रूस के साथ अपने संपर्क को लेकर अमेरिका की संघीय जांच एजेंसी से झूठ बोलने के मामले में फ्लिन को दिसंबर 2017 में दोषी करार दिया गया था। वर्ष 2016 में राष्ट्रपति चुनाव में रूसी हस्तक्षेप में विशेष अधिवक्ता रॉबर्ट म्यूलर की जांच के साथ सहयोग करने के बदले में फ्लिन ने 2017 में रूसी राजदूत के साथ संबंध के बारे में एफबीआई के समक्ष झूठ बोलने की बात कबूली।
