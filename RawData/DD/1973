नगरपालिका परिषद  ड्यूटी के दौरान COVID-19 के कारण किसी भी कर्मचारी की मृत्यु होने पर 15 लाख रुपये की उसे क्षतिपूर्ति करेगी. 
नई दिल्ली नगरपालिका परिषद (NDMC) ने ऐसे किसी भी कर्मचारी ( नियमित, संविदात्मक, आरएमआर, टीएमआर, आउटसोर्स श्रमिक आदि) की कोरोना संक्रमण से मृत्यु के मामले में 15 लाख रुपये का मुआवजा प्रदान करने का निर्णय किया है, जो अपनी ड्यूटी के दौरान COVID-19 के संक्रमण की निकटता में काम कर रहे हैं और / या COVID-19 बीमारी के संपर्क के खतरे में हैं। 
नई दिल्ली नगरपालिका परिषद अपने क्षेत्र के निवासियों और महत्वपूर्ण कार्यालयों, केंद्र सरकार के भवनों के साथ-साथ राजनयिक मिशनों को भी लॉकडाउन अवधि के दौरान सभी नगरपालिका सेवाएं प्रदान कर रही है। इसके साथ ही पालिका परिषद अपने क्षेत्र में COVID-19 के प्रसार को रोकने के लिए अपने सभी प्रकार के कर्मचारियों जैसे नियमित, संविदात्मक, आरएमआर, टीएमआर, आउटसोर्स श्रमिकों आदि के माध्यम से दृढ़तापूर्वक हर एक मोर्चे पर लड़ भी रही है।
गिरीश निशाना की रिपोर्ट डीडी न्यूज़
 
 
