चक्रवात ‘बुलबुल’ से पश्चिम बंगाल में 7 और बांग्लादेश में 8 लोगों की मौत, लाखों लोग तूफान से प्रभावित, सुधरते मौसम में धीरे-धीरे सामान्य हो रहा है जनजीवन।  
चक्रवात ‘बुलबुल’ से पश्चिम बंगाल के कई ज़िले प्रभावित हुए हैं।  इससे राज्य के विभिन्न हिस्सों में 7 लोगों के मरने की ख़बर है जबकि  2.73 लाख परिवार प्रभावित हुए हैं। गंभीर चक्रवात के कारण तेज हवाओं के साथ बारिश हुई। उत्तर एवं दक्षिण 24 परगना और पूर्वी मिदनापुर जिलों में बिजली के तार टूट गए, जिससे जनजीवन थम गया। 
बांग्लादेश में आये तूफान बुलबुल से 8 लोगों की अबतक मौत हो गयी है। मृतकों की संख्या बढ़ भी सकती है क्योंकि चक्रवात प्रभावित क्षेत्रों से अब भी रिपोर्ट आ रही है। चक्रवात प्रभावित क्षेत्रों के कई हिस्सों में बिजली की आपूर्ति बाधित है। देश के अधिकांश हिस्सों में मौसम सुधरने के साथ सामान्य जीवन धीरे-धीरे फिर से शुरू हो रहा है। 
