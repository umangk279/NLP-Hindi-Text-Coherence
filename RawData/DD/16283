48वां भारतीय अंतरराष्ट्रीय फिल्म समारोह 20 नवंबर से शुरू होने जा रहा है। प्रसार भारती ने अपने राष्ट्रीय चैनल दूरदर्शन और ऑल इंडिया रेडियो के माध्यम से इस फेस्टिवल के शुरू होने से पहले से लेकर इसके अंत तक अपने खास कार्यक्रमों के ज़रिए इसे घर-घर तक पहुंचे। 
 गोवा में आयोजित  होने वाले अंतराष्ट्रीय फिल्म फेस्टिवल का इतिहास बहुत पुराना है। यह समारोह हर बार इतिहास के नये आयाम लिख रहा है। इस साल 48वां भारतीय अंतरराष्ट्रीय फिल्म समारोह 20 नवंबर से शुरू होने जा रहा है। इस बार का ये संस्करण सिनेमा के भविष्य पर केंद्रित होगा। इस कड़ी में पहली बार प्रसार भारती ने अपने राष्ट्रीय चैनल दूरदर्शन के माध्यम से  इस फेस्टिवल के शुरू होने से पहले से लेकर इसके अंत तक अपने खास कार्यक्रमों के ज़रिए इसे घर-घर तक पहुंचाने का बीड़ा उठाया है। दूरदर्शन के साथ-साथ ऑल इंडिया रेडियो भी अपने खास कार्यक्रम के ज़रिये श्रोताओं को इफ्फी से जोड़े रखेगा। दूरदर्शन पर चार  खास कार्यक्रम इफ्फी फ्लैशबैक, इफ्फी हाउसफुल, इफ्फी ब्लॉकबस्टर और इफ्फी धमाका दिखाए जाएंगे। वही ऑल इंडिया रेडियो उद्घाटन और समापन समारोह की लाइव कमेंटरी भी प्रसारित करेगा। 
