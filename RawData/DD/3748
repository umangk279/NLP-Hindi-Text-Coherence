इराक की राजधानी बगदाद में अमेरिकी दूतावास पर ईरान समर्थक प्रदर्शनकारियों के हमले के बाद अमेरिका पश्चिम एशिया में फौरन 750 सैनिक भेज रहा है. 
रक्षा सचिव मार्क एस्पर ने कहा कि 82वीं एयरबोर्न डिवीजन की त्वरित प्रतिक्रिया इकाई के और सैनिकों को अगले कुछ दिनों में तैनात करने की तैयारी है. उन्होंने कहा, कि यह तैनाती अमेरिकी कर्मियों और प्रतिष्ठानों पर बढ़ते खतरों के बाद उचित और एहतियाती कदम हैं.
एस्पर ने कहा कि अमेरिका विश्व में हर जगह अपने लोगों और उनके हितों की रक्षा करेगा.
