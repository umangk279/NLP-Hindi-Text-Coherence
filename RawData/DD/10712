 केंद्र सरकार ने दी तेल की कीमतों पर विपक्ष को राजनीति न करने की सलाह, पेट्रोलियम मंत्री धर्मेंद्र प्रधान ने राज्यों से तेल पर वैट कम करने को कहा, बीजेपी ने केजरीवाल सरकार को भी घेरा, कहा कम करें दाम। 
पेट्रोलियम पदार्थो के दामों पर कांग्रेस समेत विपक्षी दलों द्वारा हो रही राजनीति पर सरकार ने करारा पटलवार किया है। केन्द्रीय पेट्रोलियम मंत्री धर्मेन्द्र प्रधान ने कहा है कि इस मुद्दे पर राजनीतिकरण करने वाले लोगों का पर्दाफाश हो गया है कि वो लोग सिर्फ राजनीति कर रहे है लेकिन जनता को राहत नही दे रहे है। प्रधान ने कहा कि जिन राज्यों ने तेल पर अब तक वैट कम नहीं किया है, उन्हें जल्द ही टैक्स कम करके जनता को राहत देनी चाहिए। 
पेट्रोलियम पदार्थो के दामों को लेकर हो रही राजनीति पर केंद्र सरकार ने करारा पलटवार किया है । केन्द्रीय पेट्रोलियम मंत्री धर्मेन्द्र प्रधान ने कहा है कि इस मसले का राजनीतिकरण करने वाले लोगों का पर्दाफाश हो गया है कि वो लोग सिर्फ राजनीति कर रहे है लेकिन जनता को राहत नही दे रहे है। उन्होने कहा कि जिन राज्यों ने तेल पर अब तक वैट कम नहीं किया है, उन्हें जल्द ही टैक्स कम करके जनता को राहत देनी चाहिए। उन्होंने कहा कि लोगों को राहत देने के लिए केंद्र सरकार ने तेल के दाम में कटौती की है।
पेट्रोलियम मंत्री ने साथ ही कहा कि तेल के दाम बढ़ने की कई कारण हैं, जो सरकार के नियंत्रण से बाहर हैं। उन्होंने कहा कि तेल उत्पादक देशों को अपने उत्पादन को बढ़ाना होगा। धर्मेन्द्र प्रधान ने कहा कि अंतरराष्ट्रीय बाजार में तेल के भाव के चार साल के उच्चतम स्तर पर पहुंचना एक चुनौती है  साथ ही डालर के मुकाबले रुपए की कीमत में आई गिरावट का असर भी पेट्रोल के दामों पर पड़ रहा है जिसके कारण ईंधन के दाम लगातार बढ़ रहे हैं। उन्होने कहा कि मूल्य नियंत्रण मुक्त व्यवस्था लागू रहेगी। इस बीच भाजपा ने भी विपक्षी दलो पर पेट्रोलियम पदार्थो के दामो के मुद्दे पर  कोरी राजनीति करने का आरोप लगाया है।
मीनाक्षी लेखी ने कांग्रेस समेत विपक्षी दलों के शासन वाले राज्यों से आगे आने की अपील की है और जनता के हित में राज्य सरकार के हिस्से से पेट्रोलियम पदार्थो पर लगाने वाले कर की दरों को कम करने की अपील की है।
