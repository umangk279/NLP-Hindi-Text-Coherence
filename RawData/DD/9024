प्रधानमंत्री नरेंद्र मोदी ने वीडियो कॉन्फ्रेंसिग के ज़रिए केरल के बीजेपी बूथ कार्यकर्ताओं को किया संबोधित , कहा- राज्य में बीजेपी कार्यकर्ता हुए हैं राजनैतिक हिंसा का शिकार, बीजेपी किसी भी प्रकार की हिंसा के पक्ष में नहीं , कांग्रेस और लेफ्ट ने देश में दिया भ्रष्टाचार का मॉडल , बीजेपी का मॉडल विकास। 
प्रधानमंत्री नरेंद्र मोदी ने कल वीडियो कॉन्फ्रेंसिग के ज़रिए केरल के अलाप्पुझा, कोल्लम और मावे लिकारा, अटिंगल में भाजपा के बूथ कार्यकर्ताओं को संबोधित किया। प्रधानमंत्री ने कहा कि केरल में भाजपा के कार्यकर्ताओं को संघर्ष करना पड़ा है। इस बीच वे राजनैतिक हिंसा का भी शिकार हुए हैं लेकिन कार्यकर्ताओं को धैर्य के साथ अपनी बातें जनता के सामने रखी है और उनकी मुखर आवाज़ भी बने हैं। प्रधानमंत्री ने कहा कि भाजपा किसी भी प्रकार की हिंसा के पक्ष में नहीं है। 
प्रधानमंत्री  ने कांग्रेस और राज्य की वामदल की सरकार पर कटाक्ष करते हुए कहा कि दोनों ही पार्टियों ने देश को सिर्फ भ्रष्टाचार का मॉडल ही दिया है जबकि भाजपा ने समग्र विकास मॉडल देश की जनता के सामने रखा है जिसमें बिना भेद-भाव सभी का विकास समाहित है। 
