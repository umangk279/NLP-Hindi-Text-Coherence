विभिन्न नामों से मनाया जाता है यह त्यौहार मुख्य रूप से ठंड की विदाई का प्रतीक है लोहड़ी का त्यौहार  
देश के कई हिस्सों में आज लोहड़ी का त्यौहार धूमधाम के साथ मनाया जा रहा है। लोहड़ी ठंड के मौसम की विदाई का प्रतीक है। देश के विभिन्न हिस्सों में इसे अलग अलग नामों से मनाया जाता है। खासतौर से पंजाब, हिमाचल प्रदेश और हरियाणा में लोहड़ी पर्व के दौरान जबरदस्त धूम होती है। यह त्योहार मकर संक्रांति के ठीक एक दिन पहले आता है। देश के अन्नदाता यानी किसानों से इस त्योहार का खासा महत्व है। यह वो वक्त होता है जब किसानों की फसल पकने का वक्त होता है। फसल के तैयार होने का जश्न पारंपरिक लोकगीत और लोक नृत्यों से होता है। लोहड़ी जलाई जाती है और फिर उसके चारों ओर लोक नृत्य गिद्दा किया जाता है। लोहड़ी के बाद से दिन लंबे और रातें छोटी होने लगती हैं।राष्ट्रपति रामनाथ कोविंद ने देशवासियों को इस मौके पर शुभकामनाएं दी है।
