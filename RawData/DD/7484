लोकसभा चुनाव के दूसरे चरण के मतदान के लिए प्रचार चरम पर। कांग्रेस अध्यक्ष राहुल गांधी की आज गुजरात, महाराष्ट्र और उत्तर प्रदेश में चुनावी रैली। योगी आदित्यनाथ करेंगे ओडिशा में चुनावी रैली को संबोधित। 
लोकसभा चुनाव के दूसरे चरण में गुरुवार को होने वाले मतदान के लिए प्रचार तेज हो गया है।  कांग्रेस अध्यक्ष राहुल गांधी आज उत्तर प्रदेश, गुजरात और महाराष्ट्र में चुनावी रैलियों को संबोधित करेंगे। राहुल गांधी की पहली रैली आज आगरा के बाह में होगी, जिसके बाद वे गुजरात के भावनगर के महुवा में चुनावी सभा को संबोधित करेंगे। कांग्रेस अध्यक्ष दिन के अंत में महाराष्ट्र के नांदेड़ में एक जनसभा कर अपनी पार्टी के लिए वोट मांगेगे।
समाजवादी पार्टी की तरफ से पार्टी अध्यक्ष अखिलेश यादव आज कासगंज और मुरादाबाद में चुनावी सभाओं को संबोधित करेंगे। इसके अलावा भाजपा नेता राजीव प्रताप रूडी आज बिहार में सारण से अपना नामांकन दाखिल करेंगे।
