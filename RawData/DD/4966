बुराई पर अच्छाई का प्रतीक दशहरे का त्योहार देश भर में धूमधाम से मनाया जा रहा है, पीएम मोदी ने राजधानी दिल्ली के द्वारका में आयोजित कार्यक्रम में भाग लिया। प्रधानमंत्री ने दीपावली के मौके पर सामूहिक कार्यक्रम आयोजित कर बेटियों का सम्मान करने का आह्वान किया।   
प्रधानमंत्री नरेंद्र मोदी ने मंगलवार को द्वारका स्थित डीडीए ग्राउंड में आयोजित दशहरा कार्यक्रम में शिरकत की और तीर छोड़कर रावण के पुतले का दहन किया। बुराई पर अच्छाई की जीत के इस त्योहार पर उन्होंने देश की जनता से अपील की कि वे भी अपने अंदर के रावण को खत्म करें, तभी उत्सव को सही मायने में मनाया जा सकता है। उन्होंने महिलाओं के सम्मान की अपील की तो सिंगल यूज्ड प्लास्टिक के इस्तेमाल पर पूरी तरह बैन के लिए सामूहिक योगदान का आह्वान किया।
मर्यादा पुरूषोत्तम राम हम सभी के आदर्श हैं। आज ही के दिन उन्होंने बुराई के प्रतीक रावण का वध कर सभी को शुचिता से रहने का संदेश दिया। यही शुचिता प्रधानमंत्री नरेंद्र मोदी की शासन व्यवस्था में भी देखने को मिलती है। जो आज दशहरा के मौके पर दिल्ली के एक रामलीला मैदान में मौजूद रहे। पीएम मोदी को मंच पर गदा भेंट करने के साथ ही पगड़ी पहनाई गई। उन्हें भगवान राम से जुड़े प्रतीक चिन्ह भी भेंट किए गए। पीएम मोदी ने सामूहिक तरीके से चुमौतियों से  निपटने का आह्वान किया
प्रधानमंत्री नरेंद्र मोदी ने भगवान राम, लक्ष्मण और माता सीता का विधिवत पूजन किया। उन्होंने दीपावली के मौके पर लक्ष्मी के रूप में बेटियों का सम्मान करने की भी देशवासियों से अपील की। पीएम मोदी ने कहा बेटियां लक्ष्मी होती हैं। इस दीपावली पर बेटियों को सामूहिक कार्यक्रम करके सम्मानित करना चाहिए।
प्रधानमंत्री नरेंद्र मोदी ने वायुसेना के स्थापना दिवस पर बधाई दी। उन्होंने कहा कि हमे वायुसेना के साहस और पराक्रम पर गर्व है।
प्रधानमंत्री नरेंद्र मोदी ने रामलीला मंचन का भी आनंद लिया। उन्होंने प्रतीकात्मक रूप से बाण चलाकर रावण के पुतले का दहन किया। पीएम मोदी ने यह भी सीख दी कि भीतर की आसुरी शक्ति को परास्त करना जरूरी है।
