सुनील छेत्री के दो शानदार गोलों की मदद से भारत ने इंटरकॉन्टिनेंटल फुटबॉल कप के मैच में केन्या को 3-0 से  हराया। टूर्नामेंट की दो सर्वश्रेष्ठ टीमों के बीच रविवार को होगा फाइनल मुकाबला। 
भारत ने कल इंटरकॉन्टिनेंटल फुटबॉल कप के मैच में केन्या को 3-0 से  हरा दिया. सुनील छेत्री ने इस मैच में दो गोल किए। इस मैच में भारत ने बड़ी आसानी से केन्या को मात दे दी. यह मैच भारतीय फुटबॉल टीम के कप्तान सुनील छेत्री के लिए काफी अहम था. यह उनके करियर का 100वां मैच था. इस मैच में दो गोल कर उन्होंने इस मैच को अपने लिए यादगार बना लिया.
सुनील छेत्री के अलावा जेजे लालपेखलुआ ने इस मैच में एक गोल किया. इस जीत के साथ ही चार देशों के इंटरकॉन्टिनेंटल कप के फाइनल में पहुंच गया है। इस मैच को देखने के लिए काफी संख्या में दर्शक मौजूद रहे. इस मैच से पहले ही सारे टिकट बिक चुके थे. इस मैच से पहले छेत्री ने भारतीय दर्शकों से समर्थन की भावुक अपील की थी. इसके बाद खेल जगत समेत दूसरे क्षेत्रों की दिग्गज हस्तियों ने उनकी अपील का समर्थन किया था. इस वजह से यह मैच काफी चर्चा में था.
