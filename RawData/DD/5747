प्रधानमंत्री नरेंद्र मोदी अपनी यात्रा के दूसरे चरण में आज संयुक्त अरब अमीरात पहुंचेंगे,यह यात्रा भारत और यूएई  के बीच पहले से ही मजबूत संबंधों को एक नया आयाम देगी। इस यात्रा के दौरान प्रधानमंत्री को यूएई के सर्वोच्च राष्ट्रीय पुरस्कार - ज़ायेद से नवाज़ा जाएगा 
प्रधानमंत्री नरेंद्र मोदी अपनी यात्रा के दूसरे चरण में आज संयुक्त अरब अमीरात पहुंचेंगे। पिछले चार सालों में पीएम मोदी की संयुक्त अरब अमीरात की यह तीसरी यात्रा है और यह उम्मीद है कि यह यात्रा भारत और संयुक्त अरब अमीरात के बीच पहले से ही मजबूत संबंधों को एक नया आयाम देगी।  इस यात्रा के दौरान प्रधानमंत्री को संयुक्त अरब अमीरात के सर्वोच्च राष्ट्रीय पुरस्कार - ज़ायेद से नवाज़ा जाएगा। संयुक्त अरब अमीरात के मंत्री शेख नाह्यान बिन मुबारक अल नाह्यान ने कहा है कि प्रधानमंत्री मोदी को मिलने वाला राष्ट्रीय पुरस्कार भारत और संयुक्त अरब अमीरात के बीच विशेष संबंधों का परिचायक है। उन्होंने कहा कि यूएई भारत को एक अहम मित्र और सम्मानीय, विश्वासपात्र साझेदार मानता है। 
 
