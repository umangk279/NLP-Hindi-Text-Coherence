भारतीय शीर्ष पुरुष युगल जोड़ी सात्विक साईराज रंकीरेड्डी और चिराग शेट्टी की जोड़ी ने फ्रेंच ओपन के सेमीफाइनल में किया प्रवेश, साइना नेहवाल और पी वी सिंधु की चुनौतियां हुई समाप्त. 
सात्विक साईराज और चिराग शेट्टी की जोड़ी ने मेंस डबल मुकाबले में डेनमार्क की जोड़ी किम अस्ट्रप और एंडर्स स्कारुप रासमुसेन की जोड़ी ने 21-13, 22-20 से हराकर सेमीफाइनल में अपनी जगह पक्की कर ली है। भारतीय शटलर साइना नेहवाल को फ्रेंच ओपन के क्वार्टरफाइनल में हार का सामना करना पड़ा है। 49 मिनट तक चले मुक़ाबले में साइना को कोरिया की एन सी यंग ने 22-20, 23-21 से मात दी। चौथे दिन भारत की शुरुआत साइना के मुकाबले से हुई लेकिन वे कुछ खास नहीं कर पाई और सीधे सेटों में हारकर टूर्नामेंट से बाहर हो गई। वहीं पीवी सिंधु की चुनौती भी क्वार्टरफ़ाइनल में आकर समाप्त हो गई। सिंधु को  ताइवान की ताई जू यिंग ने 74 मिनट चले इस मैच 16-21, 26-24, 17-21 से हरा दिया।
