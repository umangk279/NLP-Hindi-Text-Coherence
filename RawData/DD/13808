दुनिया के खिलाडियों में भारतीय क्रिकेट टीम के कप्तान विराट कोहली का जलवा बरकरार है, फोर्ब्स की सबसे अमीर खिलाडियों की सूची में विराट एक मात्र भारतीय खिलाडी हैं।   
भारतीय क्रिकेट कप्तान विराट कोहली दुनिया के सबसे ज्यादा कमाई करने वाले 100 खिलाड़ियों की फोर्ब्स की सूची में शामिल हैं जबकि फोर्ब्स की इस सूची में अमेरिका के चैंपियन मुक्केबाज फ्लायड मेवेदर शीर्ष पर हैं। इस सूची में भारत से सिर्फ कोहली का नाम है, जो दो करोड़ 40 लाख डॉलर की कमाई के साथ 83वें स्थान पर हैं।कोहली की बड़ी कमाई पिच के बाहर है, जिसमें वो कई बड़ी कंपनियों के ब्रांड एम्बेसडर हैं। क्रिकेट के दीवाने भारत में कोहली सबसे बड़ा नाम ही नहीं बल्कि काफी लोकप्रिय भी है। उनके ट्विटर पर ढाई करोड़ से अधिक फॉलोवर हैं। 
मेवेदर इस सूची में शीर्ष पर हैं जिनकी पिछले साल की कमाई 25 करोड़ 50 लाख डॉलर है। मेवेदर सात साल में चौथी बार शीर्ष पर है। अर्जेंटीना के स्टार फुटबॉलर लियोनेल मेसी दूसरे स्थान पर हैं जबकि पुर्तगाल के स्टार स्ट्राइकर क्रिस्टियानो रोनाल्डो तीसरे स्थान पर है। टेनिस स्टार रोजर फेडरर सातवें, गोल्फर टाइगर वुड्स 16वें, टेनिस स्टार रफेल नडाल 20वें स्थान पर है। शीर्ष 100 में 22 देशों के खिलाड़ी हैं जिनमें 66 अमेरिकी हैं। दुनिया में सबसे ज्यादा कमाई करने वाले खिलाड़ियों की सूची में शीर्ष 100 में कोई महिला नहीं है। 
सूची में मैसी दूसरे, रोनाल्डो तीसरे और फेडरर सातवें स्थान पर हैं 
