पहले 2 टेस्ट हार चुकी कोहली एंड कंपनी की कोशिश अंतिम टेस्ट जीतकर बढ़े हुए मनोबल के साथ वनडे और टी20 सीरीज़ में उतरने की होगी 
भारत और साउथ अफ्रीका के बीच सीरीज का तीसरा टेस्ट मैच आज से जोहानिसबर्ग के द वॉन्डरर्स स्टेडियम में होना है। सीरीज में मेजबान टीम 2-0 से अजेय बढ़त बनाए हुए है। भारतीय टीम का टेस्ट फॉर्मेट में इस मैदान पर रिकॉर्ड बेहद शानदार है। यह देखना दिलचस्प होगा कि टीम इंडिया अपने इस रेकॉर्ड को बरकरार रख पाएगी या नहीं। इस मैदान पर पिछले टेस्ट में मैन ऑफ द मैच रहे विराट एक बार फिर कड़ी चुनौती पेश कर सकते हैं। सेंचुरियन में खेले गए पिछले टेस्ट मैच में उन्होंने 153 रन की शतकीय पारी खेली थी और एक बार फिर उनसे बड़ी उम्मीदें हैं।
 
