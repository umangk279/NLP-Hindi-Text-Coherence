दुनियाभर में 4 फ़रवरी को विश्व कैंसर दिवस मनाया जाता है। हर साल कैंसर से लाखों लोगों की मौत हो जाती है।  हर वर्ग में तेज़ी से बढ़ रही इस बीमारी के प्रति जागरूकता ही इसका सबसे बड़ा बचाव है। अगर इस बीमारी का पता  समय पर चल जाता है तो इलाज बेहतर हो सकता है।  
हर साल सात लाख लोग कैंसर से मरते है। हर साल चौदह लाख नए कैंसर के मामले सामने आते है।  बयालीस लाख कैंसर के मरीज है देश में। ये आकड़े खुद ब खुद बता रहे है क्या तस्वीर है देश में कैंसर का। खान पान में बदलाव,  बदलती जीवनशैली कैंसर का प्रमुख वजह बनता जा रहा है। चालीस फीसद कैंसर सिर्फ तंबाकू के सेवन से होता है। 
कैंसर के लक्षण है,शरीर में किसी भी तरह की गांठ का अनियंत्रित बढना,तिल का बढ़ना और रंग बदलना, किसी भी घाव का लंबे समय तक ठीक न होना,भूख कम लगना,वजन कम होना,थकान और आलस्य का बने रहना और दो हफ्ते से अधिक समय तक खांसी का रहना। 
मतलब साफ है जागरूकता  ही इसका सबसे बड़ा बचाव है और आप यदि कैंसर से बचना चाहते हैं तो आपको अपनी जीवनशैली नियंत्रि‍त करनी होगी। इतना ही नहीं आपको अपने खानपान पर विशेष ध्यान होगा। 
