अब स्कूल के साथ-साथ आम लोग भी ऑनलाइन पोर्टल के जरिए एनसीईआरटी की पाठ्य पुस्तकें अपने घर पर मंगवा सकेंगे। राष्ट्रीय शैक्षिक अनुसंधान एवं प्रशिक्षण परिषद, यानि एनसीईआरटी ने बुधवार को एक पोर्टल लॉन्च किया, जिसके जरिए आप घर बैठे पाठ्य पुस्तकें मंगा सकेंगे। 
 अगले साल से शुरू होने वाले शैक्षिक सत्र के लिए स्कूल 8 सितंबर तक पाठ्य पुस्तकों की खरीद का ऑर्डर कर सकते हैं। इससे छात्रों को पर्याप्त मात्रा में और समय पर एनसीईआरटी की किताबों की उपलब्धता सुनिश्चित की जा सकेगी। पोर्टल के जरिए किताबें ऑर्डर करने की सुविधा फिलहाल स्कूलों के लिए शुरू की गई है, पर जल्द ही आम लोग भी इसके जरिए किताबें खरीदने का ऑर्डर दे सकेंगे।
