जलियांवाला बाग हत्याकांड के सौ साल हुए पूरे, आज ही के दिन 1919 में जनरल डायर ने निहत्थी भीड़ पर बरसाई थी गोलियां, सैकड़ों लोग हुए थे शहीद। 
13 अप्रैल 1919 को अमृतसर स्थित जलियांवाला बाग में हुए हत्याकांड को 100 साल पूरे हो गए हैं, जब अंग्रेज़ों ने निहत्थे लोगों पर गोलियां बरसाईं थीं. जलिआंवाला बाग की दीवारों पर आज भी गोलियों के निशान मौजूद हैं और इस निर्मम हत्याकांड की टीस आज भी लोगों के दिल में चुभती है।  
पंजाब राज्य के अमृतसर जिले में ऐतिहासिक स्वर्ण मंदिर के नजदीक जलियांवाला बाग नाम के इस बगीचे में अंग्रेजों की गोलीबारी से घबराई बहुत सी औरतें अपने बच्चों को लेकर जान बचाने के लिए कुएं में कूद गईं। 
बाहर जाने का एक ही रास्ता होने के कारण बहुत से लोग भगदड़ में कुचले गए और हजारों लोगों गोलियों का शिकार बनाया। इसके अलावा 13 अप्रैल 1699 को दसवें गुरु गोविंद सिंह जी ने खालसा पंथ की स्थापना की थी। इसी दिन फसल पकने की खुशी में बैसाखी का त्योहार बड़ी धूमधाम से मनाया जाता है। 
