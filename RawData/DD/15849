गुरूवार को खेले गए मैच में सिंधु ने जापान की सायाका सातो को हराया 
 दुबई में खेली जा रही दुबई सुपर सीरीज फाइनल्स बैडमिंटन प्रतियोगिता के महिला एकल वर्ग में पी वी सिंधु ने लगातार दूसरे ग्रुपमैच में जीत दर्ज की। गुरुवार को खेले गए मैच में सिंधु ने जापान की सायाका सातो को 21-13,21-12 से  शिकस्त दी। कल खेले गए पहले मैच में सिंधु ने चीन की हे बिंगजियाओ को हराया था।
वहीं पुरुष एकल वर्ग में भारत के किदाम्बी श्रीकांत को दूसरे ग्रुप मैच में भी हार का सामना करना पड़ा। दूसरे ग्रुप मैच में श्रीकांत कोचीनी ताईपे के चू तिएन चेन ने 21-18 , 21-18 से हरा दिया। इससे पहले कल श्रीकांत को विक्टर एक्सेलसन के खिलाफ हार का सामना करना पड़ा था।
