मार्च 2019 तक गंगा की सफाई के सपने को कर लिया जाएगा पूरा  गंगा संरक्षण मंत्री नितिन गडकरी ने कहा साल भर में पहाड से मैदान तक निर्मल होंगी मां गंगा। 
निर्मल गंगा अब दूर नही, जी हां नमामी गंगे योजना के तहत अगले वर्ष मार्च 2019 तक तक 80 फीसदी और दिसंबर 2019  तक गंगा को साफ करने का पूरा कार्य कर लिया जायेगा।  
पिछले कई वर्षों से गंगा को उसके स्वच्छ स्वरुप में वापस लाने के लिये कई योजनायें बनी, जनजागरण अभियान चलाये गये, और सरकार के खजाने से 20 हजार करोड रुपये का बडा बजट गंगा को स्वच्छ , निर्मल करने के लिये दिया गया, सरकार के लिये भी गंगा को साफ करना एक बडी चुनौती थी ,लेकिन काफी प्रयासों , चुनौतियों को दर-किनार करते हुये अब वो समय दूर नही जब गंगा हिमालय से लेकर मैदानी इलाकों तक एक ही स्वरुप में यानी निर्मल दिखायी देगी। केंद्रीय नदी विकास एंव गंगा संरक्षण मंत्री नितिन गडकरी के अनुसार गंगा की सफाई के सपने को पूरा करने के लक्ष्य को अगले एक वर्ष यानी मार्च 2019 तक पूरा कर लिया जायेगा ।
हम जानते है कि गंगा सबसे ज्यादा प्रदूषित गंदे नालों के पानी से, फैक्ट्रियों के दूषित जल से और गंगा किनारे बसे गांवों से हो रही है जिसके लिये केंद्र सरकार ने राज्यों के साथ मिलकर इस समस्या को दूर करने के लिये ऐसी जगहों पर आधूनिक सीवेज संयंत्र को लगा कर गंदे नालों के पानी को साफ किया जा रहा है  । उत्तराखंड से निकलते ही गंगा उत्तरप्रदेश, बिहार में सबसे ज्यादा प्रदूषित होती है इसीलिये उत्तरप्रदेश में 30, बिहार में 20 परियोजनाओं पर कार्य चल रहा है।
केंद्र सरकार के अनुसार गंगा को निर्मल करने में कई अडचने सामने आयी जिन्हे अब दूर कर लिया गया है जिससे अगले कुछ दिनों में इस अभियान को तेजी से चलाया जायेगा । निश्चित ही अगले एक वर्ष में स्वच्छ गंगा, निर्मल गंगा का सपना पूरा होता दिखायी देगा। 
