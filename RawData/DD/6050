सुप्रीम कोर्ट आज अयोध्या मामले में मध्यस्थता पैनल की रिपोर्ट पर करेगा विचार। सर्वोच्च न्यायालय इस बात पर करेगा फैसला कि अयोध्या मामले में मध्यस्थता प्रक्रिया को जारी रखा जाए या नहीं। 
उच्चतम न्यायालय अयोध्या मामले में मध्यस्थता पैनल की रिपोर्ट पर आज विचार करेगा। साथ ही उच्चतम न्यायालय इस बात पर भी फैसला करेगा कि मामले में सुनवाई की जाए या मध्यस्थता प्रक्रिया जारी रखी जाए।
प्रधान न्यायाधीश रंजन गोगोई की अध्यक्षता वाली पांच सदस्यीय संविधान पीठ ने 18 जुलाई को तीन सदस्यीय मध्यस्थता समिति को कहा था कि मध्यस्थता कार्यवाही के नतीजों के बारे में 31 जुलाई या एक अगस्त तक अदालत को सूचित करें ताकि वह मामले में आगे बढ़ सके।
गौरतलब है कि मध्यस्था पैनल से अयोध्या मामले का सौहार्दपूर्ण हल निकालने के लिए कहा गया था।
