भारत ने श्रीलंका को साढ़े 12 टन आवश्‍यक दवायें और चिकित्‍सा उपकरणों का उपहार भेजा है।  
भारत ने मौजूदा वेसक सप्‍ताह के दौरान विशेष मैत्री की भावना प्रदर्शित करते हुए श्रीलंका को साढ़े 12 टन आवश्‍यक दवायें और चिकित्‍सा उपकरणों का उपहार भेजा है। भारतीय वायुसेना के विशेष विमान से यह खेप आज कोलम्‍बो पहुंची। भारत ने श्रीलंका सरकार और वहां की जनता के लिए शुभकामनायें भी भेजी हैं। 
उपहार के रूप में आवश्‍यक जीवन रक्षक दवायें और चिकित्‍सा उपकरणों की यह हाल के सप्‍ताहों में चौथी खेप है। पिछले महीने श्रीलंका को ऐसी तीन खेप भेजी गई थी। यह उपहार कोविड-19 महामारी से मिलकर लड़ने के लिए सार्क देशों के नेताओं के साथ विडियो कांफ्रेंस के दौरान प्रधानमंत्री नरेंद्र मोदी की प्रतिबद्धता के अनुरूप भेजे गये।
