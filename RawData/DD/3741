भारत के खिलाफ तीन मैच की टी-20 सीरीज के लिए मंगलवार को श्रीलंकाई टीम का ऐलान किया गया। लम्बे समय से टीम से बाहर चल रहे एंजलों मैथ्यूज की टीम में वापसी हुई जबकि तेज़ गेंदबाज़ नुवान प्रदीप चोट के चलते टीम का हिस्सा नहीं बन पाए।  
पांच जनवरी से भारतीय टीम तीन टीम-20 मैचों की सीरीज़ के लिए श्रीलंका से भिड़ेगी। मंगलवार को भारतीय दौरे के लिए श्रीलंकाई टीम का ऐलान किया गया। लम्बे समय से टीम से बाहर चल रहे एंजलों मैथ्यूज की टीम में वापसी हुई जबकि तेज़ गेंदबाज़ नुवान प्रदीप चोट के चलते टीम का हिस्सा नहीं बन पाए। तो वहीं खराब फार्म से जूझ रहे शेहान जयसूर्या को बाहर का रास्ता दिखा दिया गया है।
श्रीलंकाई टीम लसिथ मलिंगा के नेतृत्व में पांच जनवरी से सीरीज का आगाज करेगी। 18 महीने बाद के बाद टी-20 टीम में लौटे मैथ्यूज के अनुभव का श्रीलंकाई टीम के युवा खिलाड़ियों को फायदा मिलेगा। भारत-श्रीलंका के बीच अभी तक कुल छह द्विपक्षीय टी-20 सीरीज खेली गई है। इसमें से भारत ने पांच में दर्ज की है और एक श्रृंखला बराबरी पर खत्म हुई है।
दोनों देश के बीच कुल 16 मुकाबले खेले गए हैं, जिनमें से भारत ने 11 और श्रीलंका ने पांच मुकाबले जीते हैं। तीन मैच की सीरीज का पहला मुकाबला पांच जनवरी को गुवाहाटी में खेला जाएगा।
