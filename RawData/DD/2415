थाईलैंड और मलेशिया के भारोत्तोलक टोक्यो ओलिंपिक में हिस्सा नहीं ले सकेंगे। अंतरराष्ट्रीय भारोत्तोलन फेडरेशन ने थाई एमेच्योर भारोत्तोलन संघ पर 3 साल का और मलेशियन भारोत्तोलन संघ पर 1 साल का प्रतिबंध लगाने का फैसला किया।  
 अंतरराष्ट्रीय भारोत्तोलन फेडरेशन ने यह फैसला इन दोनों देशों में काफी संख्या में डोपिंग के मामले सामने के कारण लिया है।  प्रतिबंध ओलिंपिक के 1 साल के लिए स्थगित हो जाने पर भी लागू होगा। थाईलैंड और मलेशिया के पास अंतरराष्ट्रीय भारोत्तोलन फेडरेशन के इस फैसले के खिलाफ अपील करने के लिए 21 दिन का समय है। 
फेडरेशन के मुताबिक, ओलंपिक आयोजन जब भी हो, लेकिन इन देशों का कोई खिलाड़ी हिस्सा नहीं ले सकेगा। थाईलैंड ने 2018 में 9 भारोत्तोलकोंं के डोपिंग में फंसने पर ओलंपिक से खुद नाम वापस लिया था 
