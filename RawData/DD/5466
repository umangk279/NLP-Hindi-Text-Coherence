हांगकांग में सोमवार को स्कूलों के बाहर हजारों छात्रों ने मानव श्रृंखला बनाकर प्रजातांत्रिक सुधारों के लिए अपनी एकजुटता दिखाई. 
हांगकांग की सरकार के द्वारा प्रदर्शनकारियों के अवैधानिक व्यवहार की निंदा किए जाने और अमेरिका को अपने मामलों में दखल नहीं देने की चेतावनी देने के बाद ये शांतिपूर्ण प्रदर्शन हुआ.
रविवार को हांगकांग में हजारों प्रदर्शनकारियों ने अमेरिकी दूतावास तक मार्च कर अमेरिकी राष्ट्रपति डोनाल्ड ट्रंप से उनके शहर को स्वतंत्र कराने का आग्रह किया था, लेकिन बाद में इस प्रदर्शन ने हिंसक रूप ले लिया, जिस कारण पुलिस ने आंसू गैस का प्रयोग किया था.
