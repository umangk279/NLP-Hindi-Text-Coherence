राष्ट्रपति राम नाथ कोविन्द ने मंगलवार को देशभर के राज्यपालों को संबोधित करते हुए कहा कि वैश्विक सोच के साथ स्थानीय मुद्दों को सुलझाने की ज़रूरत है. राष्ट्रपति राम नाथ कोविन्द नई दिल्ली में राष्ट्रपति भवन में आयोजित 2 दिन का राज्यपालों का सम्मेलन समाप्त होने के अवसर पर बोल रहे थे. उन्होंने कहा कि पर्यावरण संरक्षण के लिए राज्यपाल, राजभवन और विश्वविद्यालय रोल मॉडल बनें. 
राष्ट्रपति राम नाथ कोविन्द ने मंगलवार को देशभर के राज्यपालों को संबोधित करते हुए कहा कि वैश्विक सोच के साथ स्थानीय मुद्दों को सुलझाने की ज़रूरत है. राष्ट्रपति राम नाथ कोविन्द नई दिल्ली में राष्ट्रपति भवन में आयोजित 2 दिन का राज्यपालों का सम्मेलन समाप्त होने के अवसर पर बोल रहे थे. उन्होंने कहा कि पर्यावरण संरक्षण के लिए राज्यपाल, राजभवन और विश्वविद्यालय रोल मॉडल बनें.
राष्ट्रपति भवन में 2 दिनों तक चले राज्यपालों के 49वें सम्मेलन का मंगलवार को समापन हो गया, समापन समारोह में राष्ट्रपति राम नाथ कोविन्द ने कहा कि हमें वैश्विक सोच के साथ स्थानीय मुद्दों को सुलझाने की ज़रूरत है. उन्होंने राज्यपालों से राजभवन और विश्वविद्यालयों को पर्यावरण संरक्षण के प्रति रोल मॉडल बनने की अपील की. राष्ट्रपति ने कहा कि राजभवन को नई तकनीक का इस्तेमाल करके अन्य संस्थानों के लिए नज़ीर पेश करनी चाहिए. राज्यपाल छात्रों को प्रेरित कर सकते हैं कि वो गांवों में जाकर स्वच्छता, शिक्षा, टीकाकरण, पोषण कार्यक्रमों में बढ़चढ़ कर हिस्सा लें.
प्रधानमंत्री नरेंद्र मोदी ने भी राज्यपालों के सम्मेलन के समापन सत्र को संबोधित किया. प्रधानमंत्री ने राज्यपालों से "एक भारत, श्रेष्ठ भारत" पहल को मजबूत बनाने का आग्रह किया. उन्होंने कहा कि भारत के विभिन्न राज्यों के बीच सौहार्द्र और एकता प्रोत्साहित करने के नए तरीके विकसित करने की आवश्यकता है. प्रधानमंत्री ने राज्यपालों से आग्रह किया कि वे विश्वविद्यालयों के कुलाधिपति के रूप में अकादमी के विभिन्न क्षेत्रों में उत्कृष्टता को प्रोत्साहित करें. प्रधानमंत्री ने कहा कि राज्यपाल नागरिक सेवा एजेंसियों और सरकारी विभागों को प्रेरित कर सकते हैं कि वो आम लोगों के हित के लिए बेहतर तरीके से काम करें. प्रधानमंत्री ने राष्ट्रीय स्वास्थ्य बीमा योजना आयुष्यमान भारत का भी जिक्र किया. पीएम मोदी ने कहा कि 2022 में भारतीय स्वतंत्रता की 75वीं वर्षगांठ और 2019 में महात्मा गांधी की 150वीं जयंती जैसे अवसर विकास लक्ष्यों को हासिल करने में प्रेरणादायी मील के पत्थर के रूप में काम कर सकते हैं.
राज्यपालों के सम्मेलन को उपराष्ट्रपति एम वेंकैया नायडू और गृहमंत्री राजनाथ सिंह ने भी संबोधित किया. इससे पहले राज्यपालों के इस सम्मेलन में महात्मा गांधी की 150वीं जयंती के समारोह पर होने बाले कार्यक्रम पर भी चर्चा हुई.
सम्मेलन के दौरान ग्राम स्वराज अभियान और स्वच्छता अभियान इन्टर्नशिप कार्यक्रम पर भी प्रेजेन्टेशन दी गई. सम्मेलन में मौजूद रहे तमाम राज्यपालों ने विभिन्न विषयों पर अपने-अपने सुझाव भी साझा किए. सोमवार को सम्मेलन की शुरुआत हुई थी, जिसमें संघीय ढांचे में राज्यपाल की भूमिका पर विस्तार से चर्चा हुई, जिसमें इस बात को सभी ने स्वीकारा की सरकार की योजनाओं को आम जनता तक बेहतरी से पहुंचाने में राज्यपाल तकनीक के इस्तेमाल से और बेहतर भूमिका निभा सकते है. राज्यपालों के इस सम्मेलन को भविष्य में और ज्यादा उत्पादक बनाने पर भी सभी ने एक सुर में अपनी सहमति जताई.
