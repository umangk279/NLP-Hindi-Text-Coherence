तमिलनाडु में तिरुपुर की एक अदालत ने ऑनर किलिंग के एक मामले में छह लोगों को फांसी, एक व्यक्ति को दोहरा आजीवन कारावास तथा एक अन्य को पांच वर्ष के कैद की कल सजा सुनाई।  
 अभियोजन के मुताबिक कुमारमंगलम निवासी शंकर और पलानी निवासी कौशल्या ने प्रेम विवाह किया था। घटना उस समय हुई जब 13 मार्च 2016 को शंकर पत्नी के साथ उदुमलाईपेट में एक दुकान से बाहर आ रहे थे। कौशल्या के परिजनों ने दिनदहाडे शंकर की हत्या कर दी थी। पुलिस ने इस मामले में 11 लोगों को गिरफ्तार कर अदालत में आरोपपत्र पेश किया था।
