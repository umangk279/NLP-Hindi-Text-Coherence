केंद्रीय सड़क परिवहन एवं राजमार्ग मंत्री नितिन गडकरी ने सोमवार को वर्चुअल माध्यम से मणिपुर में 13 राष्ट्रीय राजमार्ग और सड़क सुरक्षा परियोजनाओं की रखी आधारशिला। इन परियोजनाओं की मदद से राज्य के अंदरूनी इलाकों के राजमार्गों के साथ संपर्क बनने से इन क्षेत्रों का हो सकेगा संपूर्ण विकास। 
पूर्वोत्तर के विकास को प्रतिबद्ध केंद्र की नरेंद्र मोदी सरकार वहां कनेक्टिविटी बढ़ाने पर लगातार जोर दे रही है। सोमवार को मणिपुर के विकास में  एक और नया आयाम जुड़ा जब वहां 13 राजमार्ग परियोजनाओं की शिलान्यास किया और एक सड़क सुरक्षा परियोजना का उदघाटन किया। केंद्रीय सड़क परिवहन और राजमार्ग मंत्री नितिन गडकरी ने वीडियो कॉन्फ्रेंसिंग के ज़रिए इनका उद्घाटन किया। 316  किमी. की राजमार्ग परियोजना की कुल लागत करीब 3 हज़ार करोड़ रु. होगी।  इस मौके पर गडकरी ने कहा  कि पूर्वोत्तर कोरीडॉर का विकास प्रधानमंत्री नरेंद्र मोदी की सबसे बड़ी प्राथमिकता है। उन्होंने कहा कि ये परियोजनाएँ राज्य की बेहतर कनेक्टिविटी, सुविधा और आर्थिक विकास को बढ़ाएंगी।  
इस मौके पर केंद्रीय सड़क परिवहन ने कहा कि राज्य में जल्द ही कुछ और नई सडक परियोजनाओं की शुरुआत होगी। उन्होंने राज्य में जैविक खेती करने का आह्वान किया  जो राज्य की पारिस्थितिकी में भारी बदलाव लाएगा। गडकरी ने राज्य के मुख्यमंत्री से अपील की कि वो मेथनाल जेसै हरित ईधन का इस्तेमाल करें और राज्य को पेट्रोल डीजल फ्री राज्य बनाएं। राष्ट्रीय राजमार्ग 39- इंफाल से मोरेह फोर लेन पर एन एच 102 के एक सेक्शन जिसकी कुल लंबाई 20 किलोमीटर है। इसके निर्माण की कुल लागत 762 करोड़ रुपये आई है। इसके साथ ही राष्ट्रीय राजमार्ग 102 बी का चौड़ीकरण- चुराचांदपुर से तुवई - कुल लंबाई 92.64 किमी, लागत - 1389.58 करोड़ रुपये है...
इसके साथ ही कई जंक्शन, फुट ओवर ब्रिज, फुडपाथ, रोड साइन्स, मार्किंग आदि के सुधार के माध्यम से सड़क सुरक्षा कार्यों का लोकार्पण किया गया।  इसी कार्यक्रम में सड़क सुधार से जुड़ी कई योजनाओं और कुछ अन्य विकास कार्यों का भी  शिलान्यास किया गया । मणिपुर के मुख्यमंत्री एन. बिरेन सिंह ने इस वर्चुअल कार्यक्रम की अध्यक्षता की। इस दौरान सड़क परिवहन और राजमार्ग राज्य मंत्री वी. के. सिंह, पूर्वोत्तर मामलों के मंत्री जितेंद्र सिंह, केंद्र और राज्य सरकार के वरिष्ठ अधिकारी भी मौजूद रहे।
 
