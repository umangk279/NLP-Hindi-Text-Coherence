जहां इस मुद्दे पर सड़को पर प्रदर्शन जारी है तो आरोपी आप विधायको को कोर्ट ने 14 दिन की न्यायिक हिरासत में भेज दिया है। 
दिल्ली के मुख्य सचिव के साथ आम आदमी पार्टी के विधायको की मारपीट का मामला थमने का नाम नही ले रहा। जहां इस मुद्दे पर सड़को पर प्रदर्शन जारी है तो आरोपी आप विधायको को कोर्ट ने 14 दिन की न्यायिक हिरासत में भेज दिया है।
दिल्ली के मुख्य सचिव अंशु प्रकाश के साथ कथित मारपीट के मामले में आम आदमी पार्टी के दोनों विधायकों अमानतुल्ला खान और प्रकाश जरवाल को कम से कम एक रात और तिहाड जेल में बितानी होगी । दिल्ली की एक अदालत ने दोनों विधायकों की जमानत याचिका पर गुरुवार को फैसला नहीं सुनाया । अदालत ने दोनों की जमानत पर फैसला शुक्रवार तक के लिए सुरक्षित रखा। फिलहाल दोनों को 14 दिन की न्यायिक हिरासत में भेजा गया है । दोनों की रिमांड पर भी शुक्रवार को ही आदेश आएगा।
उधर इस मामले में विरोध प्रदर्शनों का सिलसिला जारी है । दिल्ली के उप मुख्यमंत्री मनीष सिसोदिया के आवास बाहर बीजेपी कार्यकर्ताओं ने जमकर विरोध प्रदर्शन किया ।भाजपा कार्यकर्ताओं ने 'आप' विधायकों के खिलाफ जमकर नारेबाजी की। पार्टी ने इस मामले में मुख्यमंत्री के खिलाफ भी कार्रवाई की मांग कर रही है ।
उधर आम आदमी पार्टी सारे आरोपों से इंकार कर रही है । पार्टी ने भी दिल्ली में प्रदर्शन किया । गौरतलब है कि दिल्ली के मुख्य सचिव अंशु प्रकाश ने आरोप लगाया था कि मुख्यमंत्री अरविंद केजरीवाल के घर आम आदमी पार्टी के विधायकों ने उनके साथ धक्का मुक्की और मारपीट की थी। अंशु प्रकाश के इस दावे को उनकी मेडिकल रिपोर्ट ने और पुख्ता कर दिया है। इस रिपोर्ट में उनके चेहरे पर घाव होने की बात सामने आई है।
 
