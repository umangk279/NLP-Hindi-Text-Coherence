भारत ने पाकिस्तानी सेना की ओर से जम्मू-कश्मीर में भारतीय क्षेत्र में बिना उकसावे की गई गोलीबारी में पांच निर्दोष नागरिकों के मारे जाने पर पाकिस्तान के उप उच्चायुक्त सैयद हैदर शाह को सोमवार को तलब किया और गहरा विरोध दर्ज कराया. 
विदेश मंत्रालय के मुताबिक पाकिस्तान के उप उच्चायुक्त सैयद हैदर शाह को सोमवार को तलब किया गया और उनके समक्ष अग्रिम सीमा से दो किलोमीटर दूर निर्दोष भारतीय नागरिकों को उच्च क्षमता के हथियारों से निशाना बनाये जाने पर गहरा एतराज व्यक्त करते हुए इसे अत्यंत निंदनीय बताया. 
