भारत ने पाकिस्तान द्वारा संघर्ष विराम उल्लंघन और जम्मू-कश्मीर में आतंकियों की घुसपैठ पर गंभीर चिंता जताई है, इस साल पाकिस्‍तान ने दो हजार पचास बार संघर्ष-विराम का उल्‍लंघन किया है, जिसमें 21 भारतीयों को गंवानी पड़ी जान है । 
भारत ने पाकिस्तान द्वारा संघर्ष विराम उल्लंघन और जम्मू-कश्मीर में आतंकियों की घुसपैठ पर गंभीर चिंता जताई है। विदेश मंत्रालय ने बताया कि इस साल अब तक पाकिस्तान ने बिना उकसावे के 2,050 बार संघर्ष विराम समझौते का उल्लंघन किया जिसमें 21 भारतीयों की मौत हुई है। विदेश मंत्रालय के प्रवक्ता रवीश कुमार ने कहा, ‘‘ भारत बिना उकसावे के संघर्ष विराम उल्लंघन समेत सीमा पार घुसपैठ और भारतीय नागरिकों और अग्रिम चौकियों को निशाना बनाने की अपनी चिंताएं पाकिस्तान के समक्ष उजागर की है।’’ उन्होंने कहा कि भारत ने लगातार पाकिस्तान से कहा है कि वह अपने सुरक्षा बलों को नियंत्रण रेखा और अंतरराष्ट्रीय सीमा पर 2003 के संघर्ष विराम को लेकर बनी सहमति का पालन करने के लिए कहें।
