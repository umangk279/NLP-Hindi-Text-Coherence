सीबीएसई की 12वीं की परीक्षा के नतीजे आज घोषित हुए। इस साल 83 फीसदी छात्र परीक्षा में उत्तीर्ण हुए, जो पिछले साल से एक फीसदी अधिक है। परीक्षा में इस बार भी लड़कियों ने बाजी मारी। उत्तर प्रदेश की मेघना श्रीवास्तव इस बार 12वीं परीक्षा की टॉपर रहीं।       
सीबीएसई बोर्ड की 12वीं की परीक्षा में लड़कियों ने एक बार फिर शानदार प्रदर्शन किया है। लड़कियों और लड़कों के पास प्रतिशत में इस बार 9.32 फीसद का फासला रहा। लड़कियों का पास प्रतिशत जहां 88.31 फीसद रहा, वहीं लड़कों का पास प्रतिशत 78.99 फीसद ही रहा। इस बार 12वीं की परीक्षा में करीब 11 लाख छात्र शामिल हुए थे, जिनमें से 83 फीसद छात्र उत्तीर्ण हुए। पिछले साल के मुकाबले इस बार करीब 1 फीसद अधिक छात्र परीक्षा में उत्तीर्ण हुए। सरकारी स्कूलों के छात्रों का प्रदर्शन इस बार भी बेहतर रहा। 97.78 फीसद पास प्रतिशत के साथ केंद्रीय विद्यालय के छात्रों का प्रदर्शन सबसे अच्छा रहा जबकि जवाहर नवोदय विद्यालयों के 97.07 फीसद छात्र उत्तीर्ण हुए। 
क्षेत्रवार पास प्रतिशत की बात करें, तो त्रिवेंद्रम रीजन का प्रदर्शन सबसे अच्छा रहा और यहां के 97.32 फीसद छात्र उत्तीर्ण हुए, जबकि चेन्नई रीजन के 93.87 फीसद और दिल्ली रीजन के 89 फीसद छात्र परीक्षा में उत्तीर्ण हुए। इस बार 12737 छात्रों ने 95 फीसद से अधिक अंक हासिल किए जबकि 72599 छात्रों ने 90 फीसद से अधिक अंक हासिल किए। परीक्षा में शीर्ष स्थान हासिल करने वाली मेघना श्रीवास्तव ने 500 में 499 अंक हासिल किए।
परीक्षा परिणाम आने के बाद छात्रों की मनोवैज्ञानिक समस्याओं का समाधान देने के लिए इस बार सीबीएसई ने खास व्यवस्था की है।
गौरतलब है कि इस बार सीबीएसई 12वीं की परीक्षाएं 5 मार्च से 27 अप्रैल के बीच आयोजित की गईं। प्रश्नपत्र लीक होने के आरोपों के चलते इकोनॉमिक्स की परीक्षा 25 अप्रैल को दोबारा आयोजित की गई।
छात्र अपने परीक्षा परिणाम उमंग मोबाइल एप्‍लीकेशन पर भी देख सकते हैं। बोर्ड से पंजीकृत स्‍कूलों को उनकी ई-मेल आई डी पर अपने आप ही परीक्षा परिणाम पहुंच जाएंगे। परीक्षा के नतीजे वेबसाइट 
