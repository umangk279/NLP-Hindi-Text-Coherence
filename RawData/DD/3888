नागरिकता साशोधन क़ानून को लेकर जगह से विरोध प्रदर्शनों की खबर है हालाँकि कई जगह हालात नियंत्रित रहे और कर्फ्यू में ढील दी गई. हालाँकि सरकार लगातार देश की जनता को आश्वासन दे रही है और शांति बनाए रखने की अपील कर रही है...दिन भर कैसे रहे हालात, पढिए इस रिपोर्ट में..   
संशोधित नागरिकता क़ानून के मसले पर दोनों पक्ष आमने सामने हैं। कानून के समर्थक और विरोधियों ने दोनों जगह जगह पर इसके पक्ष और विपक्ष में प्रदर्शन कर रहे हैं।
बात राजधानी दिल्ली की करें तो संशोधित नागरिकता कानून के खिलाफ जामा मस्जिद पर पर प्रदर्शन हुआ और लोगों ने विरोध मार्च निकाला जिसे दिल्ली गेट के पास रोक दिया। राजधानी के जंतर मंतर पर भी शांतिपूर्ण प्रदर्शन हुआ। जामिया मिल्लिया इस्मामिया के बाहर सड़क पर सैकड़ों लोग जमा हुए और संशोधित नागरिकता कानून के खिलाफ शुक्रवार को भी विरोध प्रदर्शन जारी रखा। राजधानी में कानून के समर्थन में भी लोग सडकों पर उतरे और इसे देश हित में बताया। राजधानी में विरोध को देखते हुए कई जगहों पर एहतियात के तौर पर मेट्रो स्टेशन बंद कर दिया गया। कुछ पुलिस थाना क्षेत्रों में निषेधाज्ञा लागू की गई है और इन क्षेत्रों में पुलिस ने फ्लैग मार्च निकाला पुलिस कानून-व्यवस्था पर नजर रखने के लिए ड्रोन विमानों का इस्तेमाल कर रही है।  
उत्तर प्रदेश के कई शहरों में तनाव बना है। राज्य के कई शहरों कानून का विरोध कर रहे प्रदर्शनकारियों की पुलिस के साथ झड़प हुई। एहतियात के तौर पर कई जिलों में मोबाइल इंटरनेट और इंटरनेट सेवाएं बंद कर दी गई हैं। लखनऊ में गुरुवार को हुई हिंसा के बाद शुक्रवार को जुमे की नमाज के मद्देनजर भारी पुलिस बल तैनात किया गया। पुलिस ने हिसा करने वालों के खिलाफ  कठोर कार्रवाई की बात कही है।
मेघालय की बात करें तो शांति को देखते हुए शिलांग में कर्फ्यू में शुक्रवार को 16 घंटे की ढील दी गई। इस बीच केंद्र सरकार ने एक बार साफ किया है कि कानून किसी भी भारतीय के खिलाफ नहीं है और किसी को डरने की जरुरत नहीं है।
इस बीच इस मामले में  जनमत संग्रह कराने के पश्चिम बंगाल की मुख्यमंत्री ममता बनर्जी के बयान का विरोध बढता ही जा रहा है। बयान की आलोचना करते हुए राज्यपाल जगदीप धनखड़ ने ट्वीट किया - 
मुझे इस बात का दुख है कि मुख्यमंत्री ममता बनर्जी ने मेरी अपील को नजरअंदाज करते हुए हमारे आंतरिक मामलों में बाहरी हस्तक्षेप की मांग कर पूरी तरह से अस्वीकार्य असंवैधानिक रास्ता अख्तियार किया है। इससे हमारे लोकतांत्रिक ताने-बाने को नुकसान पहुंचा है।
बीजेपी ने इस मामले में ममता से माफी की मांग की है ।
हालांकि ममता बैनर्जी ने कहा है कि उन्होंने  सिर्फ देश के निष्पक्ष विशेषज्ञों से जनमत संग्रह कराने को कहा था जिसकी प्रक्रिया की निगरानी संयुक्त राष्ट्र द्वारा की जा सकती है। फिलहाल सरकार लोगों को बार बार भरोसा दे रही है कि वो गुमराह न हों और शांतिपूर्ण ढंग से प्रदर्शन करें।
