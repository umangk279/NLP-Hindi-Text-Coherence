आतंकी संगठन इस्लामिक स्टेट द्वारा बंधक बनाए गए पादरी टॉम उजुनालिल को बचा लिया गया है। विदेश मंत्री सुषमा स्वराज ने भी ट्वीट कर फादर टॉम को छुड़ाए जाने की पुष्टि की है। सुषमा स्वराज ने लिखा, 'मुझे यह बताते हुए खुशी है कि फादर टॉम उजुनालिल को छुड़ा लिया गया है। 
 फादर टॉम अदन में रह रहे थे, जहां से आईएस ने उन्हें 18 महीने पहले बंधक बना लिया था। फादर टॉम को मार्च 2016 में बंधक बनाया गया था। पिछले साल मार्च में यमन में अगवा किए गए केरल के फादर टॉम उजुनालिल ने पोप फ्रांसिस और भारत सरकार से उनकी रिहाई के लिए एक भावुक अपील की थी। क्रिसमस से एक दिन बाद आए एक वीडियो संदेश में बेहद घबराए हुए नज़र आए थे।
