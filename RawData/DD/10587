मालदीव में लोकतंत्र को कमज़ोर करने के खिलाफ अमेरिका ने कड़ी चेतावनी देते हुए कहा कि शांतिपूर्ण सत्ता हस्तांतरण में व्यवधान पैदा करने वालों के खिलाफ उचित कार्रवाई की जाएगी।   
अमेरिका ने मालदीव में लोकतांत्रिक प्रक्रिया को कमजोर करने के किसी भी प्रयास के खिलाफ चेतावनी दी है।  निवर्तमान राष्ट्रपति अब्दुल्ला यामीन द्वारा पैदा की जा रही अड़चनों पर चिन्ता व्यक्त करते हुए अमेरिकी विदेश विभाग के प्रवक्ता रॉबर्ट जे पाल्दीनो ने कहा है कि अमेरिका  मालदीव में होने वाले शांतिपूर्ण सत्ता के हस्तांतरण में व्यवधान पैदा करने वाले किसी भी तत्व के खिलाफ उचित उपाय करेगा।
