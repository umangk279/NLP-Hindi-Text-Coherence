चुनाव आयोग ने राजनीतिक दलों के लिए चुनाव घोषणापत्र जारी करने की समयसीमा तय कर दी है जिसमें यह बताया गया है कि मतदान से 48 घंटे पूर्व प्रचार थमने के बाद चुनाव घोषणा पत्र जारी नहीं किये जा सकेंगे।     
चुनाव आयोग ने राजनीतिक दलों के लिए घोषणा पत्र जारी करने की समयसीमा का निर्धारण किया है। चुनाव आयोग ने कहा कि एकल और बहुल दोनों चरणों के चुनाव के लिए घोषणा पत्र प्रतिबंधित समयसीमा में जारी नहीं होगा जैसा कि जनप्रतिनिधित्व कानून, 1951 के धारा 126 में वर्णन किया गया है। इस प्रावधान को भविष्य के सभी चुनाव में आचार संहिता का हिस्सा बनाया गया है।
चुनाव आयोग द्वारा शनिवार को चुनाव आचार संहिता के नियमों में घोषणापत्र से संबंधित प्रावधानों को जोड़ते हुए कहा गया है कि मतदान से दो दिन पहले तक ही राजनीतिक दल अपने घोषणापत्र जारी कर सकेंगे। प्रचार अभियान थमने के बाद मतदान से 48 घंटे पहले की अवधि में घोषणा पत्र जारी नहीं किया जा सकेगा। 
 
