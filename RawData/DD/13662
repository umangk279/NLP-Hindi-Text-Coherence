फीफा विश्व कप के ग्रुप एच के मुकाबले में जापान ने बडा उलटफेर करते हुए कोलंबिया को 2-1 से मात दी, इस जीत के साथ जापान विश्व कप में किसी दक्षिण अमेरिकी देश को हराने वाला पहला एशियाई मुल्क बना।  
ग्रुप एच में आज जापान और कोलंबिया के बीच मुकाबले में जापान ने कोलंबिया को 2-1 से हरा दिया है। इसी के साथ किसी दक्षिण अमेरिकी टीम को हराने वाली जापान एशिया की पहली टीम बन गई है ।खेल के चौथे मिनट में कोलंबिया के खिलाड़ी सांचेज द्वारा जानबूझ कर गेंद को हाथ से रोकने के एवज में रेफ्री ने रेड कार्ड दिखाया साथ ही जापान को पेनल्टी प्रदान की। जापान के शिजी कगावा ने गोल कर स्कोर 1-0 कर दिया। इसके थोड़ी देर बाद ही कोलंबिया के लिए  क्विंटेरो ने गोल कर मुक़ाबला बराबरी पर ला दिया।जापान ने इसके बाद भी हमले जारी रखे और ओसाको ने जापान के लिए निर्णायक गोल दाग दिया।
