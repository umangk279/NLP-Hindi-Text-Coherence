प्रवर्तन निदेशालय ने रविवार सुबह यस बैंक के संस्थापक राणा कपूर को गिरफ्तार कर लिया. ईडी अधिकारियों ने कपूर से करीब 30 घंटे की पूछताछ की जिसके बाद उन्हें गिरफ्तार कर लिया गया. 
इससे पहले प्रवर्तन निदेशालय ने धनशोधन मामले में यस बैंक के संस्थापक राणा कपूर के मुंबई और दिल्ली के आवास पर छापा मारा. कपूर और अन्य के खिलाफ धनशोधन रोकथाम अधिनियम के तहत छापे मारे गए हैं. कपूर के खिलाफ यह मामला डीएचएफएल कंपनी के खिलाफ जांच से भी जुड़ा है. बैंक द्वारा इस कंपनी को दिये गए ऋण का समय पर भुगतान नहीं किया गया. 
