सीबीआई ने तर्कवादी नरेंद्र दाभोलकर की हत्या मामले में मुख्य संदिग्ध को महाराष्ट्र के औरंगाबाद से किया गिरफ्तार। संदिग्ध ने कथित तौर पर पांचसाल पहले पुणे में दाभोलकर पर चलाई गोलियां थी। 
तर्कवादी नरेंद्र दाभोलकर हत्याकांड की जांच कर रही केंद्रीय जांच एजेंसी सीबीआई को बड़ी सफलता हाथ लगी है। महाराष्ट्र के औरंगाबाद जिले के निवासी सचिन प्रकाशराव आंदुरे को देर शाम गिरफ्तार किया गया। माना जाता है आंदुरे भी उन हमलावरों में था जिन्होंने 20 अगस्त 2013 को दिनदहाड़े दाभोलकर पर गोलियां चलायी थी। दाभोलकर अंधविश्वास के खिलाफ मुहिम चला रहे थे। फिलहाल आरोपी से आगे की पूछताछ की जा रही है।
