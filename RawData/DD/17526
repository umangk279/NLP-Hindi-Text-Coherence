बीसीसीआई ने श्रीलंका के खिलाफ होने वाली आगामी पांच मैचों की वन-डे सीरीज और एक टी-20 मैच के लिए 15 सदस्यीय भारतीय टीम का ऐलान किया। इस टीम में अनुभवी बल्लेबाज युवराज सिंह को जगह नहीं मिली है, टीम में मनीष पांडे की वापसी हुई है।  
 श्रीलंका के खिलाफ आगामी पांच वनडे मैचों की सीरीज के लिए भारतीय टीम का चयन कर दिया गया है। टीम की कमान विराट कोहली के हाथ में रहेगी, वहीं रोहित शर्मा टीम के उप कप्तान होंगे। कर्नाटक के प्रतिभावान बल्लेबाज मनीष पांडे की टीम में वापसी हुई है। अनुभवी युवराज सिंह को जगह नहीं दी गई। जडेजा और अश्विन को भी आराम दिया गया है। शार्दुल ठाकुर को भी टीम में जगह दी गई है। वनडे टीम में पहली बार मुंबई के तेज गेंदबाज शर्दुल ठाकुर को जगह मिली है।
युवराज सिंह, मोहम्मद शमी, आर. अश्विन, रविंद्र जडेजा और उमेश यादव को आगामी वनडे सीरीज और एकमात्र टी-20 के लिए टीम में जगह नहीं दी गई। वहीं, मनीष पांडे, शार्दुल ठाकुर, युजवेंद्र चहल, अक्षर पटेल और केएल राहुल को शामिल किया गया है। भारत को 5 वनडे और एकमात्र टी-20 खेलना है जिसका आगाज 20 अगस्त से होगा। टीम में युवराज सिंह के स्थान पर लंबे समय से सवाल उठ रहे थे। इन मैचों में युवराज सिर्फ 162 रन बना पाए और उन्हें सिर्फ एक बार गेंदबाजी सौंपी गई।
स्पिन विभाग की जिम्मेदारी युजवेंद्र चहल, कुलदीप यादव और अक्षर पटेल को सौंपी गई है। यॉर्कर विशेषज्ञ जसप्रीत बुमराह, मध्य क्रम के बल्लेबाज केदार जाधव और पूर्व कप्तान महेंद्र सिंह धोनी की जगह बरकरार है। 
