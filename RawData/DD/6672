जनसंघ के संस्थापक डॉ. श्यामा प्रसाद मुखर्जी को उनकी पुण्यतिथि पर प्रधानमंत्री मोदी ने दी श्रद्धांजलि, निष्ठावान देशभक्त और प्रखर राष्ट्रवादी बताते हुए पीएम ने कहा श्यामा प्रसाद मुखर्जी का जज्बा 130 करोड़ भारतीयों की सेवा के लिए हमें करता है प्रेरित. भाजपा अध्यक्ष और गृह मंत्री अमित शाह सहित अन्य नेताओं ने भी दी श्रद्धांजलि.  
भारतीय जनसंघ के संस्थापक और महान शिक्षाविद् डॉ. श्यामा प्रसाद मुखर्जी को पुण्यतिथि के अवसर पर श्रदाजलि दी गई। भाजपा ने इसे बलिदान दिवस के रुप में पूरे देश भर में मनाया। प्रधानमंत्री नरेंद्र मोदी ने डॉ मुखर्जी को उनके बलिदान दिवस पर याद किया और उन्हें निष्ठावान, देशभक्त और प्रखर राष्ट्रवादी बताया। पीएम ने कहा कि देश के लिए उनका जज्बा 130 करोड़ भारतीयों की सेवा के लिए हमें प्रेरित करता है।
रक्षा मंत्री राजनाथ सिंह ने ट्वीट कर कहा कि देश के निर्माण में अपार योगदान के लिए उन्हें हमेशा याद किया जाएगा। दिल्ली में बीजेपी के कार्यकारी अध्यक्ष जेपी नड्डा ने शहीदी पार्क में श्यामा प्रसाद मुखर्जी को श्रद्दा सुमन अर्पित किये। इस मौके पर केन्द्रीय मंत्री डॉ.हर्षवर्धन,मनोज तिवारी समेत बड़ी तादाद में बीजेपी के कार्यकर्ता मौजूद थे। 
भारतीय जनता पार्टी के मुख्यालय पर गृह मंत्री अमित शाह और बीजेपी के कार्यकारी अध्यक्ष जे.पी. नड़्डा ने श्यामा प्रसाद मुखर्जी की प्रतिमा पर पुष्पांजलि कर उन्हें याद किया। जे.पी.नड्डा ने नेहरु पर निशाना साधा और कहा कि जब पूरा देश डॉ.मुखर्जी की मौत की जांच चाहता था,तब नेहरु ने उनकी मौत की जांच नहीं कराई। 
श्यामा प्रसाद मुखर्जी प्रखर वक्ता और राष्ट्रवाद से ओत प्रोत ऐसा नेता थे,जिन्होंने कश्मीर में परमिट का विरोध किया। वे मात्र 33 साल की उम्र में कलकत्ता विश्वविद्यालय के वाइस चांसलर बने। वे एक कुशल वैरिस्टर भी थे। 
