अमिताभ बच्चन के साथ उनके बेटे अभिषेक बच्चन भी कोरोना पॉजिटिव पाए गए हैं। दोनों को हल्का संक्रमण है। जया बच्चन, ऐश्वर्या और आराध्या की रिपोर्ट निगेटिव आई है।  
 बॉलीवुड के महानायक अमिताभ बच्‍चन के कोरोना पॉजिटिव होने की खबर सामने आते ही हर आम व खास वर्ग उनके लिए स्‍वास्‍थ्‍य की कामना कर रहा है। फिल्मी हस्तियों से लेकर खेल की दुनिया के दिग्गजों ने ट्वीट करके अमिताभ के जल्‍द ठीक होने की दुआ की है। जिसमें विश्व क्रिकेट के सबसे महान बल्लेबाज सचिन तेंदुलकर ने ट्वीट कर कहा कि, ध्यान रखिए अमित जी। आपके अच्छे स्वास्थ्य और शीघ्र स्वस्थ होने की प्रार्थना।
वहीं अभिनेता अक्षय कुमार ने कहा कि , 'आपके जल्द से जल्द स्वस्थ होने की कामना करता हूं सर, बहुत सारा प्यार और दुआ।' अनुपम खेर ने ट्वीट किया, आदरणीय 'अमिताभ बच्चन जी!! आपने अपने जीवन में हर कठिनाई हर मुश्किल को अपने मनोबल से परास्त किया है। मुझे और पूरे राष्ट्र को पूरा भरोसा है कि आप कोरोना की लड़ाई से भी विजयी होकर सकुशल और स्वास्थ्य रूप से वापस ठीक ठाक अपने घर पहुंचेंगे। हम सबकी प्रार्थनाएं आपके साथ है।'
साथ ही अभिनेता बोमन ईरानी ने लिखा "आप एक योद्धा हैं जल्दी स्वस्थ हो जाइए।"
 
