राष्‍ट्रपति रामनाथ कोविंद ने रविवार को अहमदाबाद में गुजरात विश्‍व विद्यालय के 66वें दीक्षांत समारोह में शिरकत की. 
दीक्षांत समारोह में राज्यपाल ओपी कोहली और मुख्‍यमंत्री विजय रुपाणी भी मौजूद रहे. इस अवसर पर गुजरात विश्‍वविद्यालय की 10 फैकल्टीज के 135 छात्रों को गोल्ड मेडल प्रदान किये गये.
समारोह को संबोधित करते हुए राष्ट्रपति ने कहा कि विश्वविद्यालय छात्रों को इसी विश्वविद्यालय के पूर्व छात्र प्रधानमंत्री नरेंद्र मोदी के रास्ते पर चलना चाहिए, जिन्होंने आगे चल कर अपने करियर में नई ऊंचाई हासिल की है.
राष्ट्रपति ने विश्वविद्यालयों से विद्यार्थियों को गुणवत्तापूर्ण शिक्षा प्रदान करने की अपील की. उन्होंने कहा कि अच्छी शिक्षा न केवल छात्रों का सशक्तिकरण करती है,  बल्कि समाज में उन्हें सभ्य भी बनाती है.
