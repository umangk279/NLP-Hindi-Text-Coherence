भारत और नेपाल के बीच आवागमन सुगम और तेज़ बनाने के लिए दोनों देशों के प्रधानमंत्रियों ने संयुक्त रूप से नेपाल का प्रवेश द्वार कहलाए जाने वाले बीरगंज स्थित एक समेकित चौकी का उद्घाटन किया. दिल्ली स्थित हैदाराबाद हाउस से रिमोट के ज़रिए चौकी का उद्घाटन किया गया. चौकी का निर्माण भारत के सहयोग से किया गया. 
भारत-नेपाल के बीच तेज़ी से माल की आवाजाही के लिए एक समेकित जांच चौकी-आईसीपी का उद्घाटन दोनों देशों के प्रधानमंत्रियों ने संयुक्त रूप से हैदाराबाद हाउस, दिल्ली से रिमोट के ज़रिए किया. ये चौकी भारत के सहयोग से पड़ोसी देशों के साथ आधारभूत संचरनाओं के मज़बूत करने की नीति का ही कदम है.
इस चौकी के बन जाने से सीमा पार से लोगों और सामान की आवाजाही आसान हो जाएगी और अब ट्रकों को कस्टम जांच के लिए पांच दिनों तक इंतज़ार नहीं करना होगा. साथ ही यहां सुरक्षा और आव्रजन संबंधी भी जांच आसानी से हो सकेगी.
बीरगंज के अलावा भी भारत-नेपाल से लगती दूसरी चौकियों पर भी इस तरह से केंद्र बनाने पर काम कर रहा है. इनके बन जाने से आर्थिक और व्यावसायिक गतिविधियों को दोनों देशों के बीच बढ़ावा मिलेगा.
