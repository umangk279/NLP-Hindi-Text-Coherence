झारखंड विधानसभा चुनाव के पांचवें और अंतिम चरण के लिए आज 6 जिलों के 16 विधानसभा क्षेत्रों में मतदान हुआ....मतदान शांतिपूर्वक संपन्न हो गया..जिसके साथ ही अब सभी पाँच चरण संपन्न हो गये हैं..अब सबको इंतेज़ार है 23 दिसंबर का जब इन चुनावों के परिणाम आएँगे 
लोकतंत्र के महापर्व की ये चार तस्वीरें चुनावों में लोगों की भागीदारी की कहानी बता रही हैं। झारखंड विधानसभा चुनाव के मतदान का पांचवां और अंतिम चरण शुक्रवार को संपन्न हो गया।  इस चरण में 6 जिलों के 16 विधानसभा क्षेत्रों में सुबह सात बजे से कड़ी सुरक्षा के बीच मतदान शुरु  हुआ। शुक्रवार को मतदान होगा। 
बोरियो, बरहेट, लिटीपारा, महेशपुर और शिकारीपारा सीटों पर मतदान सुबह सात बजे  से दोपहर तीन बजे तक चला, जबकि शेष अन्य सीटों पर मतदान सुबह सात बजे से पांच बजे तक हुआ। इस चरण में 40  लाख से अधिक मतदाताओं ने 237  उम्मीदवारों के भाग्य का फैसला ईवीएम में बंद कर दिया। पांचवें चरण में 5389 मतदान केंद्रों पर मतदान शांतिपूर्ण रहा। 
मतदान के दौरान मतदान केंद्रों पर लंबी लंबी कतारें दिखी। अनेक इलाकों में नक्सलियों का गहरा प्रभाव होने के बावजूद सुबह से ही मतदाओं की लंबी कतारें लगीं। खास तौर पर महिलाओं और युवा मतदाताओं में खासा उत्साह रहा।
नक्सल प्रभावित पाकुड में भी मतदान शांतिपूर्ण रहा और लोगों ने भारी मतदान किया ।
मतदान के दौरान सुरक्षा के भी खास इंतजामात  किए गए थे ताकि किसी भी वोटर को वोट देने में किसी तरह की कोई दिक्कत ना हो। मतदाताओं को मतदाता केंद्रों तक लाने के लिए आदर्श बूथ बनाए गए। दिव्यांग मतदाताओं की मतदान में भागीदारी सुनिश्चित करने के लिए विशेष सुविधाएं दी जा रही हैं। 
कुल मिलाकर झारखंड के सभी पांचवें चरण का चुनाव अब खत्म हो गया है और  अब सबकी नजरें 23 दिसबंर पर होंगी जब सभी सीटों पर मतगणना होगी।
