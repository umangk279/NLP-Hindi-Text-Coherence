चिटफंड घोटाले को लेकर कोलकाता के पुलिस कमिश्नर राजीव कुमार से  सीबीआई के अफसर शिलांग में पूछताछ कर रहे हैं। राजीव कुमार ने कोलकाता में सीबीआई की टीम के आगे नहीं किया था समर्पण। 
पश्चिम बंगाल के शारदा घोटाले में कोलकाता पुलिस कमिश्नर राजीव कुमार से सीबीआई के अफसर  शिलांग में पूछताछ कर रहे हैं।
राजीव कुमार कल ही शिलांग पहुंच गए थे। उनके साथ कोलकाता पुलिस के तीन अन्य आईपीएस अधिकारी भी आये हैं। उच्चतम न्यायालय ने कोलकाता के पुलिस आयुक्त को सीबीआई के सामने पेश होने और सारदा चिटफंड घोटाले से जुड़े मामलों की जांच में उसके साथ ‘विश्सनीय रूप से’ सहयोग करने का निर्देश दिया था। हालांकि शीर्ष अदालत ने साफ किया था कि उन्हें गिरफ्तार नहीं किया जाएगा। सीबीआई ने सुप्रीम कोर्ट में आरोप लगाया था कि सारदा चिटफंड घोटाले की एसआईटी जांच के अगुवा रहे कुमार ने इलेक्ट्रोनिक सबूत के साथ छेड़छाड़ की थी।
