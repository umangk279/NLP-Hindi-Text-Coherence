कोविड 19 संकट के चलते, रोगी और नेफ्रोलॉजिस्ट्स ने तेजी से होम हीमोडायलिसिस को अपनाना आरंभ कर दिया है। 
मौजूदा रोगों के कारण डायलिसिस करा रहे रोगी एक कमजोर वर्ग हैं, जिन्हें क्रॉनिक किडनी डिसीज के कारण बार-बार अस्पताल के जोखिम भरे माहौल और इम्युनिटी से समझौता करने वाली स्थिति में आना पड़ता है। परिणामस्वरूप आम लोगों की तुलना में यह रोगी संक्रमित होने और गंभीर रोगों से ग्रसित होने के लिये अधिक संवदेनशील हैं। इस जरूरत को समझते हुए नेफ्रोप्लस ने भारत का पहला ‘‘डायलिसिस ऑन व्हील्स प्रोग्राम लॉन्च किया है, जिसमें रोगी का डायलिसिस एम्बुलेंस में हो सकता है, और यह एम्बुलेंस उसके घर आ सकती है। 
इस मॉडल से होम हीमोडायलिसिस का खर्च कम होने की संभावना है, जिससे बड़ी संख्या में रोगी इसे अपनायेंगे। रोगियों को लंबी दूर तय कर डायलिसिस सेंटर पर नहीं जाना पड़ेगा, रोगी के अटेंडेंट को अपने प्रियजन के डायलिसिस के लिये अपना पूरा दिन बर्बाद नहीं करना पड़ेगा और सबसे महत्वपूर्ण, संक्रमण होने की संभावना नहीं होगी।
भारत में पहली बार, मोबाइल वैन की यह शुरूआती पहल दिल्ली, गुरूग्राम, फरीदाबाद, गाजियाबाद और नोएडा के रोगियों की पहुँच में होगी, जिन्हें अपने घर के बाहर डायलिसिस का जरूरी उपचार चाहिये। इस एम्बुलेंस वैन को उद्योग विशेषज्ञों ने डिजाइन किया है और इसमें डायलिसिस के लिये पूरा सेटअप है
