आज देशभर में रंगों के त्यौहार होली की धूम, पारंपरिक हर्षोल्लास के साथ मनाया जा रहा है होली का त्यौहार, राष्ट्रपति रामनाथ कोविंद ने देशवासियों को होली की बधाई दी ।  
रंगों का त्योहार होली आज पूरे देश में हर्षोल्लास के साथ मनाया जा रहा है । होलिका दहन के साथ ही रंगों त्योहार शुरू हो गया। जहां कुछ शहरों में महिलाओं ने लोक गीत गाए और अनुष्ठान किया, वहीं अमृतसर में सेना के जवानों ने भी 'होलिका' दहन दिया । होलिका' दहन बुराई पर अच्छाई की जीत को दर्शाता है । इस मौके पर लोग एक दूसरे को रंग और गुलाल लगाकर बधाईयां दे रहे हैं । राष्ट्रपति रामनाथ कोविंद होली के मौके पर देशवासियों को बधाई देते हुए की होली का ये रंग लोगों की ज़िंदगी को नई ऊर्जा से भर दे और जीवन में नई खुशियां लाए ।
उप राष्ट्रपति एम वैंकेया नायडू ने देशवासियों को होली की शुभकामनायें देते हुये इस पर्व के मौके पर अपने परिवेश के प्रदूषण का दहन करने की अपील की है। नायडू ने होली की पूर्व संध्या पर अपने संदेश में कहा, ‘होलिका दहन के अवसर पर अपने मन की शंकाओं-संदेहों का दहन करें। जीवन में आस्तिकता की सात्विक ज्वाला में निखरे आत्मविश्वास और अपने शुभ संस्कारों पर आस्था रखे।अपने परिवेश के प्रदूषण को होलिका में दहन कर, परिवेश में शुभता, शुचिता और स्वच्छता लाएं। मेरी शुभकामनाएं।’
सोशल मीडिया में लोग एक दूसरे को होली की बधाई दे रहे हैं।  होली यह पवित्र त्योहार बुराई पर अच्छाई की जीत का प्रतीक माना जाता है है। इस पर्व की सबसे बड़ी विशेषता यह है कि बिना किसी भेदभाव के लोग एक दूसरे के प्रति प्रेम-सद्भाव का व्यवहार रखते हैं। लोग आपस में मिलकर खुशियां बांटते हैं। होली सामाजिक समरसता का भी प्रतीक है।
