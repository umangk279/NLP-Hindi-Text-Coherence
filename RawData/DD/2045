यूएई में भारतीय मिशन ने कोरोना के कारण स्वदेश वापसी के इच्छुक भारतीय नागरिकों से ई रजिस्टर करवाने के लिए कहा है। भारतीय नागरिक अबू धाबी में भारतीय दूतावास या दुबई में भारतीय वाणिज्य दूतावास की वेबसाइट पर अपना पंजीकरण करवा सकते हैं। इससे उन लोगों के लिए एक डेटाबेस बनाया जा सकेगा जो भारत वापसी करने चाहते हैं। 
भारतीय मिशन ने एक बयान में कहा है कि इस ई पंजीकरण का उद्देश्य केवल जानकारी एकत्र करना है, ताकि उन लोगों की संख्या का अनुमान लगाया जा सके जो देश के विभिन्न हिस्सों में घर वापस करना चाहते हैं। इससे भारत सरकार को रणनीति बनाने में आसानी होगी।
स्वदेश वापसी के इच्छुक लोगों को परिवार के प्रत्येक सदस्य के लिए अलग-अलग फॉर्म भरना होगा। जो कंपनियां अपने कर्मचारियों को वापस भेजना चाहती हैं, उन्हें प्रत्येक कर्मचारी के लिए अलग-अलग भरना होगा।
फॉर्म में केवल पासपोर्ट, मोबाइल नंबर और भारत में अपना मूल पते जैसी सामान्य जानकारियां देनी होंगी।
