सूचना प्रसारण मंत्री प्रकाश जावडेकर ने इस महीने की 15 तारीख से देश में सिनेमा हॉल को शुरू करने से संबंधित मानक संचालन प्रकिया आज जारी की। नई दिल्‍ली में संवाददाताओं के साथ बातचीत में केंद्रीय मंत्री ने कहा कि गृह मंत्रालय द्वारा पहले से जारी दिशा निर्देशों के अनुसार 50 प्रतिशत क्षमता से सिनेमा हॉल खोले जाएंगे।   
सूचना प्रसारण मंत्री प्रकाश जावडेकर ने कहा कि सुरक्षित दूरी के मानकों का पालन करते हुए दो कुर्सियों के बीच में जगह छोड़ी जाएगी। सिनेमा हॉल में फेस मास्‍क और सैनिटाइज़र का का उपयोग अनिवार्य होगा और सभागारों के अंदर हवा के आने-जाने की व्‍यवस्‍था की जाएगी। सिनेमा हॉल परिसर को समय-समय पर सैनिटाइज़ किया जाएगा।
