राष्ट्रपति ने 42 लोगों को पद्म, सम्मान से किया सम्मानित, महेंद्र सिंह धोनी, पंकज आडवाणी और शारदा सिन्हा समेत पांच को पांच को पदम भूषण, 37 लोगों को पद्मश्री।   
अपने अपने क्षेत्रों में उल्लेखनीय योगदान देने वाली 42 हस्तियों को सोमवार को राष्ट्रपति रामनाभ कोविंद ने 'पद्म पुरस्कारों' से सम्मानित किया । पद्म पुरस्कार प्राप्त करने वाले व्यक्तियों के द्वितीय बैच को राष्ट्रपति भवन के दरबार हॉल में पुरस्कार से नवाज़ा गया । पुरस्कार प्राप्त करने वाले प्रमुख नामों की अगर बात करें तो पद्म भूषण प्राप्त करने वालों में लक्ष्मण पई को कला- चित्रकारी, पंकज आडवाणी और महेन्द्र सिंह धोनी को खेल और शारदा सिन्हा को कला-संगीत के क्षेत्र में उनके योगदान के लिये सम्मनित किया गया।
इनके अलावा पद्म श्री पाने वाले व्यक्तियों में मणिपुर की एल सुबादानी देवी, महाराष्ट्र से डा. गंगाधर विठोबाजी पन्टावाड़े, छत्तीसगढ के पंडित श्याम लाला चतुर्वेदी, आसाम के प्रफुल्ल गोविन्दा बरुआ, कर्नाटक की सितोव्वा डुन्डप्पा जोदत्ती, पश्चिम बंगाल के सुधांशु बिस्वास, उत्तराखंड के डा विक्रम चंद्र ठाकुर, मिजोरम के ए ज़ाकिया शामिल हैं ।  
इस बार के पद्म सम्मान पाने वाले इन लोगों में बहुत से आम लोग हैं जिन्हें  ज्यादा कोई नहीं जानता लेकिन उनके काम बहुत बड़े हैं। जैसे किसी ने गरीबों की सेवा की है। किसी ने मुफ्त स्कूल संचालित किए और कुछ ने आदिवासियों की कला को वैश्विक स्तर तक पहुंचाया है। इस बार के पद्म पुरुस्कारों की एक ख़ास बात ये है कि इस बार 8 राज्य सरकारों, 7 राज्यपालों और 14 केन्द्रीय मंत्रियों ने पद्म पुरस्कारों के लिए जिन लोगों के नाम की सिफारिश की थी, उनमें से किसी को भी इस साल दिए जाने वाले पद्म पुरस्कारों की सूची में स्थान नहीं मिला है।
इन लोगों की सिफारिशों को दरकिनार कर सरकार ने ऐसे लोगों को तरजीह दी है जिन्होंने समाज के लिए अपना सब कुछ समर्पित कर दिया लेकिन देश उनके बारे में बहुत कम जानता है ।  राष्ट्रपति भवन में आयोजित हुए समारोह में उप राष्ट्रपति एम.वेंकैया नायडू, प्रधानमंत्री नरेंद्र मोदी और उनके मंत्रिमंडल के कई सहयोगी शामिल रहे ।
इन पुरस्कारों की घोषणा हर साल गणतंत्र दिवस की पूर्वसंध्या पर होती है। इस वर्ष कुल 85 पद्म पुरस्कारों से सम्मनित नायकों में से मंगलवार 20 मार्च को 43 लोगों को सम्मानित किया जा चुका है ।
