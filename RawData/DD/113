भारत ने बुधवार को ब्रह्मोस सुपरसोनिक क्रूज़ मिसाइल का सफल परीक्षण किया. इस मिसाइल की मारक क्षमता 400 किलोमीटर से भी अधिक है. 
डीआरडीओ के चेयरमैन डॉ जी सतीश रेड्डी ने सफल परीक्षण के लिए वैज्ञानिकों की टीम को बधाई दी.
रक्षा मंत्री राजनाथ सिंह ने भी वैज्ञानिकों को बधाई दी और कहा कि ये उपलब्धि आत्मनिर्भर भारत की प्रतिबद्धता को बल देगी.ब्रह्मोस मिसाइल डीआरडीओ की PJ-10 परियोजना का हिस्सा है जिसके तहत मिसाइल को स्वदेशी बूस्टर के साथ लॉन्च किया गया.मिसाइल को ओडिशा से लॉन्च किया गया. ये मिसाइल के एक्सटेंडेड रेंज वर्जन का दूसरा परीक्षण है, जिसमें स्वदेशी एयरफ्रेम और बूस्टर लगा है. ब्रह्मोस एक रैमजेट सुपरसोनिक क्रूज़ मिसाइल है जिसे सबमरीन, शिप, फाइटर जेट या ज़मीन से लॉन्च किया जा सकता है.
इस मिसाइल को डीआरडीओ और रूस की एनपीओएम संस्था ने मिलकर बनाया है.
