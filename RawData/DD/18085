एक नए रूप और एक नए कलेवर के साथ दूरदर्शन समाचार की नई वेबसाइट ddnews.gov.in की शुरूआत हुई। इस नई वेबसाइट का लोकार्पण सूचना प्रसारण मंत्री वेंकैया नायडू ने नई दिल्ली स्थित दूरदर्शन भवन में क्षेत्रीय समाचार एकांश प्रमुखों के सम्मेलन के दौरान की। इस मौके पर सूचना प्रसारण राज्य मंत्री राज्यवर्धन सिंह राठौर, प्रसार भारती के अध्यक्ष ए. सूर्यप्रकाश, प्रसार भारती के सीईओ शशि शेखर वेम्पट्टी समेत कई गणमान्य लोग शामिल हुए। 
इस अवसर पर बोलते हुए केंद्रीय मंत्री वेंकैया नायडू ने समाचार की दक्षता में सुधार के लिए जोर दिया। नई डीडी न्यूज वेबसाइट दुनिया भर की खबरों और विशेषताओं की जानकारी देगी। वेबसाइट की खबरों को हिंदी और अंग्रेजी में पढ़ा जा सकता है। वेबसाइट की लाइव वेबकास्ट पर डीडी समाचार देख भी सकते हैं। 
नई वेबसाइट में गहरे रंग का इस्तेमाल किया गया है जो वेबसाइट को अधिक संवेदनशील बना देता है। यदि आप इसे अपने मोबाइल फोन पर खोलते हैं, तो यह आपके स्क्रीन आकार के अनुसार समायोजित होगा, ताकि आप अपने मोबाइल, टैबलेट, लैपटॉप या कंप्यूटर पर आसानी से वेबसाइट को पढ़ सकें।
इसके अलावा, नई वेबसाइट में अन्य रोचक पहलू भी शामिल किये गए हैं। यह वास्तविक समय के मौसम अपडेट दिखाता है। दर्शक किसी भी समय अपने पसंदीदा कार्यक्रमों को देख सकते हैं। वेबसाइट में प्रधानमंत्री की मन की बात के सभी नवीनतम संस्करण शामिल हैं। आप वेबसाइट से खबरों को किसी भी सामाजिक मीडिया प्लेटफॉर्म पर साझा कर सकते हैं।
