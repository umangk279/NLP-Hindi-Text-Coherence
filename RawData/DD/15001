विदेश मंत्रालय ने पीएनबी घोटाले के आरोपी नीरव मोदी और मेहुल चोकसी का पासपोर्ट रद्द कर दिया है. मंत्रालय का कहना है कि नीरव मोदी और मेहुल चोकसी ने मंत्रालय द्वारा भेजे गए नोटिस का जवाब नहीं दिया. इसके बाद दोनों का पासपोर्ट रद्द कर दिया गया. 
पीएनबी घोटाले के आरोपी नीरव मोदी पर सरकारी जांच एजेंसियों का लगातार शिकंजा कसता जा रहा है. प्रवर्तन निदेशालय ने नीरव मोदी समूह की 523 करोड़ रुपये से अधिक की अचल सम्पत्ति को जब्त कर लिया. मनी लॉन्ड्रिंग रोकथाम कानून के तहत की गई इस कार्रवाई में ईडी ने कई फ्लैट और फॉर्म हाउसों को अपने कब्जे में लिया गया है. इनमें अलीबाग स्थित एक फॉर्म हाउस, सौर ऊर्जा संयंत्र, अहमदनगर में एक सौ 35 एकड़ जमीन और मुंबई तथा पुणे में आवास और कार्यालय की सम्पत्ति शामिल है.
