काबुल में पाकिस्तान समर्थित हक्कानी नेटवर्क द्वारा किए गए आतंकवादी हमले की भारत ने की कड़ी निंदा, हमले में करीब 40 लोगों की खबर। मरने वालों में 14 विदेशी नागरिक। 
भारत ने अफगानिस्तान की राजधानी काबुल में होटल इंटरकॉन्टिनेंटल पर हुए आतंकी हमले की निंदा की है। विदेश मंत्रालय ने कहा कि आतंकवाद की सुरक्षित पनाहगाहो के खिलाफ कार्रवाई की जानी चाहिए। खबरों के मुताबिक काबुल हमले में 40 से ज्यादा लोगों की मौत हो गई है वही बहुत से लोग घायल हुए है। मरने वालों में 14 विदेशी नागरिक हैं। 
दरअसल शनिवार रात होटल में चार आतंकी घुस गए और मेहमानों पर अंधाधुंध फायरिंग शुरू कर दी। हमलावरों ने होटल के किचन और चौथी मंजिल को आग लगा दी। हमले के दौरान आतंकियों ने कुछ लोगों को बंधक भी बना लिया। अफगानिस्तान ने इस हमले के लिए पाकिस्तान के आतंकी संगठन हक्कानी नेटवर्क को जिम्मेदार ठहराया है।
