राष्ट्रीय सुरक्षा सलाहकार अजीत डोभाल ने कहा, जम्मू-कश्मीर में शांति बहाली से बौखलाया पाकिस्तान, बना रहा है मासूम नागरिकों को निशाना। कहा, कश्मीर की अवाम अनुच्छेद 370 समाप्त करने के समर्थन में। 
राष्ट्रीय सुरक्षा सलाहकार अजीत डोभाल ने कहा कि जम्मू कश्मीर में स्थिति में सुधार हो रहा है। अजित डोभाल ने बताया कि जम्मू-कश्मीर में शांति बहाली से पाकिस्तान पूरी तरह बौखलाया गया है और अब मासूम नागरिकों को निशाना बना रहा है. उन्होंने कहा कि मैं पूरी से सहमत हूं कि कश्मीरी अवाम अनुच्छेद 370 हटाए जाने के समर्थन में है। राष्ट्रीय सुरक्षा सलाहकार ने कहा कि सोपोर में फल व्यवसायी हमीदुल्ला के परिजनों पर हुए हमले में मासूम असमा गंभीर रूप से घायल हो गई थी। उन्होंने कहा कि अगर ज़रूरत पड़ी तो असमां को इलाज के लिए दिल्ली के एम्स भेजा जाएगा। 
