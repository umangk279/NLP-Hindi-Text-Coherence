प्रधानमंत्री नरेन्द्र मोदी आज हैदराबाद में वैश्विक उद्यमिता शिखर सम्मेलन का उद्घाटन करेंगे। भारत में उद्यमशीलता को नई ऊर्जा देने के लिए दुनिया भर से 1600 शीर्ष उद्यमी और 150 देशों के निवेशक इस सम्मेलन में हिस्सा ले रहे हैं। सम्मेलन में अमेरिकी राष्ट्रपति डॉनल्ड ट्रंप की सलाहकर इवांका ट्रंप अपने देश के प्रतिनिधिमंडल का नेतृत्व करेंगी। 
 मंगलवार को जब हैदराबाद में  आठवें  GES2017 का उद्घाटन होगा तो दुनिया भर से क़रीब 1500 उद्यमियो के लिए अवसर होगा कि वे समस्याओं के समाधान के लिए अपने विचारों को एक दूसरे के साथ साझा कर सकेंगे। भारत और अमेरिका की संयुक्त मेजबानी में आयोजित इस  सम्मेलन का उद्घाटन प्रधानमंत्री नरेंद्र मोदी करेंगे।  इसमें में दुनिया भर के करीब 1,500 उद्यमी, निवेशक, सरकारी अधिकारी तथा व्यापार प्रतिनिधि शामिल होंगे।   तीन दिवसीय कार्यक्रम में अमेरिकी राष्ट्रपति डोनल्ड ट्रंप की बेटी और सलाहकर इवांका ट्रंप अपने देश के प्रतिनिधिमंडल का नेतृत्व करेंगी। अमेरिका ने उम्मीद जताई है कि भारत में आर्थिक सुधारों को लेकर पूरी दुनिया में सकारात्मक माहौल बना है और भारत में विदेशी निवेश बढ़ सकता है ।
पीएम मोदी के साथ रक्षा मंत्री निर्मला सीतारमन और वाणिज्य मंत्री सुरेश प्रभु पहले दिन के कार्यक्रम का हिस्सा होंगे   । दूसरे दिन तेलंगाना के आईटी मंत्री के टी रामाराव,  मशहूर बैंकर चंदा कोचर जैसे दिग्गज महिलाओं में उद्यमियों और बेटी बचाओ बेटी पढ़ाओ जैसे विषयों पर एंटरप्रेन्योर्स के साथ चर्चा करेंगे ।  सम्मेलन में इस साल का विषय वूमेन फर्सट, प्रासपरिटी फॉर आल है ।   इसमें महिला सशक्तिकरण तथा महिला उद्यमियों को समर्थन देने पर जोर है। मिस वर्ल्ड मानुषी छिल्लर, महिला क्रिकेट खिलाडी मिताली राज और टेनिस खिलाड़ी सानिया मिर्जा सम्मेलन की मुख्य वक्ताओं में शामिल होंगी। नीति आयोग का कहना है कि यह सम्मेलन महिला उद्यमियों को प्रोत्साहित करने के लिए एक मंच उपलब्ध कराएगा।  
नीति आयोग के साथ मिलकर क़रीब 100  भारतीय वर्चुअल एक्जीबिशन के ज़रिए अपने उत्पाद और सेवाओं को दुनिया तक पहुँचाने की कोशिश में हैं .। गाँवों में उद्यमियों को बढ़ावा देने और ग्रामीण भारत की समस्याओं के हल के लिए संभावनाओं के कई नए आयाम भी तलाशने की तैयारी है । सम्मेलन की मेजबानी को लेकर हैदराबाद में तैयारियां तेज कर दी गईं है और शहर को सजाया गया है।  विशेष सुरक्षा दल एसपीजी और अमेरिकी खुफिया सेवा के अधिकारियों ने हैदराबाद का दौरा करके सुरक्षा व्यवस्था की समीक्षा की है। सम्मेलन की सुरक्षा व्यवस्था के लिए 10,000 से ज्यादा सुरक्षाकर्मियों की तैनाती की जा रही है ।
ईज आफ डूइग बिजिनेस में पहले पायदान पर खड़े तेलंगाणा राज्य सरकार के स्तर पर भी बड़े पैमाने पर निवेश और तैयारियां की गई हैं तेलंगाना में कारोबार के साथ साथ टूरिज़्म की सम्भावनाओं को प्रदर्शित करने के लिए फ़लकनुमा पैलेस  और गोलकुंडा क़िले पर विशेष कार्यक्रम का आयोजन किया गया है । इवांका ट्रंप के साथ 100 विशिष्ट अतिथि पुराने शहर स्थित फलकनुमा पैलेस में मंगलवार शाम को रात्रि भोज के लिए उपस्थित होंगे। भोज का आयोजन निजाम-युग की मेज पर किया जाएगा, जिसके चारों ओर एक समय में 100 से ज्यादा मेहमान बैठ सकते हैं।  इससे पहले ये सम्मेलन वाशिंगटन, इंस्ताबुल, दुबई, मारकेश, नैरोबी, कुआलालंपुर तथा सिलिकन वैली में हो चुका है और पहला मौका है जब शिखर सम्मेलन दक्षिण एशिया में हो रहा है । कुल मिलाकर शिखर सम्मेलन भारत और अमेरिका के बीच संबंधों को खासकर व्यापार के नजरिये से और मजबूत बनाने में मदद करेगा। 
