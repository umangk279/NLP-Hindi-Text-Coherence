सरकार ने गंगा ग्राम परियोजना की शुरूआत की, परियोजना लोगों की सक्रिय भागीदारी के साथ पवित्र नदी के तट पर स्थित गांवों के समग्र विकास की अवधारणा को समर्पित. 
केंद्र सरकार ने नई दिल्ली में गंगा ग्राम स्वच्छता सम्मेलन में गंगा ग्राम परियोजना की औपचारिक रूप से शुरूआत की। गंगा सफाई अभियान नमामी गंगे के हिस्से के तौर पर गंगा ग्राम योजना का उद्देश्य गंगा किनारे स्थित गांवों का ग्रामीणों की सक्रिय भागीदारी से संपूर्ण विकास करना है। कार्यक्रम की अध्यक्षता पेयजल और स्वच्छता मंत्री उमा भारती ने की।
इसमें अलावा कार्यक्रम में जल संसाधन और गंगा पुर्नउद्धार मंत्री नितिन गडकरी और ग्रामीण विकास मंत्री नरेंद्र सिंह तोमर भी मौजूद थे। इस मौके पर बोलते हुए पेयजल तथा स्वच्छता मंत्री उमा भारती ने कहा कि गंगा किनारे के गांव खुले में शौच से मुक्त हो गए है अब गंगा किनारे गांव के पंचायतों को गंगा सफाई के लिए काम करना है।
इस अवसर पर केंद्रीय मंत्री नितिन गडकरी ने कहा कि उत्तर प्रदेश के वाराणसी, पश्चिम बंगाल के हल्दिया और झारखंड के साहेबगंज में तीन मल्टी मोडल हब का निर्माण कार्य शुरू हो चुका है और साथ ही इससे रोजगार के नए अवसर पैदा होंगे।
