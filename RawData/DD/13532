मुख्य चुनाव आयुक्त ओपी रावत ने कहा है कि सुगम निवार्चन के लिए दिव्यांगजन के लिए सुविधाओं के विस्तार में हर स्तर पर  वृद्धि किया जाएगा 
मतदान में दिव्यांगजनों की भागीदारी को सुनिश्चित करने के लिए आयोग द्वारा आयोजित राष्ट्रीय सम्मेलन के बुधवार को समापन सत्र को संबोधित करते हुए मुख्य चुनाव आयुक्त ओ पी रावत ने इन सहूलियतों को लेकर किए गए फैसलों की जानकारी दी इसके तहत सार्वजनिक परिवहन की मुफ्त सुविधा, ब्रेल लिपि वाले मतदाता पहचान पत्र जारी करने और विशिष्ट मतदान केन्द्र शुरू करने सहित कुछ अहम फैसले किये हैं।
उन्होंने सम्मेलन के दौरान राज्य निर्वाचन कार्यालयों और सामाजिक संगठनों की ओर से मिले सुझावों को तीन महीने के भीतर अमल में लाने का भरोसा दिलाया साथ ही उन्होंने कहा कि इनमें से कुछ अहम सुझावों पर पहले ही फैसला हो चुका है
उन्होंने दिव्यांगों मतदाताओं के लिये विशिष्ट मतदान केन्द्र बनाये जाने की योजना के बारे में बताया कि वृद्धाश्रम सहित ऐसे अन्य स्थानों पर विशिष्ट मतदान केन्द्र बनाये जायेंगे जहां पर्याप्त संख्या में दिव्यांगों की मौजूदगी हो जिससे उन्हें सामान्य मतदान केन्द्रों पर आने वाली परेशानियों से बचाया जा सके।
