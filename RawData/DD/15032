दिल्ली में मुख्य सचिव के साथ कथित बदसुलूकी के मामले में आम आदमी पार्टी के विधायकों प्रकाश जरवाल और अमान-तुल्लाह खान को आज तक के लिए न्यायिक हिरासत में भेजा गया। उपराज्यपाल ने गृह मंत्रालय को इस मामले सौंपी रिपोर्ट। 
दिल्ली सरकार के मुख्य सचिव अंशु प्रकाश के साथ हुई बदसलूकी और हाथापाई के मामले में आम आदमी पार्टी के ओखला से विधायक अमान तुल्लाह खान ने बड़े नाटकीय अंदाज में कल दिल्‍ली के जामिया थाने में सरेंडर कर दिया है। अंशु प्रकाश के साथ हुई हाथापाई को लेकर कांग्रेस और बीजेपी के प्रतिनिधिमंडलों ने अलग - अलग उपराज्यपाल से मुलाकात की और इस मामले में दखल देने की मांग की । उधर एलजी ने इस मामले में अपनी रिपोर्ट गृहमंत्रालय को सौंप दी है।
दिल्ली के मुख्य सचिव अंशु प्रकाश के साथ कथित बदसलूकी और मारपीट के मामले में केजरीवाल सरकार और उनके विधायक लगातर घिरते जा रहे हैं। मंगलवार देर रात अंशु प्रकाश का मेडिकल टेस्ट कराया गया था, जिसमें उनके साथ मारपीट की पुष्टि हुई है । रिपोर्ट में कहा गया है कि उनके शरीर पर चोट के निशान हैं। मेडिकल रिपोर्ट में अंशू के चेहरे पर कट के निशान और सूजन पाई गई है। सोमवार आधी रात को मुख्यमंत्री आवास पर हुई बैठक में सीएम अरविंद केजरीवाल की मौजूदगी में विधायकों पर मुख्य सचिव अंशु प्रकाश के साथ हाथापाई के आरोप में आप विधायक प्रकाश जारवाल और अमानातुल्लाह खान को गिरफ्तार किया गया है। 
दोनों को तीस हजारी कोर्ट में पेश किया गया जहां से उन्हें एक दिन की न्यायिक हिरासत में भेज दिया गया । मुख्य सचिव की शिकायत पर कार्रवाई करते हुए दिल्ली पुलिस ने देवली से विधायक प्रकाश जरवाल को देर रात गिरफ्तार किया था जबकि ओखला के विधायक अमानतुल्लाह खान ने आत्मसमर्पण किया। पुलिस ने मुख्यमंत्री अरविंद केजरीवाल के सलाहकार वीके जैन को भी हिरासत में लिया था. लेकिन उन्हें बाद में पूछताछ के बाद छोड़ दिया गया ।
इस बीच इस मामले में सियासत गरमा गयी है । अंशु प्रकाश के साथ हुई हाथापाई को लेकर कांग्रेस और बीजेपी के प्रतिनिधिमंडलों ने अलग - अलग उपराज्यपाल से मुलाकात की और इस मामले में दखल देने की मांग की। उधर एलजी ने इस मामले में अपनी रिपोर्ट गृहमंत्रालय को सौंप दी है । मुख्य सचिव से बदसलूकी के मामले में अधिकारियों की एशोसिएसन खुलकर अंशू प्रकाश के साथ है। एशोसिएसन की बैठक में सरकार से इस मामले में कार्रवाई की मांग की गयी। तमाम तरह के आरोपों के बीच आम आदमी पार्टी और केजरीवाल सरकार आरोपों से इंकार किया है । फिलहाल अब ये मामला कोर्ट के साथ ही गृहमंत्रालय के पास है । देखना ये है कि इस मामले में क्या कार्रवाई होती है ।
