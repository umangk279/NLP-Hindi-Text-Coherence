सेना ने कुपवाड़ा ज़िले में घुसपैठ की कोशिश को किया नाकाम। पाकिस्तानी बॉर्डर एक्शन टीम यानि बैट या घुसपैठियों के कुल 5 से 7 लोगों को भारतीय सेना ने किया ढेर। पाकिस्तान को शव ले जाने का भेजा प्रस्ताव। पाकिस्तानी सेना ने अभी तक नहीं दिया कोई जवाब. 
भारतीय सेना ने पाकिस्तानी सेना को कल जम्मू-कश्मीर के कुपवाड़ा जिले में नियंत्रण रेखा पर मारे गए घुसपैठियों का शव ले जाने का प्रस्ताव भेजा है। पाकिस्तानी सेना को सफेद झंडे के साथ आने प्रस्ताव भेजा गया है जिसे लेकर पाकिस्तान की तरफ से कोई जवाब नहीं आया है। कल भारतीय सेना ने केरन सेक्टर में पाकिस्तान की बॉडर एक्शन टीम के द्वारा की गई घुसपैठ की कोशिश को नाकाम करते हुए 5 से 7 पाकिस्तानी सैनिकों या आतंकवादियों को मार गिराया था।
गृह राज्य मंत्री जी किशन रेड्डी ने कहा कि हमारी सरकार हमेशा भारतीय सीमाओं को सुरक्षित करने और देशवासियों के जीवन और संपत्ति की रक्षा करती रही है। उन्होंने कहा कि कल हमारी सेना ने पाकिस्तानी बैट दस्ते की एक और घुसपैठ की कोशिश को नाकाम कर दिया है। साथ ही उन्होंने कहा कि कोई भी हमारी देश की सीमा में घुसपैठ नही कर सकता। हमारी सेनाएँ ऐसे किसी भी निरर्थक प्रयासों को विफल करने के लिए पूरी तरह से सक्षम हैं।
