बांग्लादेश के खिलाफ तीन मैचों की टी20 श्रृंखला के लिये भारतीय टीम का एलान कर दिया गया है। आगामी श्रंखला के लिए विराट कोहली को आराम दिया गया है, उनकी जगह रोहित शर्मा टीम की अगुवाई करेंगे। जहां शिवम दुबे पहली बार टीम का हिस्सा बनेंगे वहीं विकेटकीपर बल्लेबाज संजू सैमसन और स्पिनर युजवेंद्र चहल की भी टीम में वापसी हुई है।  
भारत और बांग्लादेश के बीच 3 नवंबर से शुरू होने वाली टी-20 और टेस्ट सीरीज के लिए बीसीसीआई आज भारतीय टीम घोषित की। टीम इंडिया के कप्तान विराट कोहली को टी-20 सीरीज से आराम दिया गया है। उनकी जगह रोहित शर्मा को टी-20 की कमान सौंपी गई है। भारतीय टेस्ट टीम में कोई बदलाव नहीं किया गया है जबकि टी-20 टीम में युवाओं को शामिल किया गया है। टी-20 टीम में नए चेहरों के रूप में युवा विकेटकीपर संजू सैमसन की जगह मिली है तो चोटिल चल रहे हार्दिक पांड्या की जगह ऑलराउंडर शिवम दुबे को भी डेब्यू का मौका दिया गया है। कुलदीप यादव को बाहर का रास्ता दिखाते हुए वाशिंगटन सुंदर को 15 सदस्यीय टीम में शामिल किया गया है। शार्दुल ठाकुर की भी टीम में वापसी हुई है। भारत का अपनी घरेलू जमीन पर पहला टी-20 दिल्ली में 3 नवंबर को, दूसरा टी-20 7 नवंबर को गुजरात के राजकोट और महाराष्ट्र के नागपुर में तीसरा टी-20 10 नवंबर को खेला जाएगा। इसके बाद पहला टेस्ट इंदौर में 14 से 18 नवंबर के बीच खेला जाएगा, जबकि दूसरा टेस्ट कोलकाता में 22 से 26 नवंबर के बीच होगा।
