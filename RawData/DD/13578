राष्ट्रपति राम नाथ कोविन्द ने कहा, भारत के राजनयिक सिर्फ सरकार को नहीं बल्कि एक अरब 30 करोड़ भारतीयों और उनकी आकांक्षाओं का करते हैं प्रतिनिधित्‍व, वार्षिक दूतावास प्रमुख सम्‍मेलन के प्रतिभागियों को संबोधित करते हुए राष्ट्रपति ने कहा भारत के विकास की कहानी और इसके प्रमुख कार्यक्रमों का बाहरी जगत से है बहुस्‍तरीय संपर्क। 
राष्‍ट्रपति रामनाथ कोविंद ने कहा है कि भारत के विकास की कहानी और मेक इन इंडिया, डिजिटल इंडिया और स्किल इंडिया जैसे प्रमुख कार्यक्रमों का बाहरी जगत से बहुस्‍तरीय संपर्क है। राष्‍ट्रपति ने वार्षिक दूतावास प्रमुख सम्‍मेलन के प्रतिभागियों को संबोधित करते हुए कहा कि राजनयिकों के तौर पर नए निवेश सुरक्षित करना, उचित प्रौद्योगिकी हासिल करना और मेक इन इंडिया उत्‍पादों के लिए बाजार तैयार करना उनका कर्तव्‍य है।
राष्‍ट्रपति ने कहा कि राजनयिकों को यह याद रखना चाहिए कि वे केवल भारत राष्‍ट्र और भारत सरकार के प्रतिनिधि नहीं हैं, बल्कि एक अरब 30 करोड़ भारतीयों और उनकी आकांक्षाओं का भी प्रतिनिधित्‍व करते हैं।राष्‍ट्रपति ने कहा कि आतंकवाद और गैर-परंपरागत खतरे हमारी सुरक्षा के लिए स्‍थायी चुनौती बने हुए हैं।
