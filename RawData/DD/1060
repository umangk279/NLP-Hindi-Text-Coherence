बिहार के विभिन्न जिलों में बाढ़ का खतरा मंडराने लगा है। इसी क्रम में बिहार के दरभंगा में बाढ़ की स्थिति गंभीर हो गई है। दरभंगा के कई इलाकों में घर में घुस गया है। इस कारण लोग आसपास की जगह पर सुरक्षित स्थानों पर पहुंचाने का प्रयास कर रहे हैं। 
बिहार में बाढ़ की स्थिति चिंताजनक बनी हुई है। राज्य के विभिन्न इलाकों में पिछले 24 घंटों में हुई बारिश की वजह से लगभग सभी नदियां उफान पर हैं। इस दौरान दक्षिण मध्य बिहार में भरी बारिश रिकार्ड की गयी है, जबकि राज्य के उत्तर-पूर्वी हिस्सों में मध्यम वर्षा हुई है। शेरघाटी में सबसे अधिक 7 सेंटिमेटर वर्षा रिकॉर्ड की गयी है।
बिहार के गोपाल गंज में पानी के तेज़ बहाव के कारण एक सड़क का बड़ा हिस्सा बह गया है। इस सड़क का निर्माण एक साल पहले हुआ था। पश्चिमी चंपारण के बेतिया इलाके में गंडक नदी के तेज़ बहाव के कारण अनेक गांवों का सड़क संपर्क टूट गया है।
एनडीआरएफ़ की टीमें भी बचाव और राहत कार्यों में लगी हुई हैं। दरभंगा जिले के हायाघाट प्रखंड में करेह नदी का जलस्तर लगातार बढ़ने से सड़क संपर्क टूट गया है जिससे लोगो को परेशानी उठानी पड़ रही है। नाविक भी बाढ़ की तेज़ धार में नावें ले जाने से कतरा रहे हैं।
 
