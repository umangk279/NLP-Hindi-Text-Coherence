मालदीव से भारतीय नागरिकों की सुरक्षित वापसी, भारतीय नागरिकों को आईएनएस जलाश्व से कोच्चि लाया गया. 
कोरोनावायरस की वैश्विक चुनौती के बीच विभिन्न देशों से भारतीयों को स्वदेश लाने का काम लगातार जारी है. इसी कड़ी में मालदीव की राजधानी माले के कई क्षेत्रों से करीब 698 भारतीयों को लेकर नौसेना का जहाज आईएनएस जलाश्व केरल के कोच्चि पहुंचा. इसके साथ ही अन्य 200 भारतीय नागरिकों को भारतीय नौसेना के आईएनएस मगर द्वारा स्वदेश वापस लाया जा रहा है। इन लोगों की वापसी के दौरान प्रवासी केंद्र में सोशल डिस्टेंसिंग सहित सभी सुरक्षा नियमों का पालन किया जा रहा है।
