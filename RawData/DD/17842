भारत के दौरे पर आए इराक़ के विदेश मंत्री इब्राहिम अल जाफ़री ने सोमवार को विदेश मंत्री सुषमा स्वराज से मुलाक़ात की। जाफ़री के साथ एक उच्च स्तरीय आधिकारिक शिष्टमंडल भी आया है।   
 इस मुलाक़ात के दौरान दोनों पक्षों के बीच द्विपक्षीय संबंधों के सभी पहलुओं के साथ आपसी हित के क्षेत्रीय और अंतरराष्ट्रीय मुद्दों पर भी चर्चा हुई। ख़बरों के मुताबिक बैठक में मोसुल में 2014 में इस्‍लामिक स्‍टेट द्वारा बंधक बनाए गए 39 भारतीयों का मुद्दा भी उठा। 
