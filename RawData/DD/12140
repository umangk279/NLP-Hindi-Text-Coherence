अमेरिका ने तकरीबन 2,100 करोड़ रुपये की मदद रद्द की अमेरिका: पाक आतंकी समूहों के ख़िलाफ़ कार्रवाई करने में विफल रहा 
आतंकी गुटों के खिलाफ ठोस कार्रवाई कर पाने में नाकाम रहने के कारण अमरीका ने पाकिस्‍तान को दी जाने वाली 30 करोड़ डॉलर की सहायता रद्द करने का निर्णय किया है। हालांकि अभी इस फैसले को अमरीकी कांग्रेस से मंजूरी मिलना बाकी है। अमरीकी राष्‍ट्रपति डोनल्‍ड ट्रंप आतंकवाद के प्रति ढीले रवैये के कारण पाकिस्‍तान के खिलाफ कड़ा रुख अपनाए हुए हैं।
इस वर्ष जनवरी में भी अमरीका ने पाकिस्‍तान को दी जाने वाली एक अरब 15 करोड़ डॉलर की सुरक्षा सहायता रोक दी थी। अमरीका का आरोप है कि पाकिस्‍तान अफगान-तालिबान और हक्‍कानी नेटवर्क जैसे आतंकी गुटों को शह दे रहा है और उनके खिलाफ ठोस कार्रवाई नहीं करना चाहता।
