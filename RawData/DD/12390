विदेश में दिए गए कांग्रेस अध्यक्ष के बयान पर बीजेपी का पलटवार, आरएसएस के खिलाफ टिप्पणी पर राहुल गांधी से मांफी की मांग, कहा- प्रधानमंत्री और भाजपा की लोकप्रियता से निराश होकर राहुल दे रहे हैं अनाप-शनाप बयान 
विदेशों में जाकर राहुल गाँधी जो बयान देते हैं और देश की जो छवि प्रस्तुत करते हैं, उसे लेकर हर ओर से सवाल खड़े हो रहे हैं।जर्मनी और लंदन में राहुल गाँधी द्वारा भारतीय अर्थव्यवस्था, गुरू नानक देव का उल्लेख और  पर दिए गये बयानों पर भाजपा ने कड़ी प्रतिक्रिया देते हुए कहा है कि राहुल गांधी विदेशों में अनाप शनाप बयान देकर देश का सम्मान कम कर रहे हैं। इसलिए राहुल गांधी को देश के सवा सौ करोड़ लोगों से माफी मांगनी चाहिए।पार्टी ने कहा कि राहुल गांधी विदेश में देश का सम्मान कम कर रहे हैं और उन्हें सुपारी लेकर हिंदुस्तान को खत्म करने की कोशिश बंद कर देनी चाहिए,पार्टी ने कहा कि राहुल गांधी को देश के 125 करोड़लोगों से माफी मांगनी 
चाहिए। राहुल गांधी द्वारा आरएसएस की मुस्लिम ब्रदरहुड से तुलना करने पर बीजेपी प्रवक्ता संबित पात्रा ने कहा कि ये बयानराहुल गांधी की अपरिपक्वता को दर्शाता है ।बीजेपी ने कहा कि मुस्लिम ब्रदरहुड एक आतंकी संगठन है और राहुल गांधी को इस बारे में जानकारी भी नहीं है गुरू नानक देव के उल्लेख संबंधी राहुल गांधी के बयान पर बीजेपी  कहा कि कांग्रेस पार्टी की पहचान साल 1984 के सिख विरोधी दंगों से जुड़ी है और राहुल गांधी सिर्फ वोटबैंक की राजनीति के लिये गुरू नानक देव का उल्लेख कर रहे हैं,  बीजेपी ने कांग्रेस पर धर्म, जाति के आधार पर देश को बांटने का आरोप लगाया। 
 
