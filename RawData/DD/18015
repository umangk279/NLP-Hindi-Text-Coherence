सुप्रीम कोर्ट ने पंजाब और हरियाणा को सतलुज यमुना लिंक नहर का निर्माण सुनिश्चित करने का दिया निर्देश. कहा आदेश पालन जरुरी.    
 सतलज-यमुना लिंक नहर विवाद मामले में सुप्रीम कोर्ट ने पंजाब और हरियाणा दोनों राज्यों को पहले नहर निर्माण करने का आदेश दिया है। कोर्ट ने पंजाब सरकार को फटकार लगाते हुए कहा कि अगर हरियाणा ने अपने इलाके में नहर बनाने का काम पूरा कर लिया है तो पंजाब ने ऐसा क्यों नहीं किया। 
कोर्ट ने कहा कि अगर नहर के लिए पानी की समस्या है तो इस मसले को बाद में देखा जाएगा लेकिन पहले नहर निर्माण करना होगा। 
सुप्रीम कोर्ट ने कहा कि इस मामले में उसके फैसले का सम्मान किया जाना चाहिए और दोनों राज्यों को कोर्ट के आदेश का पालन करना होगा। 
