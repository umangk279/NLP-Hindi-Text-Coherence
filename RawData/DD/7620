महाराष्ट्र में गुड़ी पड़वा और आंध्र में मनाया जाता है उगादी पर्व 
आज से भारतीय नववर्ष 2076 की शुरूआत हो रही है। हिंदू पंचांग के मुताबिक चैत्र माह के पहले दिन नए साल का आरंभ होता है. इसे नव संवत्सर या विक्रमी संवत भी कहते हैं। इस दिन को महाराष्ट्र में गुड़ी पड़वा और आंध्र प्रदेश में उगादी पर्व मनाया जाता है। आज ही से चैत्र नवरात्रि की भी शुरूआत होती है। नवरात्र के नौ दिनों तक मां दुर्गा के अलग अलग रूपों की आराधना की जाती है। आज मां दुर्गा के पहले रूप शैलपुत्री की पूजा की जाती है। इस अवसर पर राष्ट्रपति रामनाथ कोविन्द और उपराष्ट्रपति वैंकैया नायडू  ने चैत्र शुक्लादि, नवरेह, उगादी और गुड़ी पड़वा की देशवासियों को शुभकामनाएं दी।
