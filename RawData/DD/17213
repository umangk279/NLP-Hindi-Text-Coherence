गौरक्षकों पर लगाम लगाने के लिए अदालत में दायर एक याचिका पर सुनवाई के दौरान अदालत ने ये निर्देश दिये 
 तथाकथित गौ रक्षकों पर लगाम न लगा पाने के लिए उच्चतम न्यायालय ने राज्य सरकारों के प्रति खिन्नता व्यक्त की है। न्यायालय ने प्रत्येक राज्य को आदेश दिये हैं कि वो गौ रक्षकों पर लगाम लगाने के लिए हर जिले में विशेष पुलिस अधिकारी की नियुक्ति करें। गौरक्षकों पर लगाम लगाने के लिए अदालत में दायर एक याचिका पर सुनवाई के दौरान अदालत ने ये निर्देश दिये। सुनवाई के दौरान केन्द्र सरकार की ओर से कहा गया कि कानून-व्यवस्था राज्य का मसला है, इसलिए राज्यों को ही कदम उठाने होंगे। मुख्य न्यायाधीश दीपक मिश्रा की अध्यक्षता वाली बेंच ने कहा कि राज्य और केन्द्र की सरकारों को ये सुनिश्चित करना होगा कि गौ-रक्षा के नाम पर कोई समूह कानून को अपने हाथ में न ले। 
