ईरान में कोरोनावायरस से अब तक 16 की मौत, उपस्वास्थ्य मंत्री को भी हुआ कोरोना. 
कोरोना की चपेट में अब ईरान के उप स्वास्थ्य मंत्री भी आ गए हैं। उन्हें कोरोना संक्रमित पाया गया है। मंत्रालय के एक अधिकारी ने यह जानकारी दी। स्वास्थ्य मंत्री के मीडिया सलाहकार अलीरजा वहाबजादेह ने एक ट्वीट में कहा, 'उप स्वास्थ्य मंत्री इराज हरीची की कोरोना वायरस जांच पॉजिटिव पाई गई है।' ईरान ने मंगलवार को तीन और मौतों और संक्रमण के 34 नए मामलों की पुष्टि की जिससे देश में इस वायरस से मरने वालों की संख्या बढ़कर 16 हो गई है।
