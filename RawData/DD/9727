ताइवान में एक रेल हादसे में कम से कम 22 लोगों की मौत, 170 से ज़्यादा लोग घायल, ताईवान की यीलान काउंटी में 360 से ज्यादा यात्रियों को ले जा रही पुयुमा एक्सप्रेस पटरी से उतरी, राहत और बचाव कार्य जारी। 
उत्तर पूर्वी ताइवान में कल एक यात्री ट्रेन के सभी आठ डिब्बे पटरी से उतर गए। इस दुर्घटना में कम से कम 22 लोगों की मौत हो गई और 175 अन्य घायल हो गए हैं। ट्रेन में कुल 366 यात्री सवार थे। दुर्घटना की जांच शुरू कर दी गई है। ताईवान की समाचार एजेंसी के मुताबिक, दर्जनों यात्री अब भी दुर्घटनाग्रस्त ट्रेन में फंसे हुए हैं। इस बीच राहत और बचाव कार्य जोर शोर से चल रहा है। सेना ने भी अपने 120 जवान राहत और बचाव कार्य के लिए भेज दिए हैं।
