प्रधानमंत्री नरेन्‍द्र मोदी ने कर्नाटक विधानसभा चुनाव में भारतीय जनता पार्टी के सभी उम्‍मीदवारों तथा पार्टी पदाधिकारियों और निर्वाचित प्रतिनिधियों से आज नरेन्‍द्र मोदी एप के जरिये बातचीत की।  
अपने संवाद में प्रधानमंत्री आगामी कर्नाटक विधानसभा चुनाव की तैयारियों के मद्देनज़र कई सुझाव दिए ताकि राज्य में विकास हो सके और लोगों का भाजपा पर भरोसा औऱ बढ़े। प्रधानमंत्री ने कार्यकर्ताओं से कहा कि कर्नाटक चुनाव में पार्टी का लक्ष्य सिर्फ विकास पर ही आधारित है। प्रधानमंत्री ने साथ ही कहा कि राज्य के विकास के लिए भाजपा का तीन सूत्रीय विकास एजेंडे पर ज़ोर रहेगा।
