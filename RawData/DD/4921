अगले 21 तारीख को हरियाणा और महाराष्ट्र में विधानसभा चुनाव हो वाले हैं, और तमाम राजनीतिक दलों ने ऐसा लगता है कमर-कस ली है। भाजपा की ओर से पार्टी अध्यक्ष अमित शाह खुद मैदान में कमान संभाले हुए। अमित शाह ने महाराष्ट्र में कई चुानवी रैलियों को संबोधित करते जहां एक ओर भाजपा सरकार द्वारा किए विकास कार्यों का लेखा-जोखा पेश किया। उधर कांग्रेस ने हरियाणा विधानसभा चुनाव के लिए अपना घोषणापत्र जारी करते हुए किसानों को कर्ज माफी, स्थानीय लोगों के लिए निजी कंपनियों में आरक्षण और महिलाओं को नौकरी में आरक्षण, पेंशन तथा मुफ्त बस यात्रा की सुविधा देने का वादा किया गया है। 
महाराष्ट्र और हरियाणा में विधान सभा चुनाव धीरे धीरे ज़ोर पकड़ने लगा है। आरोप प्रत्यारोप के बीच अपनी उपलब्धियों का हवाला देकर मतदाताओं को लुभाने का प्रयास किया जा रहा है। भाजपा की ओर से पार्टी अध्यक्ष अमित शाह खुद मैदान में कमान संभाले हुए। अमित शाह ने महाराष्ट्र में कई चुानवी रैलियों को संबोधित करते जहां एक ओर भाजपा सरकार द्वारा किए विकास कार्यों का लेखा-जोखा पेश किया वहीं वंशवाद की राजनीति को लेकर कांग्रेस और एनसीपी पर जमकर हमला बोला। उन्होंने कहा “महाराष्ट्र के लोगों को विकल्प चुनना होगा कि कांग्रेस और राकांपा जैसी सिर्फ अपने-अपने परिवारों के लिए काम करने वाली या भाजपा और शिवसेना जैसे देश हित में काम करने वाली पार्टी चाहिए।
अमित शाह ने कहा कि मई में दूसरी बार ऐतिहासिक जनादेश हासिल करने के बाद प्रधानमंत्री नरेंद्र मोदी को पहला फैसला अनुच्छेद 370 और अनुच्छेद 35ए के प्रावधानों को निरस्त करना था जो देश में जम्मू-कश्मीर के एकीकरण में बाधा थे।
उधर कांग्रेस ने हरियाणा विधानसभा चुनाव के लिए अपना घोषणापत्र जारी करते हुए किसानों को कर्ज माफी, स्थानीय लोगों के लिए निजी कंपनियों में आरक्षण और महिलाओं को नौकरी में आरक्षण, पेंशन तथा मुफ्त बस यात्रा की सुविधा देने का वादा किया गया है। ‘संकल्प पत्र’ नाम से जारी घोषणापत्र में कहा अगर सरकार बनती है तो किसानों को 24 घंटे के अंदर कर्ज माफी की बात कही गई है। पार्टी ने महिलाओं को पंचायती राज संस्थानों, नगर निगमों तथा नगर परिषदों में भी 50 प्रतिशत आरक्षण देने का वादा किया है। बेरोजगार परास्नातकों को प्रति महीने 10 हजार रुपये और बेरोजगार स्नातकों को 7000 रुपये प्रति माह बेरोजगारी भत्ता दिया जाने जैसे लोकलुभावन वादे किए गए हैं। 
भाजपा के कार्यकारी अध्यक्ष, जेपी नड्डा ने रेवाड़ी में पार्टी के लिए प्रचार किया। एक जनसभा को संबोधित करते हुए उन्होंने कहा मनोहर लाल ने हरियाणा को पारदर्शी और ईमानदार सरकार देने का काम किया है। जहां पिछली सरकारों में कर्मचारियों के ट्रांसफर में बड़े बड़े घोटले होते थे जिस पर मनोहर सरकार पूरी तरह अंकुश लगा दिया है।
