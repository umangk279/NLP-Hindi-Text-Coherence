केंद्रीय स्वास्थ्य सचिव, औद्योगिक और आंतरिक व्यापार सचिव और फार्मा के सचिव ने सात बड़े राज्यो से आह्वाहन किया है कि सभी स्वास्थ्य सुविधा केंद्रों में पर्याप्त मात्रा में ऑक्सीजन की उपलब्धता सुनिश्चित हो। 
स्वास्थ्य सचिव ने महाराष्ट्र, आंध्रप्रदेश, कर्नाटक, तेलंगाना, गुजरात, राजस्थान और मध्यप्रदेश के स्वास्थ्य सचिवो के साथ इस मुद्दे पर वर्चुवल बैठक की। बैठक में ये सुनिश्चित किया गया कि राज्य के भीतर और बाहर ऑक्सीजन की निर्बाध सप्लाई सुनिश्चित रहे। बैठक को आखिर में कॉमर्स मिनिस्टर और रेल मंत्री पीयूष गोयल ने भी सम्बोधित किया। ये भी तय हुआ कि सभी स्वास्थ्य सुविधा केंद्रों में निर्बाध रूप से ऑक्सीजन की व्यवस्था हो. राज्य और केंद्र शासित प्रदेशों के बीच ऑक्सीजन सप्लाई पर रोक ना हो. लिक्विड मेडिकल ऑक्सीजन के लिए ग्रीन कॉरिडोर बनाया जाए. अस्पताल लंबे समय तक का टेंडर करे ताकि ऑक्सीजन सप्लाई ठीक रहे. ऑक्सीजन मैनुफैक्चरिंग करने वाले और सप्लायर को समय पर बिल भुगतान हो. ऑक्सीजन बनाने वाले यूनिट में बिजली निर्बाध रूप से आपूर्ति हो. ऑक्सीजन सिलेंडर को डिस इन्फेक्ट किया जाए।
'नितेन्द्र सिंह की रिपोर्ट'
