एयरसेल-मैक्सिस मामले में सुप्रीम कोर्ट ने विदेश जाने के लिए कोर्ट की रजिस्ट्री में कार्ति चिदंबरम की तरफ से जमा कराए गए 10 करोड़ रुपये और तीन महीने तक जारी करने से आज इनकार कर दिया. 
न्यायमूर्ति दीपक गुप्ता की पीठ ने कहा कि यह धनराशि और तीन महीनों के लिए सावधि जमा रहेगी. एयरसेल-मैक्सिस और मनी लॉन्ड्रिंग जैसे मामलों में मुकदमे का सामना कर रहे कार्ति ने विदेश जाने के लिए सुप्रीम कोर्ट की शर्त के अनुसार 10 करोड़ रुपये जमा कराए थे. कोर्ट ने 10 करोड़ रुपये लौटाने की उनकी याचिका को मई में भी खारिज कर दिया था.
