भारतीय टेनिस स्टार लिएंडर पेस और पूरव राजा की जोड़ी ऑस्ट्रेलियन ओपन के पुरूष वर्ग के युगल के तीसरे दौर में हारकर प्रतियोगिता से बाहर हो गई है। 
भारतीय दिग्गज टेनिस खिलाड़ी लिएंडर पेस और पूरव राजा की जोड़ी को ऑस्ट्रेलियन ओपन के तीसरे दौर में हार का सामना करना पड़ा है। कोलंबिया के सेबेस्टियन कबाल और रोबर्ट फारा की जो़ड़ी ने पेस और राजा की जोड़ी को 6-1,6-2 से मात दी।
इससे पहले पेस और राजा की जोड़ी ने दूसरे दौर के मुक़ाबले में ऑस्ट्रेलिया की पांचवीं वरीयता प्राप्त जोड़ी ब्रूनो सोरेस और जैमी मर्रे की जोड़ी को 7-6,5-7,7-6 से शिकस्त देकर तीसरे दौर में प्रवेश किया था। पिछले सीज़न में चैलेंजर स्तर के दो टूर्नामेंट जीत चुके राजा और पेस के लिए ये दूसरा मौका था जब वो एक साथ ग्रैंडस्लैम  खेल रहे हैं।
पिछले साल अमेरिकी ओपन में पेस और राजा की जोड़ी दूसरे दौर में हार गए थे।
