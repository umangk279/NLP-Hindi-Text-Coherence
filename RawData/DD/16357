बैंकों से कहा गया है कि वो वरिष्ठ नागरिकों औऱ विशेष रूप से सक्षम नागरिकों की सुविधा के लिए ज़रूरी व्यवस्था सुनिश्चित करें और अलग से काउंटर स्थापित करें 
 भारतीय रिज़र्व बैंक ने वरिष्ठ नागरिकों और विशेष रूप से सक्षम नागरिकों को बेहतर सुविधा मुहैया कराने के लिए बैंकों को कई दिशानिर्देश जारी किये हैं। बैंकों से कहा गया है कि वे ऐसे ग्राहकों की सुविधा के लिए ज़रूरी व्यवस्था सुनिश्चित करें और अलग से काउंटर स्थापित करें। इस के अलावा पेंशनभोगियों को ये सुविधा होगी कि वे किसी भी ब्रांच में अपने जीवन प्रमाण पत्र जमा कर सकते हैं। बैंकों से कहा गया है कि जब भी मांग की जाए तो ऐसे ग्राहकों को चेक बुक जारी करें और उनकी उपस्थिति की शर्त न रखें। साथ ही साथ बैंकों से कहा गया है कि वे जन्मतिथि के आधार पर केवाईसी खातों का ख़ुद ब ख़ुद वरिष्ठ नागरिक खातों में परिवर्तित होना सुनिश्चित करें। 
