केंद्रीय क़ानून मंत्री रविशंकर प्रसाद ने कहा है कि देश की मुस्लिम महिलाओं के हक़ के लिए लाया गया ट्रिपल तलाक विरोधी विधेयक कांग्रेस की वोट बैंक की राजनीति का शिकार हुआ है. 
डीडी न्यूज़ से ख़ास बातचीत में रविशंकर प्रसाद ने कहा कि मुस्लिम महिलाओं को समानता का अधिकार दिलाने के मुद्दे पर कांग्रेस ने एक बार फिर से ऐतिहासिक गलती की है.
क़ानून मंत्री ने कहा कि ट्रिपल तलाक से संबंधित जो बिल सरकार लेकर आई है, उसको लेकर देश में तमाम तरह की बातें फैलाई जा रही हैं, जिनमें कोई सच्चाई नहीं है.
रविशंकर प्रसाद ने उम्मीद जताई कि कांग्रेस को अपनी ग़लती का अहसास होगा और वो ट्रिपल तलाक संबंधी विधेयक का आगामी बजट सत्र में समर्थन करेगी.
