पहले दौर के लोकसभा चुनाव के लिए चुनाव प्रचार हुआ तेज़। प्रधानमंत्री नरेन्‍द्र मोदी आज महाराष्ट्र के लातूर में करेंगे चुनावी रैली। पीएम कर्नाटक के चित्रदुर्ग और मैसूरू में चुनावी सभाओं को करेंगे संबोधित। प्रधानमंत्री तमिलनाडु के कोयम्बतूर में भी करेंगे चुनावी जनसभा। 
पहले दौर के मतदान की तारीख नज़दीक आने के साथ ही चुनाव प्रचार में भी तेज़ी आ गई है। प्रधानमंत्री नरेन्‍द्र मोदी आज महाराष्ट्र, कर्नाटक और तमिलनाडु में चुनावी सभाएं करेंगे। पीएम मोदी पहले महाराष्ट्र के लातूर में रैली करेंगे।  बाद में वे कर्नाटक के चित्रदुर्ग और मैसूरू में भी चुनावी रैली को संबोधित करेंगे। प्रधानमंत्री तमिलनाडु के कोयम्बतूर में भी चुनावी जनसभा को संबोधित करेंगे। भाजपा अध्यक्ष अमित शाह भी आज पुरी में श्री जगन्नाथ मंदिर से बडासांखा तक रोड शो करेंगे। कांग्रेस अध्यक्ष राहुल गांधी का भी आज बिहार और असम में चुनावी रैलियां करने का कार्यक्रम है। 
