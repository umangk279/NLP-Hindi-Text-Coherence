प्रधानमंत्री नरेंद्र मोदी ने तुर्की के राष्ट्रपति और अबू धाबी के युवराज से की फोन पर बात। तुर्की के राष्ट्रपति एर्दोआन ने आतंकवाद के खिलाफ भारत के सख्त रूख का किया समर्थन 
प्रधानमंत्री नरेंद्र मोदी ने तुर्की के राष्ट्रपति के साथ टेलीफोन पर बातचीत की। तुर्की के राष्ट्रपति ने भारत में हाल में हुए आतंकवादी हमलों के पीड़ितों के प्रति अपनी संवेदना व्यक्त की और हमलों में घायल लोगों के शीघ्र स्वास्थ्य लाभ की कामना की। एर्दोआन के साथ बातचीत में प्रधानमंत्री ने कहा कि आतंकवाद वैश्विक शांति एवं सुरक्षा के लिए गंभीर खतरा बना हुआ है। पीएम मोदी ने सभी संबंधित देशों द्वारा आतंकवाद के खिलाफ तत्काल, दिखने लायक और ठोस कार्रवाई की अहमियत पर जोर दिया।
