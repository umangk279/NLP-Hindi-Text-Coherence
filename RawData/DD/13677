जम्मू कश्मीर के बांदीपुरा में सुरक्षा बलों ने 4 आतंकियों को किया ढेर, केन्द्र सरकार ने रविवार को ही लिया था राज्य में आतंकियों के ख़िलाफ़ सुरक्षा बलों का अभियान फिर शुरु करने का फ़ैसला। सेना प्रमुख जनरल विपिन रावत ने शहीद जवान औरंगज़ेब के परिजनों से की मुलाकात। 
रमज़ान का महीना ख़त्म होने के बाद जम्मू कश्मीर आतंकियों के ख़िलाफ़ सुरक्षा बलों का अभियान फिर शुरु करने के केन्द्र सरकार के फ़ैसले का असर दिखने लगा है। सोमवार को राज्य के बांदीपुरा में चलाये गये एक आपरेशन में 4 आतंकी मारे गये है। जम्मू कश्मीर में सुरक्षा स्थिति की समीक्षा करने गये सेना प्रमुख बिपिन रावत ने शहीद जवान औरंगजेब के परिजनों से मुलाकात की। 
