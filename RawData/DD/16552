जम्मू कश्मीर की मुख्यमंत्री महबूबा मुफ़्ती ने कहा है कि हिंसा में कमी आने से राज्य की स्थिति में काफ़ी सुधार हुआ है। महबूबा मुफ़्ती ने बृहस्पतिवार को नई दिल्ली में केन्द्रीय गृह मंत्री राजनाथ सिंह से मुलाक़ात की और जम्मू कश्मीर की सुरक्षा स्थिति, राज्य के विकास और केन्द्र के विशेष प्रतिनिधि के मुद्दों पर चर्चा की। 
 राजनाथ सिंह और महबूबा मुफ्ती की यह मुलाकात जम्मू कश्मीर में केन्द्र सरकार की ओर से नियुक्त वार्ताकार के ऐलान के 3 दिन बाद हुई।
