प्रधानमंत्री नरेन्द्र मोदी आज नई दिल्ली में आईटी पेशेवरों और  इलेक्ट्रानिक मेनुफैक्‍चरिंग व्यवसायियों के सम्मेलन को करेंगे संबोधित, एक पोर्टल और ऐप करेंगे जारी, इसके माध्‍यम से प्रौद्योगिकी का लाभ समाज के कमजोर तबके तक पहुंचाने में मिलेगी मदद, वीडियों कांफ्रेंसिंग के ज़रिए करीब 100 स्थानों पेशेवरों के जुड़ने की संभावना। 
प्रधानमंत्री नरेन्‍द्र मोदी आज नई दिल्‍ली में देशभर से सूचना प्रौद्योगिकी तथा इलेक्‍ट्रोनिक मैन्‍युफैक्‍चरिंग व्‍यवसायियों और प्रमुख उद्योगपतियों से वीडियो कांफ्रेंसिंग के जरिए संवाद करेंगे। इसमें देशभर से लगभग सौ जगहों से व्‍यवसायियों के भाग लेने की उम्मीद है। प्रधानमंत्री नरेन्द्र मोदी 'मैं नहीं हम' पोर्टल और ऐप जारी करेंगे। सेल्‍फ फॉर सोसायटी' की थीम पर काम करने वाला यह पोर्टल आईटी क्षेत्र से जुड़े कारोबारियों और संगठनों को सामाजिक सरोकारों और समाज सेवा से जुड़े उनके प्रयासों को एक साथ लाने का मंच प्रदान करेगा। इसके माध्‍यम से प्रौद्योगिकी का लाभ समाज के कमजोर तबके तक पहुंचाने के लिए परस्‍पर सहयोग के प्रयासों में तेजी लाई जा सकेगी। पोर्टल के जरिए समाज की बेहतरी के लिए काम करने के इच्‍छुक लोगों की व्‍यापक सहभागिता को भी बढ़ावा दिया जा सकेगा।
