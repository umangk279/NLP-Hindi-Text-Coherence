पंडित दीनदयाल उपाध्याय की जयंती पर प्रधानमंत्री नरेंद्र मोदी ने वीडियो कॉन्फ्रेसिंग के जरिए किया भाजपा कार्यकर्ताओं को संबोधित, कहा पंडित जी द्वारा दिखाया गया रास्ता दिलाता है आत्मविश्वास, पार्टी का वैचारिक तंत्र और राजनीतिक मंत्र है राष्ट्र सर्वोपरि, देश प्रथम हमारे मंत्र के साथ हमारा कर्म भी। 
पीएम मोदी ने कहा कि नए कानूनों से प्रत्येक सौ में से 85 किसानों को फायदा होगा। प्रधानमंत्री ने भाजपा कार्यकर्ताओं से आग्रह किया कि वे देश के किसानों के पास जाएं और उन्हें इन कानूनों के फायदे समझाएं। प्रधानमंत्री ने कहा कि कृषि अर्थव्यवस्था को मजबूत करने के लिए सरकार ने ऐतिहासिक सुधार किए हैं। न्यूनतम समर्थन मूल्य-एमएसपी में डेढ गुणा वृद्धि और कृषि उपज की सरकारी खरीद में कई गुणा बढोतरी का जिक्र करते हुए पीएम मोदी ने कहा कि सरकार ने इस क्षेत्र में ऐसे सुधार किए हैं जिनकी लंबे समय से जरूरत थी।
