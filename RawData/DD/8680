गुजरात दौरे के आखिरी दिन प्रधानमंत्री नरेंद्र मोदी ने हजीरा में एलएंडटी आर्मड सिस्टम कॉम्पलेक्स राष्ट्र को किया समर्पित। पीएम मोदी नवसारी में निराली कैंसर अस्पताल की भी रखेंगे आधारशिला। अत्याधुनिक सुविधाओं से लैस इस अस्पताल से दक्षिण गुजरात और पड़ोसी राज्यों के कैंसर मरीजों को होगी इलाज की सहूलियत। 
 प्रधानमंत्री नरेन्द्र मोदी गुजरात की तीन दिन की यात्रा पर हैं। यात्रा के तीसरे दिन आज प्रधानमंत्री ने सूरत के हजीरा में एलएंडटी आर्मर्ड सिस्टम कॉम्पलेक्स राष्ट्र को समर्पित किया। इस मौके पर रक्षा मंत्री निर्मला सीतारमण भी मौजूद रहीं। प्रधानमंत्री ने परिसर का निरीक्षण भी किया। इसके अलावा प्रधानमंत्री नवसारी में निराली कैंसर अस्पताल की आधारशिला भी रखेंगे। अत्याधुनिक निराली कैंसर अस्पताल नवसारी का पहला एकीकृत कैंसर अस्पताल होगा। इस अस्पताल से दक्षिण गुजरात और पड़ोसी राज्यों के कैंसर मरीजों को इलाज की सुविधा मिलेगी।
