 यह संगठन पूर्व खिलाड़ियों के हितों की देखभाल के लिए होगा 
भारतीय क्रिकेट कंट्रोल बोर्ड ने अपने नए संविधान के अंतर्गत इंडियन क्रिकेटर्स असोसिएशन यानि आईसीए को मान्यता दे दी है। यह संगठन पूर्व खिलाड़ियों के हितों की देखभाल के लिए होगा। इंडियन क्रिकेटर्स एसोसिएशन फेडरेशन ऑफ इंटरनेशनल क्रिकेटर्स एसोसिएशन से जुड़ी हुई नहीं है। इसमें सिर्फ भारत के पूर्व पुरुष या महिला क्रिकेटर ही शामिल हो सकते हैँ। आईसीए की कार्यप्रणाली बीसीसीआई की कार्यप्रणाली से अलग रहेगी और एसोसिएशन को अपने फंड्स अपने आप जुटाने होंगे हालांकि बोर्ड शुरुआत में कुछ ग्रांट दे सकता है। पूर्व भारतीय क्रिकेटर्स कपिल देव, अजित अगरकर और शांता रंगास्वामी आईसीए के निदेशक होंगें और चुनाव होने तक अपने पद पर बरकरार रहेंगेँ।
