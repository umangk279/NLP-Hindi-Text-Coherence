73 वें स्वतंत्रता दिवस के मौके पर प्रधानमंत्री नरेंद्र मोदी ने लालकिले की प्राचीर से छठी बार देश को संबोधित किया। राजधानी दिल्ली समेत तमाम राज्यों में सुरक्षा के पूरे बंदोबस्त, राष्ट्रीय पर्व में अपनी हिस्सेदारी पर हर देशवासी उल्लासित . 
73 वें स्वतंत्रता दिवस का मुख्य समारोह लाल किले पर होगा जहां प्रधानमंत्री नरेंद्र मोदी लालकिले के प्राचीर से छठी बार देश को संबोधित किया। प्रचंड जनादेश के बाद सत्ता में वापसी के बाद उनका लाल किले से यह पहला भाषण है। इस समारोह से पहले पीएम राजघाट पर राष्ट्रपिता महात्मा गांधी को अपने श्रद्धासुमन अर्पित किए। इसके बाद वो लाल किले पर पहुंचे जहां उन्हें  सशसत्र बलों की ओर से सलामी दी गई और पीएम ने गार्ड ऑफ ऑनर का निरीक्षण किया। इसके बाद पीएम मोदी ने लाल किले की प्राचीर पर तिरंगा फहराया। 
ध्वजारोहण  के बाद प्रधानमंत्री सीधे देश के आम जनमानस से मुखातिब हुए। इस कार्यक्रम में बडी संख्या में स्कूली बच्चे और गणमान्य नागरिकों ने हिस्सा लिया। राजधानी में समारोह के लिए सुरक्षा इंतजाम पुख्ता कर लिए गए । किसी भी आतंकी हमले की आशंका से निपटने के लिए जमीन से हवा तक सुरक्षा बंदोबस्त रहा। लाल किला और उसके आसपास नेशनल सिक्‍योरिटी गार्ड, स्नाइपर्स और स्पेशल कमांडोज-SWAT की तैनाती की गई । SPG की भी विशेष तैनाती की गई।
सेना और अर्धसैनिक बलों के साथ-साथ दिल्ली पुलिस के जवानों की भी अलग-अलग स्‍थानों पर तैनाती की गई है। लाल किला और आसपास के इलाके में संदिग्धों की पहचान के लिए दिल्ली पुलिस पहली बार ऐसे सॉफ्टवेयर से युक्‍त कैमरों का इस्‍तेमाल किया, जिससे लोगों के चेहरों की भी पहचान की जा सकेगी। लाल किला और आसपास के इलाकों में लोगों पर नजर रखने के लिए करीब 500 सीसीटीवी कैमरे लगाए गए। 
इसके अलावा भी तमाम राज्यों में सुरक्षा के पूरे बंदोबस्त किए गए हैं। सुरक्षा के भारी इंतजाम के साथ ही राजधानी दिल्ली को सजाया भी गया है। नार्थ ब्लॉक, साउथ ब्लॉक और संसद भवन पर शानदार सजावट की गयी है जिसकी छटा रात को देखते ही बनती है। कुल मिलाकर देशवासियों में जोरदार उत्साह है और हर कोई इस राष्ट्रीय पर्व में अपनी हिस्सेदारी निभा रहा है। 
