लॉकडाउन के कारण बीते 2 महीनों से ठप्प पड़ी घरेलू यात्री विमान सेवाएं आज फिर से बहाल हो गईं। पश्चिम बंगाल और आंध्र प्रदेश को छोड़कर आज से देश भर में हवाईजहाज़ उड़ान भरेंगे। 
विमानों के परिचालन को लेकर नागरिक उड्डयन मंत्रालय ने कुछ दिशानिर्देश जारी किये हैं, जिनके अनुसार-
उड़ानों के सीमित संचालन को ही अनुमति मिली 
एयरलाइंस को कोरोना महामारी के दौरान मंत्रालय द्वारा निर्धारित किराए की सीमाओं का पालन करना चाहिए
हवाईअड्डे के काउंटरों पर भौतिक चेक-इन की अनुमति नहीं। कन्फर्म वेब चेक-इन वाले यात्रियों को ही हवाई अड्डे में प्रवेश मिलेगा
स्व घोषणा / आरोग्य सेतु ऐप स्टेटस अनिवार्य। 14 वर्ष से कम उम्र के बच्चों को छूट
पूरी यात्रा के दौरान यात्रियों को फेस मास्क पहनना आवश्यक
विमान में भोजन सेवा / वस्तुओं की बिक्री पर रोक
यात्रियों को विमान के अंदर किसी भी प्रकार की खाद्य सामग्री के उपभोग की अनुमति नहीं। विमान में कोई पत्रिका भी उपलब्ध नहीं होगी
केबिन क्रू को पूर्ण सुरक्षा उपकरण पहनना ज़रूरी। चालक दल का नियमित रूप से स्वास्थ्य परीक्षण होगा।
काउंटरों पर फ्रंटलाइन एयरलाइन स्टाफ अनिवार्य सुरक्षा उपकरण पहनेगा। यात्रियों से सामान लेने के दौरान सामाजिक दूरी सुनिश्चित करनी होगी।
यात्रियों को एक हैंडबैग और 1 चेक-इन बैगेज ले जाने की अनुमति। बैगेज ट्रॉलियों का न्यूनतम उपयोग
यात्रियों को उड़ान के निर्धारित समय से 2 घंटे पहले हवाई अड्डे पर रिपोर्ट करना होगा। प्रस्थान से 60 मिनट पहले बोर्डिंग शुरू होगी, और 20 मिनट पहले विमान के गेट बंद होंगे।
क्रमबद्ध रूप से 10-10 के समूह में यात्रियों का विमान में प्रवेश।
टर्मिनल क्षेत्र में प्रवेश करने और बोर्डिंग पॉइंट पर यात्रियों के शरीर के तापमान की जांच सुनिश्चित हो
गृह मंत्रालय द्वारा दिशानिर्देशों के अनुसार यात्री अधिकृत टैक्सी / निजी वाहन में यात्रा करें 
यात्री सामाजिक दूरी का पालन करें। इसके लिए हवाई अड्डों पर गोले जैसे चिन्ह बनाये जाएं
हवाईअड्डों में प्रवेश और स्पर्श के सभी स्थानों पर हैंड सैनिटाइजर उपलब्ध हो 
हवाई अड्डे पर यात्रियों द्वारा उपयोग की जाने वाली बसों और वॉश रूमों का नियमित अंतराल पर sanitization सुनिश्चित हो।
यदि कोई भी यात्री असहज महसूस करता है, या उसे खांसी है, तो तुरंत चालक दल को सूचित करें
वृद्ध लोग, गर्भवती महिलाएं और  बीमारी व्यक्ति हवाई यात्रा से बचें। 
प्रत्येक यात्रा के बाद और दिन के अंत में विमान को सैनिटाइज किया जाए
