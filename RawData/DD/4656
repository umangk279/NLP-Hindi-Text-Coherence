प्रसार भारती ने नई दिल्ली के सूचना भवन में सतर्कता जागरूकता सप्ताह मनाया. इस दौरान एक नुक्कड़ नाटक का आयोजन किया गया. विज्ञापन और दृश्य प्रचार निदेशालय के कलाकारों ने ‘ईमानदारी एक जीवन शैली’ विषय पर कार्यक्रम प्रस्तुत किया. 
विज्ञापन और दृश्य प्रचार निदेशालय के कलाकारों की टीम ने नुक्कड़ नाटक के ज़रिए किस तरह घर, समाज और सार्वजनिक जीवन में भ्रष्टाचार लगातार पैर पसार रहा है, इसकी तस्वीर पेश की.
प्रसार भारती के मुख्य सतर्कता अधिकारी कार्यालय ने सार्वजनिक जीवन में शुचिता और ईमानदारी के प्रति  कर्मचारियों को जागरूक करने और भ्रष्टाचार के खिलाफ मुहिम छेड़ने के लिए कार्यक्रम का आयोजन किया.
28 अक्टूबर से 2 नवंबर के बीच सतर्कता जागरूकता सप्ताह मनाया जा रहा है. जिसका विषय ईमानदारी एक जीवन शैली रखा गया है. इस दौरान प्रसार भारती भी अपने स्तर पर कई कार्यक्रम आयोजित कर रहा है.
