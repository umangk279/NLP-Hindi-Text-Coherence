सीबीआई ने की 110 जगहों पर छापेमारी 
देशव्यापी अभियान के तहत केंद्रीय जांच ब्यूरो ने कथित भ्रष्टाचार, आपराधिक कदाचार और हथियारों की तस्करी के नये मामलों के सिलसिले में 19 राज्यों में 110 स्थानों पर छापेमारी की। अधिकारियों ने यह जानकारी दी। उनके अनुसार सीबीआई ने 30 नये मामले दर्ज किये हैं। सीबीआई एक हफ्ते में यह दूसरी बार सघन अभियान चला रही है। ऐसा ही अभियान मंगलवार को बैंकिंग धोखाधड़ी के आरोपियों के खिलाफ चलाया गया था।
