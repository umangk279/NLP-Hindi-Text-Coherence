अब गाड़ियों में सीएनजी भरवाने के लिए आपको घंटों इंतज़ार करने की ज़रूरत नहीं है। अब आप डेबिट कार्ड या मैट्रो कार्ड की तरह स्मार्ट कार्ड से सीएनजी स्टेशन पर सीधे गैस भरवा सकते हैं। 
 ये संभव हो पाएगा, इंद्रप्रस्थ गैस लिमिटेड के आईजीएल स्मार्ट कार्ड से। जिसका लोकार्पण दिल्ली में एक समारोह में पेट्रोलियम मंत्री धर्मेंद्र प्रधान ने किया। इस अवसर पर ओला समेत कई ट्रांसपोर्ट कंपनियों को सम्मानित भी किया गया। इस मौके पर सांसद मनोज तिवारी और प्रवेश वर्मा समेत अनेक गणमान्य लोग मौजूद रहे।
