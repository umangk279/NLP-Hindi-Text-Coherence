बीसीसीआई ने हार्दिक पांड्या और केएल राहुल पर अंतरिम बैन हटा लिया है. सुप्रीम कोर्ट द्वारा गठित प्रशासनिक समिति ने गुरुवार को अचानक क्रिकेटर हार्दिक पंड्या और लोकेश राहुल पर एक चैट शो महिलाओं के खिलाफ आपत्तिजनक टिप्पणी करने के मामले में यू-टर्न लेते हुए प्रतिबंध को तत्काल प्रभाव से खत्म कर दिया. 
दोनों खिलाड़ियों को कार्यक्रम के प्रसारण के बाद ऑस्ट्रेलिया दौरे पर वनडे सीरीज से पहले स्वदेश वापस बुला लिया गया था. दोनों खिलाड़ियों ने स्वदेश लौटकर बिना शर्त बीसीसीआई से माफी मांग ली थी. इसके बाद सीओए ने सुप्रीम कोर्ट से मामले की जांच के लिए लोकपाल की नियुक्ति करने का अनुरोध किया था. इस बारे में सुनवाई 5 फरवरी को होनी थी लेकिन इससे पहले अचानक सुप्रीम कोर्ट द्वारा गठित सीओए ने दोनों खिलाड़ियों पर लगे प्रतिबंध को खत्म करने का फैसला लिया.
