श्रीलंका के प्रधानमंत्री रनिल विक्रमसिंघे ने शनिवार को नई दिल्‍ली में प्रधानमंत्री नरेंद्र मोदी से मुलाकात की.  
विक्रमसिंघे भारत दौरे पर हैं. उनकी इस यात्रा का मकसद दोनों देशों के बीच कारोबार, निवेश, नौवहन सुरक्षा सहित अन्य क्षेत्रों में संबंधों को गहरा करना है. 2015 में पद संभालने के बाद विक्रमसिंघे की भारत की यह पांचवीं आधिकारिक यात्रा है.
विदेश मंत्री सुषमा स्वराज ने भी पीएम विक्रमसिंघे से मुलाकात की. सुषमा स्वराज और विक्रमसिंघे ने दोनों देशों के बीच संबंधों को बढ़ावा देने के तरीकों पर भी चर्चा की. दोनों नेताओं के बीच द्विपक्षीय संबंधों को मजबूत करने और विकास परियोजनाओं पर प्रगति की समीक्षा के बारे में विचारों का आदान-प्रदान हुआ.
गृहमंत्री राजनाथ सिंह ने भी श्रीलंका के प्रधानमंत्री रनिल विक्रमसिंघे से मुलाकात की. राजनाथ सिंह ने इस मुलाकात को बेहद उपयोगी बताया. इस दौरान भारत और श्रीलंका के बीच सुरक्षा और आतंकवाद विरोधी सहयोग से संबंधित मुद्दों पर चर्चा हुई.
