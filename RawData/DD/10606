राष्‍ट्रपति रामनाथ कोविंद ने शुक्रवार को नई दिल्‍ली में केंद्रीय सूचना आयोग के 13वें वार्षिक सम्‍मेलन का उद्घाटन किया. 
सम्‍मेलन में सूचना के अधिकार में आंकड़ों की निजता, आरटीआई अधिनियम में संशोधन और आरटीआई अधिनियम के कार्यान्‍वयन पर विशेष रूप से विचार किया गया. इस सम्‍मेलन में केंद्रीय सूचना आयोग के सभी वर्तमान तथा पूर्व मुख्‍य सूचना आयुक्‍त, राज्‍य सूचना आयुक्‍त, आरटीआई कार्यकर्ता और आरटीआई के कार्यान्‍वयन से सम्‍बद्ध कई एनजीओ ने हिस्सा लिया.
सम्‍मेलन को संबोधित करते हुए राष्ट्रपति ने कहा सूचना का अधिकार भारतीय लोकतंत्र को मजबूत करने, प्रशासन की प्रणालियों में पारदर्शिता सुनिश्चित करने और आम नागरिकों को सक्षम बनाने में अहम भूमिका निभा रहा है.
