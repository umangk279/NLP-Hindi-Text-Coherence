अंतिम गेंद पर दिनेश कार्तिक के छक्के की बदौलत भारत ने जीती त्रिकोणीय टी 20 सीरीज, बेहद रोमांचक और संघर्षपूर्ण फाइनल मुकाबले में कार्तिक ने खेली 8 गेंदों पर 29 रनों की नाबाद पारी, बांग्लादेश को दी 4 विकेट से मात। 
 दिनेश कार्तिक के आखिरी गेंद पर लगाये गये छक्के के दम पर भारत ने सांस रोक देने वाले खिताबी मुकाबले में में बांग्लादेश को चार विकेट से हराकर निधास ट्रॉफी जीत ली है। भारत के सामने 167 रन का लक्ष्य था लेकिन उसे अंतिम दो ओवरों में 34 रन चाहिए थे। ऐसे समय पर कार्तिक ने आठ गेंदों पर 29 रन बनाकर टीम को रोमांचक जीत दिला दी। उन्हे मैन ऑफ द मैच चुना गया.पूरी सीरीज में शानदार प्रदर्शन करने वाले वाशिंगटन सुंदर मैन ऑफ द सीरीज चुने गए।
तीन देशो की त्रिकोणीय टी20 प्रतियोगिता निधास ट्रॉफी का खिताब जीतने के उद्देश्य से भारत और बांग्लादेश की टीमे रविवार को कोलंबो के आर. प्रेमदासा स्टेडियम में मैदान पर उतरी। टॉस हारकर पहले बैटिंग करने उतरी बांग्लादेश टीम की शुरुआत बेहद खराब रही। लिटन दास को वॉशिंगटन सुंदर ने 11 रन के निजी स्कोर पर सुरेश रैना के हाथों कैच कराया। इसके बाद चहल ने तमीम इकबाल 15 और सौम्य सरकार 1 को आउट करके बांग्लदेश को बैकफुट पर ला दिया। चहल ने मुशफिकुर रहीम 9 के स्कोर पर आउट किया। 
इसके बाद सब्बीर और महमूदुल्लाह ने 5वें वकेट के लिए 36 रन जोड़ते हुए बांग्लादेश का स्कोर 100 रनों के पार पहुंचा दिया। महमूदुल्लाह 21 रन बनाकर रन आउट हुए। हालांकि, सब्बीर दूसरे छोर पर लगातार अच्छे शॉट्स लगाना जारी रखा और अर्धशतक पूरा किया। 18वें ओवर में सब्बीर रहमान 77 रन बनाकर उनादकत की गेंद पर बोल्ड हो गए। पारी के अंतिम ओवर में शार्दुल की गेंद पर मेहदी हसन ने 18 रन बनाए जिसकी मदद से बांग्लादेश ने निर्धारित 20 ओवर में 8 विकेट पर 166 रन बनाने में सफलता पाई।
जवाब में 167 रन के लक्ष्य का पीछे करने उतरी टीम इंडिया की शुरुआत शानदार रही। धवन और रोहित शर्मा ने ताबड़तोड़ बल्लेबाजी करते हुए पहले दो ओवरों में ही टीम का स्कोर तीस के पार पहुंचा दिया था। धवन 10 रन बनाकर आउट हो गए। रैना ज्यादा देर क्रीज पर नहीं टिक सके और शून्य पर आउट हो गए। 2 विकेट गिर जाने के बाद रोहित शर्मा ने के एल राहुल के साथ मिलकर तेजी से रन बनाने का सिलसिला जारी रखा। हालाकी राहुल 24 रन बनाकर रहमान के हाथो बाउंड्री पर कैच हो गए। दूसरे छोर पर रोहित ने अपना अर्धशतक पूरा किया। वो तेजी से रन बनाने के चक्कर में 56 रन बनाकर आउट हुए। इसके बाद मनीष पांडे ने तेजी से रन बनाने की कोशिश की। 
इसी बीच 18 वें ओवर में मुस्तफ़िज़ूर रहमान ने केवल एक रन देते हुए मनीष पांडे का कीमती विकेट लेकर मैच को रोमांचक बना दिया। अगले ओवर में दिनेश कार्तिक ने पहली 3 गेंदो पर 2 छक्का और चौका लगाकर भारत की मैच में वापसी करा दी। अंतिम ओवर में भारत को जीत के लिए 12 रन चाहिए थे। सौम्य सरकार की चौथी गेंद पर विजय शंकर ने चौका लगाकर टीम को जीत के करीब ला दिया। हालाकी ओवर की 5वीं गेद पर विजय 17 रन बनाकर कैच आउट हो गए। अंतिम गेंद पर भारत को जीत के लिए 5 रन चाहिए थे। कार्तिक ने छक्का लगाकार भारत को 4 विकेट से रोमांचक जीत दिला दी। वो 8 गेंदो पर 29 रन बनाकर नाबाद रहे।
