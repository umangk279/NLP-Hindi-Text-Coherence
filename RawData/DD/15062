गुजरात में स्‍थानीय निकायों के चुनाव में भारतीय जनता पार्टी को बड़ी कामयाबी मिली है। भाजपा ने 75 में से 47 सीटें जीतीं है, वहीं कांग्रेस को खाते में 16 सीटें आयी हैं।  
नतीजों से एक बार फिर से साफ हो गया है कि राज्य की जनता ने गुजरात विधानसभा चुनाव के बाद एक बार फिर भाजपा को कांग्रेस के ऊपर तरजीह दी है।
गुजरात विधानसभा चुनाव में जीत के बाद अब निकाय चुनाव में भी बीजेपी ने अपनी पहली परीक्षा में कांग्रेस को शिकस्त दे दी है। राज्य की 28 जिलों में फैली 75 नगरपालिकाओं में से बीजेपी ने 46 सीटों पर जीत दर्ज की है। शुरुआत में बीजेपी को कड़ी टक्कर देती दिख रही कांग्रेस को महज 15 सीटों पर ही जीत मिली है।
निकाय चुनावों में भाजपा को लगातार दूसरी बार मिली इस जीत से लोग काफी खुश हैं। दरअसल गुजरात के 28 जिलों की 74 नगरपालिका सीटों, दो जिला पंचायत, 17 तालुका पंचायत और करीब 1400 ग्राम पंचायतों के लिए शनिवार को वोट डाले गए थे। इस निकाय चुनाव में 64.4 फीसदी वोट पड़े थे।
गुजरात की 75 नगरपालिका में से 74 पर ही मतदान हुआ था क्योंकि एक नगरपालिका में बीजेपी का उम्मीदवार निर्विरोध चुन लिया गया था।
