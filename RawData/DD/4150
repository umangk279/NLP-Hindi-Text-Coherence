शीतकालीन सत्र का आज का दिन यू तो कामकाज का दिन रहा, राज्यसभा में शून्यकाल और प्रश्नकाल प्रभावी तरीके से चले वहीं लोकसभा में भी सामान्य तरीके से कामकाज हुआ। स्पेशल प्रोटेक्शन ग्रुप (संशोधन) विधेयक आज राज्यसभा में चर्चा के बाद ध्वनिमत से पास हो गया। लोकसभा इसे पहले ही ुपारित कर चुकी है।   
स्पेशल प्रोटेक्शन ग्रुप कानून में संशोधन को संसद ने अपनी मंजूरी दे दी है। राज्यसभा ने गृह मंत्रालय की तरफ से लाए गए इस विधेयक को चर्चा के बाद अपनी मंजूरी दे दी। लोकसभा पहले ही इसे पास कर चुकी है। इस मौके पर गृह मंत्री अमित शाह ने कहा कि गांधी परिवार की सुरक्षा हटाई नहीं गई है बल्कि उनकी सुरक्षा बदली गई है। उन्हें उच्च स्तर की जेड प्लस सुरक्षा दी गई है, और उनके सुरक्षाकर्मियों की संख्या में कोई कमी नहीं की गई है।
गृह मंत्री ने ये भी कहा कि पहली बार एसपीजी कानून में बदलाव प्रधानमंत्री की सुरक्षा को मजबूत करने के ईरादे से किए गए हैं। कांग्रेस महासचिव प्रियंका गांधी वाड्रा की सुरक्षा में चूक के कांग्रेस के आरोपों को खारिज करते हुए गृहमंत्री ने कहा कि इस मामले की उच्चस्तरीय जांच हो रही है। 
एसपीजी संशोधन विधेयक के पारित होने के बाद राज्यसभा ने दादरा और नागर हवेली तथा दमन दीव के विलय से जुडे विधेयक भी मंजूरी दी। लोकसभा इसे पहले ही पास कर चुकी है।
राज्यसभा में शून्यकाल और प्रश्नकाल प्रभावी तरीके से चले वहीं लोकसभा में भी सामान्य तरीके से कामकाज हुआ। निचले सदन में पोत पुनर्चक्रण विधेयक पर चर्चा हुई । बाद में इसे सदन ने पारित कर दिया।
इससे पहले शून्यकाल के दौरान लोकसभा में कांग्रेस नेता अधीर रंजन चौधरी  द्वारा पीएम मोदी, गृहमंत्री और वित्त मंत्री पर दिए गए विवादित बयान का मुद्दा भी गूंजा। बीजेपी के सांसदों ने कड़े शब्दों अधीर के बयान की निंदा करते हुए उनसे माफी की मांग की।
संसद के दोनों सदनों में जमकर कामकाज हो रहा है। एक तरफ सरकार का विधायी एजंडा तेज़ी से आगे बढ़ रहा है वहीं दूसरी तरफ विपक्ष की ओर से उठाए गए मुद्दों पर भी चर्चा हो रही है।
