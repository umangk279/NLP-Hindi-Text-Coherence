प्रधानमंत्री नरेंद्र मोदी ने संयुक्त राष्ट्र महासभा की बैठक से इतर साइप्रस के राष्ट्रपति निकोस अनास्ता सीदेस के साथ द्विपक्षीय मुलाक़ात की. 
बैठक के दौरान दोनों नेताओं ने परस्पर महत्व के विभिन्न मुद्दों पर विस्तार से बात की. उन्होंने ज्वलंत अंतरराष्ट्रीय मुद्दों तथा अन्य महत्वपूर्ण मुद्दों पर भी चर्चा की.
प्रधानमंत्री नरेंद्र मोदी इन दिनों एक सप्ताह की अमेरिका यात्रा पर हैं. इससे पहले उन्होंने ईरान के राष्ट्रपति हसन रूहानी के साथ भी द्विपक्षीय मुलाक़ात की. वह राष्ट्रपति डोनाल्ड ट्रंप के साथ भी द्विपक्षीय वार्ता कर चुके हैं.
