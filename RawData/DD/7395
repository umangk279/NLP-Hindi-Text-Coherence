देश भर के 20 राज्य और केंद्र शासित प्रदेश अब तक आपातकालीन हेल्पलाइन नंबर ‘112’ से जुड़ गए हैं. इस नंबर पर संकट की घड़ी में कोई भी तत्काल सहायता मांग सकता है. अधिकारियों ने शुक्रवार को यह जानकारी दी. 
हेल्पलाइन ‘112’ पुलिस, दमकल और महिला हेल्पलाइन (1090) नंबरों का समानांतर नंबर है और यह योजना केंद्र सरकार के ‘निर्भया फंड’ के तहत लागू की जा रही है. अमेरिका में भी आपात सेवा का इसी तरह का एक नंबर ‘911’ है. इमरजेंसी रिस्पांस सपोर्ट सिस्टम (ईआरएसएस) ने पूरे भारत में एकल आपात नंबर ‘112’ की परिकल्पना की है, जो एक अंतरराष्ट्रीय स्तर पर मान्यता प्राप्त नंबर है, जिसका लक्ष्य सभी तरह की आपात सेवाएं मुहैया कराना है.
