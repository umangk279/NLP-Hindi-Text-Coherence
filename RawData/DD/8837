देश की सबसे तेज़ रेलगाड़ी ट्रेन-18 जल्द ही दौड़ेगी दिल्ली से वाराणसी से बीच। अत्याधुनिक सुविधाओं से लैस इस ट्रेन के चलने से दोनों शहरों के बीच सफर में चार घंटे की होगी कमी। 
अंतर्राष्ट्रीय मानकों की सुविधाओं से सुसज्जित ट्रेन-18 दिल्ली से वाराणसी तक का सफर तय करेगी। इस मार्ग पर सबसे तेज गति से दौड़ने वाली इस ट्रेन-18 के जल्द ही पटरी पर दौड़ने को लेकर रेल मंत्री पीयूष गोयल ने कहा कि यह रेलगाड़ी दिल्ली से वाराणसी का सफर आठ घंटे में पूरा करेगी, जो कि इस मार्ग पर अब तक चलने वाली सबसे तेज गाड़ी से डेढ़ घंटे कम होगा।
वाई-फाई, सीसीटीवी कैमरे से सुसज्जित यह ट्रेन करीब 160 किलोमीटर प्रतिघंटे की रफ्तार से 750 किलोमीटर का सफर तय करेगी। कल रेल मंत्री पीयूष गोयल ने ट्रेन के मार्ग के आधिकारिक घोषणा कर दी है। इस अवसर पर पीयूष गोयल ने कहा कि ट्रेन का सफलतापूर्वक परीक्षण किया गया है। और इसे लेकर जो भी सुझाव मिले है उन पर काम किया जा रहा है। 
