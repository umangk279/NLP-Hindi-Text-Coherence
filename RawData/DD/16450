केंद्रीय खाद्य प्रसंस्करण मंत्री हरसिमरत कौर बादल ने कहा है कि प्रधानमंत्री किसान संपदा योजना के तहत अगले तीन वर्षों में 1 बिलियन डॉलर की धनराशि का वितरण किया जाएगा। 
 खाद्य प्रसंस्करण उद्योग मंत्रालय वर्ल्ड फूड इंडिया-2017 का आयोजन कर रहा है। इस तीन दिवसीय आयोजन का उद्घाटन प्रधानमंत्री नरेंद्र मोदी ने किया। इस मेगा आयोजन में दुनिया के 60 से अधिक देशों सहित देश के 27 राज्यों के  सात हज़ार से ज़्यादा उद्यमी हिस्सा ले रहे हैं। इस मेले में जर्मनी, डेनमार्क और जापान भागीदार देश हैं और इटली और नीदरलैंड फोकस देश। इस मौक़े पर विज्ञान भवन में देश दुनिया के प्रतिनिधियों को संबोधित करते हुए प्रधानमंत्री ने  विश्व बैंक द्वारा भारत की व्यापार सुगमता रैंकिंग में 30 पायदान की छलांग को ऐतिहासिक बताया।
