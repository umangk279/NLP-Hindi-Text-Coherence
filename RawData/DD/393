केंद्रीय वित्त मंत्री निर्मला सीतारमण और वाणिज्य एवं उद्योग मंत्री पीयूष गोयल ने शनिवार को ईज ऑफ डूइंग में राज्यों की रैंकिंग जारी कर दी है. ईज ऑफ डूइंग बिजनेस मामले में मध्य प्रदेश ने चौथा स्थान हासिल किया है. 2018 के मुकाबले मध्य प्रदेश ने 3 अंकों की छलांग लगाई है.  
भारत दुनिया के उन 10 देशों की लिस्ट में शामिल है जिन्होंने विश्व बैंक की सूची के मुताबिक़ ईज़ ऑफ डूइंग बिजनेस के पैमाने पर बेहतरीन प्रदर्शन किया है। इस मोर्चे पर उम्दा प्रदर्शन बिना आमूलचूल सुधार के मुमकिन नहीं था। केंद्रीय वित्त मंत्री निर्मला सीतारमण ने राज्यों के ईज ऑफ डूइंग बिजनेस के चौथे संस्करण की सूची वीडियो कांफ्रेंसिंग के ज़रिए जारी की।  2019 को वित्तमंत्री निर्मला सीतारमण ने जारी किया। जिसमें साल 2019 के लिए पहला स्थान हासिल किया आंध्र प्रदेश ने, जबकि दूसरे स्थान पर उत्तर प्रदेश और तीसरा स्थान तेलंगाना का रहा। इस मौक़े पर वित्त मंत्री ने कहा कि केंद्र व राज्य द्वारा सुधार की प्रतिबद्धता की बदौलत भारत दुनिया में निवेश का एक उभरता केंद्र बनकर सामने आया है।
केंद्रीय वाणिज्य व उद्योग मंत्री पीयूष गोयल ने उम्मीद जताई कि केंद्र व राज्य के बीच बेहतर तालमेल की वज़ह से भारत तेज़ी के साथ 5 ट्रिलियन डॉलर की अर्थव्यवस्था बनने की ओर बढ़ रहा है और साल 2024-25 तक लक्ष्य को हासिल भी करेगा। उन्होंने कहा कि भारत में 24 उत्पाद क्षेत्र की पहचान की गई है जिसमें अगले 5 साल में 20 लाख करोड़ से अधिक उत्पाद विनिर्माण की संभावना है।
केंद्रीय वाणिज्य व उद्योग राज्य मंत्री हरदीप पुरी ने विश्वास जताया कि कोविड-19 महामारी से उबरने के बाद भारत दुनिया में सप्लाई चेन को लेकर एक अहम भूमिका में होगा और उसमें प्रधानमंत्री द्वारा 'आत्मनिर्भर भारत' के संकल्प का अहम योगदान होगा।
