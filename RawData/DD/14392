जम्मू-कश्मीर में गुणवत्तापूर्ण शिक्षा को बढ़ावा देने के लिए स्टडी टूर का सिलसिला जारी। दिल्ली के 500 छात्रों ने जम्मू कश्मीर का किया स्टडी टूर। 
मानव संसाधन विकास मंत्रालय, राष्ट्रीय माध्यमिक शिक्षा अभियान और राज्य शिक्षा विभाग के सहयोग से जम्मू-कश्मीर में गुणवत्तापूर्ण शिक्षा को बढ़ावा देने के लिए स्टडी टूर का सिलसिला जारी है। इस अभियान के तहत जम्मू कश्मीर के छात्र दूसरे राज्यों का और दूसरे राज्यों के छात्र जम्मू कश्मीर का स्टडी टूर कर रहे हैं। दिल्ली के 500 छात्रों ने बिते दिनों कश्मीर का दौरा किया और जन्नत की सैर भी की।
शैक्षिक संस्थानों की यात्रा के दौरान छात्रों को शिक्षकों के साथ-साथ इन संस्थानों के छात्रों के साथ अपने अनुभव साझा करने का मोक़ा मिलता है। इस स्टडी टूर के दोरान छात्रों ने अलग अलग प्रोग्रामों के साथ साथ कई सांस्कृतिक प्रोग्रामों में भी हिस्सा लिया। यानी एक भारत श्रेष्ठ भारत के फलसफे को क़रीब से महसूस किया।
कश्मीर की यात्रा के दौरान छात्रों के साथ साथ शिक्षकों ने भी खूब लुत्फ उठाया और स्टडी टूर को छात्रों के लिए बहुत अहम बताया,साथ ही भारत की विविधता में एकता के आदर्श को जाना। तालीम इंसान की सबसे बड़ी पूंजी है। भारत सरकार की इस नई पहल से देश के बच्चों के साथ साथ जम्मू-कश्मीर के बच्चों की शैक्षणिक योग्यता और शौक्षणिक माहौल में भी बेहतरी आएगी। साथ ही अलग अलग रियासतों के बच्चों से मुलाक़ात उन्हें मुल्क को बेहतर तरिक़े से समझने का मौका देगा।
