संसद का शीतकालीन सत्र सोमवार यानी आज से शुरू हो रहा है, जो 13 दिसंबर तक चलेगा। शीतकालीन सत्र के दौरान राज्यसभा का 250वां सत्र भी होने जा रहा है। इसके साथ है 26 नंवबर को संविधान स्वीकार किये जाने के 70 साल भी पूरे होने जा रहे है। 
संसद का शीतकालीन सत्र आज से शुरू हो रहा है। 13 दिसम्‍बर तक चलने वाले सत्र के दौरान 20 बैठकें होंगी। इससे पहले रविवार को नई दिल्‍ली में हुई सर्वदलीय बैठक में प्रधानमंत्री ने दोनों सदनों में भारत के विकास और नागरिकों के सशक्तिकरण के लिए रचनात्‍मक चर्चा की उम्मीद जताई। बैठक के बाद संसदीय कार्य मंत्री प्रह्लाद जोशी ने बताया कि प्रधानमंत्री ने सभी राजनीतिक दलों से अनुरोध किया है कि इस सत्र को पिछले सत्र जितना ही सफल बनाए। 
सर्वदलीय बैठक में पीएम मोदी ने कहा है कि सरकार संसद के शीतकालीन सत्र के दौरान सभी मुद्दों पर चर्चा के लिये तैयार है। बैठक में पीएम मोदी ने कहा कि संसद का काम चर्चा और बहस करना है। पिछला सत्र के कामकाज़ के लिहाज से ऐतिहासिक रहने की जिक्र करते हुये पीएम मोदी ने उम्मीद जताई है कि ये सत्र भी फलदायी रहेगा। 
शीतकालीन सत्र के दौरान राज्यसभा का 250वां सत्र भी होने जा रहा है। इसके साथ है 26 नंवबर को संविधान स्वीकार किये जाने के 70 साल भी पूरे होने जा रहे है। बैठक के दौरान पीएम मोदी ने कहा कि भारत के संविधान की दुनिया भर में ब्रांडिग होनी चाहिये। उधर विपक्षी दलों के नेताओं ने कहा कि वो अहम विधेयकों को सदन से पारित कराने में सहयोग को तैयार है। विपक्षी दल मंहगाई बेरोजगारी, आर्थिक हालात और कश्मीर की स्थिति ,किसानों से जुड़े मसलों पर सत्र के दौरान सदन में चर्चा की मांग रखेंगे। 
अगामी सत्र के दौरान कुल 27 नये विधेयक सरकार के ऐंजेडे में शामिल है। इनमें नागरिकता संशोधन बिल और गंगा को निर्मल बनाने से जुड़ा विधेयक अहम है। इसके साथ ही सरकार दो अद्यादेशों के बदले विधेयक भी सत्र के दौरान सदन से पारित कराना चाहेगी। 17वीं लोकसभा का पिछला सत्र ऐतिहासिक रहा था ऐसे में शीतकालीन सत्र में भी जमकर कामकाज  होने की उम्मीद की जा रही है।
