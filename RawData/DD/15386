रक्षा राज्य मंत्री डॉ. सुभाष भामरे ने आज एनसीसी के गणतंत्र दिवस शिवर का दौरा किया। इस मौके पर उन्होंने कहाकि एनसीसी एक ऐसा संगठन है जो देश की युवा पीढी को सशक्त बनाने में अपनी अहम भूमिका निभा रहा है। 
रक्षा राज्य मंत्री डॉ. सुभाष भामरे ने कैडेटों की उत्कृष्ट ड्रिल और उत्साहपूर्ण प्रदर्शन की सराहना की। उन्होंने देश के भावी नायकों को तैयार करने के प्रति राष्ट्रीय कैडेट कोर की प्रतिबद्धता की भी प्रशंसा की। उन्होंने कहा कि एनसीसी एक ऐसा संगठन है जो देश की युवा पीढ़ी को सशक्त बनाने और स्कूली शिक्षा के साथ-साथ उनके चंहुमुखी विकास की गतिविधियों को आगे बढाने में लगा हुआ है।
एनसीसी के गणतंत्र दिवस शिविर में देशभर से आए कैडेट अपने अपने राज्यों के सांस्कृतिक कार्यक्रम पेश कर रहे हैं। गुजरात निदेशालय भी यहां अपनी एक अलग ही पहचान दर्ज करा रहा है।
