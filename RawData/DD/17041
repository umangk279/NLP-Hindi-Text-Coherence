सीमापार से घुसपैठ के मामले में पाक रेंजर्स ने पहली बार अपने नागरिकों का हाथ कुबूला है। बीएसएफ ने अमृतसर के नज़दीक 2 पाकिस्तानी घुसपैठियों के शव पाकिस्तान को सौंपे हैं। भारी मात्रा में हथियार और असलहा बरामद भी हुआ है।    
 अमृतसर के सीमावर्ती इलाके अजनाला में सीमा सुरक्षा बल ने पाक घुसपैठियों के शव पाक रेंजर्स को सौंपे। इन घुसपैठियों की पाकिस्तानी नागरिकों के तौर पर शिनाख्त हुई थी। बीएसएफ ने मानवीय आधार पर ये शव पाक रेंजर्स को सौंपे।
सीमापार से घुसपैठ के मामले में पाक रेंजर्स ने पहली बार अपने नागरिकों का हाथ मानते हुए उनके शवों को स्वीकार किया है। गौरतलब है कि 19-20 सितंबर की रात को अमृतसर के निकट अजनाला सेक्टर में बीएसएफ ने अंतरराष्ट्रीय सीमा पर पाकिस्तान की ओर से घुसपैठ की कोशिश को नाकाम कर दिया था।     
