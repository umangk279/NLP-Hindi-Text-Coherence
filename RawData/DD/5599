पाकिस्तान की जेल में बंद भारतीय नगारिक कुलभूषण जाधव को सोमवार को राजनयिक पहुंच मुहैया कराने की पाकिस्तान ने पेशकश की है. पाकिस्तान की तरफ से यह पेशकश वियना कन्वेंशन के तहत की गई है. 
पाकिस्तान ने यह पहल अंतरराष्ट्रीय न्यायालय के आदेश पर की है. गौरतलब है कि भारत ने पाकिस्तान से कुलभूषण जाधव तक ‘तत्काल, प्रभावी और अबाधित’ राजनयिक पहुंच देने को कहा था और राजनयिक माध्यमों से पड़ोसी देश से संपर्क किया था.
इससे पहले जाधव को पाकिस्तान की एक फौजी अदालत ने ‘जासूसी और आतंकवाद’ के इल्ज़ाम में अप्रैल, 2017 में मौत की सज़ा सुनाई थी. इसके बाद भारत ने अंतरराष्ट्रीय न्यायालय का रुख किया था. जुलाई में हेग स्थित अदालत ने पाकिस्तान को भारत को बिना किसी देरी के जाधव तक राजनयिक पहुंच देने का आदेश दिया.
