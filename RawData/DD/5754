स्थिति में सुधार को देखते हुए श्रीनगर और घाटी के अन्य जिला मुख्यालय शहरों में लोगों और यातायात का आवागमन धीरे-धीरे बढ़ रहा है।  माध्यमिक स्तर तक के स्कूलों में शिक्षकों और सरकारी कार्यालयों में कर्मचारियों की उपस्थिति बढ़ रही है। 
जम्मू कश्मीर में अनुच्छेद 370 हटाने के बाद राज्य में लगी पाबंदियां धीरे धीरे समाप्त हो रही हैं और हालात सामान्य हो गए हैं। कश्मीर के अधिकतर हिस्सों में प्रतिबंधों में ढील दे दी गई है। जगह-जगह से अवरोधक हटाए जा रहे हैं और सड़कों पर यातायात धीरे-धीरे बढ़ रहा है। स्थिति शांतिपूर्ण है और बुधवार को घाटी के किसी भी हिस्से से किसी तरह की अप्रिय घटना की कोई खबर नहीं मिली।
स्थिति में सुधार को देखते हुए श्रीनगर और घाटी के अन्य जिला मुख्यालय शहरों में लोगों और यातायात का आवागमन धीरे-धीरे बढ़ रहा है। माध्यमिक स्तर तक के स्कूलों में शिक्षकों और सरकारी कार्यालयों में कर्मचारियों की उपस्थिति बढ़ रही है।   
लैंडलाइन टेलीफोन सेवाएं अधिकतर स्थानों पर बहाल हो गई हैं। श्रीनगर शहर के आवासीय क्षेत्रों और सिविल लाइन्स क्षेत्र तथा अन्य जिलों के अधिकतर क्षेत्रों से अवरोधक हटा लिए गए हैं। हालांकि  सुरक्षाबलों की तैनाती बरकरार है।
श्रीनगर के अलावा बाकी जिलों में स्थिति सामान्य है। दक्षिण कश्मीर के कुपवाडा जिले का त्राल बुरहान वानी और जाकिर मूसा जैसे आतंकवादियों का गढ रहा है । अनुच्छेद 370 हटने के बाद से यहां हालात सामान्य हैं। इलाके के युवा नफरत और हिंसा से कोसों दूर विकास , नौकरी और शिक्षा जैसे मसलों पर बात कर रहे हैं। 
कुल मिलाकर राज्य में हालात सामान्य है और आने वाले दिनों में बाकी पाबंदियां भी हट जाएंगी।
