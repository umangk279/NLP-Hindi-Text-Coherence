केदारनाथ धाम के दर्शन के बाद वासुकीताल से त्रियुगीनारायण ट्रैक पर पिछले दिनों लापता हुए चारों यात्री मिल गये हैं और एसडीआरएफ की टीम के साथ हैं। मुख्यमंत्री त्रिवेन्द्र सिंह रावत ने लापता यात्रियों के जल्द रेस्क्यू करने के निर्देश दिये थे।  
बचाव कार्य में एसडीआरएफ की पांच टीमें लगाई गई थीं। गुरुवार दोपहर में चारों यात्रियों से सम्पर्क हो गया था। उनकी लोकेशन का पता चलने के बाद एसडीआरएफ की टीम उन तक पहुची। जिसके बाद फिलहाल उन्हे सुरक्षित रूप में त्रियुगीनारायण की ओर लाया गया।
यात्रीयों के मिलने पर मुख्यमंत्री ने प्रसन्नता व्यक्त करते हुए ट्वीट किया" यह हर्ष का विषय है कि केदारधाम के दर्शन के बाद वासुकीताल से त्रियुगीनारायण ट्रैक पर पिछले दिनों लापता हुए चारों यात्री मिल चुके हैं। SDRF की टीम ने उनका सफल रेस्क्यू किया है। इस त्वरित व सफल रेस्क्यू कार्रवाई के लिए SDRF की टीमें बधाई की पात्र हैं।"
 
