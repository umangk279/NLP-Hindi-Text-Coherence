अमेरिका में आपात स्थिति में बीमार मरीज़ों के इलाज के लिए प्लाज़्मा थेरेपी को फ़ूड एंड ड्रग एडमिनिस्ट्रेशन ने दी मंज़ूरी, राष्ट्रपति ट्रंप ने उपचार के लिए रक्त प्लाज्मा का उपयोग कर मृत्यु दर को 35 प्रतिशत तक कम करने को बताया ऐतिहासिक।   
अमेरिकी राष्ट्रपति डोनाल्ड ट्रंप ने बताया कि आपात स्थिति में बीमार मरीज़ों के इलाज के लिए प्लाज़्मा थेरेपी को फ़ूड एंड ड्रग एडमिनिस्ट्रेशन ने मंज़ूरी दे दी है। व्हाइट हाउस में प्रेस कॉन्फ़्रेंस में ट्रंप ने कोरोना वायरस को चीनी वायरस बताते हुए कहा कि यह मज़बूत लड़ाई का हिस्सा है और इससे कई ज़िंदगियां बचाई जा सकेंगी।
उन्होंने कहा कि शोध में पाया गया है कि प्लाज़्मा थेरेपी के ज़रिए मृत्यु दर को 35 फ़ीसदी तक कम किया जा सकता है। साथ ही उन्होंने अपील करते हुए कहा कि जो लोग कोरोना वायरस से ठीक हो चुके हैं वो प्लाज़्मा डोनेट करने के लिए ख़ुद को रजिस्टर करें। इसके अलावा अमेरिकी राष्ट्रपति ने कोविड-19 वैक्सीन के जल्द तैयार होने की भी उम्मीद जताई। 
