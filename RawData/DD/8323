 प्रयागराज में आज प्रमुख स्नान माघी पूर्णिमा के मौके पर बड़ी संख्या में श्रद्धालु कर रहे हैं कुंभ में पवित्र स्नान। श्रद्धालुओं की भारी तादाद को देखते हुए कुंभ परिसर में किए गए हैं सुरक्षा के पुख्ता इंतज़ाम। 
कुम्भ में आज प्रमुख स्नान माघी पूर्णिमा के लिए बड़ी संख्या में श्रद्धालु पहुंच रहे हैं। आज माघ पूणिमा के लिए श्रद्धालुओं का प्रयागराज आने का सिलसिला कल से ही शुरू हो गया। माघ पूर्णिमा के स्नान के साथ ही त्रिवेणी तट पर चलने वाला कल्पवास समाप्त हो जाता है। कुम्भ ही नहीं हर साल पौष पूर्णिमा से माघ पूर्णिमा तक कल्पवासी प्रयागराज प्रवास पर रहते हैं और तीन बार गंगा स्नान, ध्यान और सत्संग करते हैं। माघ पूर्णिमा स्नान और कल्पवासियों के प्रस्थान के मद्देनज़र मेला प्रशासन ने पुख्ता तैयारियां की है। 
