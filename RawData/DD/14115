अंतर्राष्ट्रीय मुद्रा कोष ने कहा भारत 2018 में एशियाई देशों में  7.4 फीसदी की तेजी से बढ़ने वाली अर्थव्यवस्था होगी साबित। 2019 में 7.8 फीसदी का विकास दर का जताया अनुमान। 
अर्थव्यवस्था के मोर्चे पर केंद्र सरकार के लिए एक अच्छी खबर आई है। अंतर्राष्ट्रीय मुद्रा कोष (IMF) ने कहा है कि एशिया में भारतीय अर्थव्यवस्था 2018 में तेजी से बढ़ने वाली इकोनॉमी साबित होगी और इस दौरान अर्थव्यवस्था 7.4 प्रतिशत की गति से आगे बढ़ेगी। ये भी अनुमान जताया गया है कि 2019 आते-आते ये रफ्तार बढ़कर 7.8 फीसद पर पहुंच जाएगी। अंतर्राष्ट्रीय मुद्रा कोष (IMF) ने 'एशिया एंड पैसिफिक रीजनल इकोनॉमिक आउटलुक रिपोर्ट' में भारतीय अर्थव्यवस्था पर भरोसा जताया है। रिपोर्ट में कहा गया है कि भारत नोटबंदी और जीएसटी के असर से उभर रहा है। रिपोर्ट में कहा गया है कि मध्य अवधि में सीपीआई यानी उपभोक्ता मूल्य सूचकांक नियंत्रण में रहेगा।
