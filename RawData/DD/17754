एक खिलाड़ी के तौर पर विराट कोहली सुनहरी दौर से गुज़र रहे हैं। गॉल टेस्ट में कोहली ने टेस्ट में विदेशी सरज़मीं पर सबसे तेज़ 1000 रन बनाने का सचिन तेंदुलकर का रिकार्ड तोड़ दिया। यही नहीं अपना 17वां शतक लगाने वाले कोहली तीनों प्रारूपों में 50 से ज़्यादा की औसत से बल्लेबाजी करने वाले दुनिया के इकलौते बल्लेबाज बन गए हैं। 
 विराट कोहली का कप्तान और बल्लेबाज़ के रूप में क़द हर दिन बढ़ता जा रहा है, गॉल टेस्ट में जहां उनकी कप्तानी में टीम ने शानदार उपलब्धि हासिल की वहीं बतौर बल्लेबाज़ टीम इंडिया के कप्तान विराट कोहली ने एक अनूठा रिकॉर्ड बना दिया है।
