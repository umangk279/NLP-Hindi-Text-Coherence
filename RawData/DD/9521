इससे पहले उपराष्ट्रपति वेंकैया नायडू ने अपने तीन अफ्रीकी देशों की यात्रा के दौरान जिम्बाब्वे में अपने समकक्ष किम्बो मोहादी से मुलाकात की. दोनों देशों के बीच छह समझौतों पर हस्ताक्षर हुए, जिसमें खनन, प्रसारण, आईसीटी और पारंपरिक दवाइयां शामिल हैं. उपराष्ट्रपति ने भारत-जिम्बाब्वे के बीच ऐतिहासिक संबंधों को याद करते हुए अभी हाल में खत्म हुए चुनाव के लिए बधाई दी. 
उपराष्ट्रपति वेंकैया नायडू ने जिम्बाब्वे के अपने समकक्ष किम्बो मोहादी से प्रतिनिधिमंडल स्तर की बातचीत की. दोनों नेताओं के बीच आपसी संबंधों को मजबूत किए जाने को लेकर बातचीत हुई. जिसके बाद दोनों देशों के बीच छह समझौतों पर हस्ताक्षर किए गए. जिन क्षेत्रों में हस्ताक्षर हुए उसमें खनन, प्रसारण, आईसीटी और पारंपरिक औषधियां शामिल हैं.
उपराष्ट्रपति ने भारत-जिम्बाब्वे के बीच ऐतिहासिक संबंधों को याद करते हुए अभी हाल ही में खत्म हुए चुनाव के लिए उन्हें बधाई दी. उपराष्ट्रपति वेंकैया नायडू ने वहां के राष्ट्रपति एमर्सन मनंगाग्वा से भी मुलाकात की. इस दौरान दोनों नेताओं के बीच काफी सार्थक बातचीत हुई. राष्ट्रपति मनंगाग्वा ने अलगाव के दौर में भी जिम्बाब्वे का समर्थन किए जाने के लिए भारत के प्रति अपना आभार व्यक्त किया. उपराष्ट्रपति वेंकैया नायडू ने भी जिम्बाब्वे में जनमत का फैसला आने के बाद वहां की स्थिति पर संतोष व्यक्त किया.
उपराष्ट्रपति वेंकैया नायडू ने जिम्बाब्वे के विदेश मंत्री एसबी मोयो से भी मुलाकात की. दोनों नेताओं ने मजबूत राजनीतिक रिश्तों और आपसी संबंधों को सुदृढ़ करने पर अपनी इच्छा व्यक्त की.
