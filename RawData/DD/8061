उपराष्ट्रपति वेंकैया नायडू ने कोस्टा रिका के राष्ट्रपति के साथ की द्विपक्षीय और प्रतिनिधिमंडल स्तर की वार्ता, उपराष्ट्रपति ने दोनों देशों के बीच द्विपक्षीय संबंधों को और मजबूत करने का किया आह्वान। उपराष्ट्रपति वेंकैया नायडू को डॉक्ट्रेट की मानद उपाधि से किया गया सम्मानित। 
भारत और कोस्टा रिका के बीच सैन खोसे के काँसा प्रेज़िडेंसियल में प्रतिनिधिमंडल स्तर की वार्ता हुई। इस वार्ता में दोनों देशों के आपसी रिश्तों को मजबूत बनाने के विषय पर चर्चा हुई। इससे पहले उपराष्ट्रपति वेकैंया नायडू ने कोस्टारिका के राष्ट्रपति कार्लोस अल्वराडो क्वेसादा से मुलाकात की। दोनों देशों के बीच कई क्षेत्रों में समक्षौते हुए।
उप-राष्ट्रपति वेकैंया नायडू को संयुक्त राष्ट्र द्वारा स्थापित यूनिवर्सिटी ऑफ पीस ने डॉक्ट्रेट की मानद उपाधि से सम्मानित किया। ये सम्मान उन्हें भारत में शासन का नियम, प्रजातंत्र और सतत विकास में उनके योगदान के लिए दिया गया। वेंकैया नायडू को ये मानद उपाधि कोस्टा रिका की राजधानी सान होजे स्थित मिराडोर यूनिवर्सिटी ऑफ पीस के डीन ने प्रदान किया। 
