यमन में सऊदी अरब नेतृत्व वाली गठबंधन सेना के हवाई हमले में कम से कम 29 बच्चों की मृत्यु हो गई है और कई घायल हो गए. 
हमले के वक्त बच्चे सादा के उत्तरी प्रांत में दहयान के एक बाजार में बस से यात्रा कर रहे थे. युद्ध में यमन सरकार का समर्थन कर रहे गठनबंधन ने कहा है कि उनकी कार्रवाई वैध थी.
इस बीच, संयुक्त राष्ट्र प्रमुख ने इस घटना की एक स्वतंत्र और शीघ्र जांच कराने की अपील की है. उन्होंने सभी पक्षों से अंतर्राष्ट्रीय मानवाधिकार कानूनों के अंतर्गत विशेष रूप से हमले के दौरान समानुपात के बुनियादी नियमों और सावधानी बरतने में अपने दायित्वों का सम्मान करने का आह्वान किया है.
