पीएम ने रोजगार पर उठे सवालों का बेबाकी के साथ जवाब दिया, पीएम ने पूर्व की सरकारों पर परियोजनाओं को लटकाने का आरोप लगाया 
राजधानी दिल्ली में आयोजित राइजिंग इंडिया समिट में प्रधानमंत्री नरेंद्र मोदी ने कहा कि देश में पिछले साढ़े चार साल के दौरान बड़ी संख्या में रोज़गार  सृजन हुआ है। उन्होंने आंकड़ों का हवाला देते हुए रोजगार सृजन को लेकर उठ रहे सवालों पर बेबाकी के साथ जवाब दिया। पीएम ने कहा कि बगैर रोजगार सृजन के देश की आर्थिक वृद्धि, मूलभूत ढ़ांचे में रिकार्ड विकास कैसे हो सकता है। प्रधानमंत्री ने सरकारी परियोजनाओं को लटकाने को लेकर भी पूर्व की सरकारों पर हमला बोला। उन्होंने कहा कि हमारे यहां जनता के पैसे को, जनता का न समझने की परंपरा अरसे तक हावी रही है। 
 
