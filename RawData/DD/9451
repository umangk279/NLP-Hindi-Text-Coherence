प्रथम विश्व युद्ध ख़त्म होने के सौ साल के अवसर पर टॉवर ऑफ लंदन में जलाए गए हज़ारों लैंप 
प्रथम विश्व युद्ध ख़त्म होने के सौ बरस पूरे होने पर टॉवर ऑफ लंदन में हज़ारों लैंप जलाए गए। 11 नवम्बर को पहला विश्व युद्ध ख़त्म होने के लिए हुए समझौते के 100 वर्ष पूरे हो रहे हैं और उस दिन तक टॉवर ऑफ लंदन में हर रात हज़ारों लैंप जगमगाते रहेंगे। 11 नवम्बर को अमेरिकी राष्ट्रपति डॉनल्ड ट्रंप, रूसी राष्ट्रपति व्लादिमीर पुतिन समेत विश्व के कई बड़े नेता पेरिस में एकत्रित होंगे। इसी दिन पेरिस शांति मंच की शुरुआत होने वाली है जिसका मक़सद अंतरराष्ट्रीय सहयोग और शासन को बेहतर करना है
