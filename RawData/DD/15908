हॉकी विश्व लीग फाइनल्स का खिताब ऑस्ट्रेलिया ने अपने नाम कर लिया है. फाइनल मुकाबले में ऑस्ट्रेलिया का सामना अर्जेंटीना के साथ था.  
 मैच का पहला गोल ऑस्ट्रेलिया के लिए जैरेमी हेवर्ड ने 17वें मिनट में पेनेल्टी कॉर्नर के ज़रिए कर अपनी टीम को 1-0 से आगे कर दिया. लेकिन इसके फौरन बाद ही अर्जेंटीना ने अच्छा मूव बनाया और 40 सेकेंड के अंदर ही अर्जेंटीना मैच को बराबरी पर ले आया. ऑगस्टीन बुगैलो ने अर्जेंटीना के लिए ये गोल किया.
मैच खत्म होने से तीन मिनट पहले ऑस्ट्रेलिया को पेनेल्टी कॉर्नर मिला जिस पर ब्लेक गोवर्स ने गोल कर ऑस्ट्रेलिया को 2-1 से आगे कर दिया. आखिरी दो मिनट में अर्जेंटीना ने बराबरी की भरपूर कोशिश की लेकिन उन्हें कामयाबी नहीं मिल पाई और ऑस्ट्रेलिया ने फाइनल को 2-1 से जीतने में सफलता पाई.
