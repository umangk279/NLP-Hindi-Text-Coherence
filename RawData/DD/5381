दुनियां की जमीन को बंजर होने से बचाने के लिये ग्रेटर नोएडा में चले 12 दिन के कॉप-14 सम्मेलन के बाद आज दिल्ली धोषणा पत्र जारी कर दिया गय़ा, जिलसके माध्यम से मरुस्थलीकरण की समस्या को रोकने और इस दिशा में मिलकर काम करने पर ज़ोर दिया गया... इस धोषणा पत्र में भारत द्दारा किये जा रहे प्रयासों की भी सराहना की गई। 
मरुस्थलीकरण को रोकने के लिये ग्रेटर नोएडा में हुए कॉप-14 सम्मेलन का शुक्रवार को समापन हो गया। संयुक्त राष्ट्र कन्वेंशन टू कॉम्बैट डेजर्टिफिकेशन यानी UNCCD के तहत हुए कॉप 14 सम्‍मेलन के समापन से पहले 12 सूत्रीय दिल्ली घोषणापत्र जारी किया गया। जिसमें कई महत्वपूर्ण विषयों को जिक्र किया गया है कि कैसे इस समस्या से निपटा जाये।
दिल्ली घोषणा पत्र के मुख्य बिन्दुओं की अगर बात करें तो -
1- भू-क्षरण को रोकने को बढ़ावा देने वाले प्रोजेक्ट को स्थानीय, राष्ट्रीय और क्षेत्रीय स्तर पर बढ़ावा देना
12 दिनों तक चले इस सम्मेलन में कई अहम बिन्दुओं पर गहन चर्चा हुई जिसके बाद भविष्य के लिये एक खाका तैयार किया गया कि कैसे जमीन को बंजर होने से बचाना है और बंजर हो चुकी जमीन को कैसे वापस खेती योग्य बनाया जा सकें।
दुनिया के करीब 200 देशो के प्रतिनिधियों ने इस सम्मेलन में हिस्सा लिया, भारत इस संगठन का 2 साल के लिये अध्य़क्ष चुना गया है। पर्यावरण संरक्षण को बढ़ाने और मरुस्थलीकरण को रोकने के लिये भारत वैश्विक मंच पर महत्वपूर्ण भूमिका निभा रहा है जिसके चलते देश में भी कई बदलाव सामने आ रहे है।
प्रकाश जावडेकर ने कॉप 14 में हुए विचार विमर्श की सराहना की और कहा कि इसमें जारी घोषणापत्र को बेहद अहम बताया । उन्होंने कहा कि इससे मरुस्थलीकरण को रोकने में मदद मिलेगी और इसमें हर देश की ओर से उठाए जाने वाले कदमों की भी रुपरेखा है ।
इससे पहले प्रधानमंत्री नरेन्द्र मोदी भी कॉप 14 सम्मेलन के मुख्य सत्र को संबोधित कर चुके है उन्होने सत्र को संबोधित करते हुए दुनिया के सामने भारत का एजेंडा भी सामने रखा था । भारत में दुनिया की करीब 17 फीसदी आबादी रहती है जबकि भारत में दुनिया  की कुल जमीन का सिर्फ 2.4 फीसदी हिस्सा है ऐसे में जमीन के बेहतर इस्तेमाल के लिये जरूरी है कि जमीन को बंजर होने से रोका जाये और इस दिशा में भारत ने जो कदम उठाये है वो न सिर्फ भारत में बदलाव लायेगें बल्कि दुनियां के लिये भी नजीर बनेगें।
  
