एयर इंडिया ने ईरान से 277 भारतीयों को निकाला। सभी जोधपुर पहुंचे। 
ईरान से एयरइंडिया के विशेष विमान से लाये गये 277 लोग आज सुबह जोधपुर हवाई अड्डा पहुंचे। इन लोगों को जोधपुर सैनिक हवाई अड्डे में बनाये गये विशेष स्‍वास्‍थ्‍य केन्‍द्र भेजा गया है। इनमें से ज्‍यादातर लोग जायरीन हैं। रक्षा मंत्रालय के प्रवक्‍ता के अनुसार कि यात्रियों के हवाई अड्डे पर आते ही आरम्भिक जांच की गई। सेना राजस्‍थान राज्‍य चिकित्‍सा विभाग और जोधपुर नागरिक प्रशासन के साथ सहयोग कर रही है। इन यात्रियों के ठहरने और समुचित चिकित्‍सा सहायता उपलब्‍ध कराने के लिए पर्याप्‍त इंतजाम किए गए हैं। इस स्‍वास्‍थ्‍य केन्‍द्र में सेना के डाक्‍टरों की विशेष टीम तैनात है जो इन यात्रियों पर निरंतर निगरानी रखेगी
