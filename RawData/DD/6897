प्रकाश जावड़ेकर ने संभाला पर्यावरण, वन और जलवायु परिवर्तन मंत्री का कार्यभार  
केंद्रीय मंत्री प्रकाश जावड़ेकर ने पर्यावरण, वन और जलवायु परिवर्तन मंत्री का कार्यभार संभाला। इस मौके पर मंत्रालय के राज्य मंत्री बाबुल सुप्रियो भी मौजूद रहे। पर्यावरण, वन और जलवायु परिवर्तन राज्य मंत्री बाबुल सुप्रियो ने भी कार्यभार संभाला। इस मौके पर केंद्रीय मंत्री प्रकाश जावड़ेकर ने कहा कि पंचतत्व जल, अग्नि, वायु, पृथ्वी और आकाश की रक्षा करना इस मंत्रालय का मैनडेट है। उन्होंने प्रधानमंत्री नरेंद्र मोदी द्वारा पेरिस जलवायु समझौते में भारत के पर्यावरण पूरक जीवन शैली के विषय को मजबूती से रखने और इसे पेरिस समझौते की प्रस्तावना में शामिल करने की बात कही।
