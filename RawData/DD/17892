हिमाचल प्रदेश में एक बड़ी बस दुर्घटना हो गई। राज्य के रामपुर में बस खाई में गिरने से कम से कम 28 लोगों की मौत और कई अन्य घायल होने की सूचना है।  
 शिमला के रामपुर में आज एक बस हादसा हो गया, जिसमें 28 लोगों के मरने की खबर है। अब तक 15 शवों को बाहर निकाला जा चुका है। हादसे में कई लोग घायल भी हो गए हैं।
बस किन्नौर से सोलन आ रही थी, लेकिन झाकरी के नज़दीक बस एक गहरी खाई में गिर गई। प्रत्यक्षदर्शियों के मुताबिक बस यात्रियों से भरी हुई थी। 
