प्रधानमंत्री नरेंद्र मोदी ने राष्ट्रपति भवन में राष्ट्रपति रामनाथ कोविंद से मुलाकात कर राष्ट्रीय और अंतर्राष्ट्रीय महत्व के मुद्दों से अवगत कराया। 
प्रधानमंत्री नरेंद्र मोदी ने रविवार को राष्ट्रपति रामनाथ कोविंद से मुलाकात की। प्रधानमंत्री मोदी दिन में करीब साढ़े 11 बजे राष्ट्रपति भवन पहुंचे थे। राष्ट्रपति और प्रधानमंत्री के बीच यह मुलाकात करीब 30 मिनट तक चली। राष्ट्रपति भवन की तरफ से ट्वीट करके इस मुलाकात की जानकारी दी गई, जिसमें बताया गया कि प्रधानमंत्री नरेंद्र मोदी ने राष्ट्रपति रामनाथ कोविंद को राष्ट्रीय और अंतरराष्ट्रीय महत्व के तमाम विषय पर विस्तार से जानकारी दी।
लद्दाख दौरे से लौटने के बाद प्रधानमंत्री नरेंद्र मोदी ने राष्ट्रपति से मुलाकात की है। राष्ट्रपति तीनों सेना के कमांडर होते हैं। ऐसे में माना जा रहा है कि लद्दाख से लौटने के बाद भारत की सीमा और सेना की स्थिति से भी अवगत कराया है।
