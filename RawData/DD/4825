रांची में तीसरे टेस्ट मैच में भारत की दक्षिण अफ्रीका के खिलाफ खराब शुरुआत, सस्ते में गंवाए तीन विकेट।  
भारत और दक्षिण अफ्रीका के बीच 3 टेस्ट मैचो की सीरीज का तीसरा और अंतिम मुकाबला आज से रांची में खेला जा रहा है। भारतीय कप्तान विराट कोहली ने टॉस जीतकर पहले बल्लेबाजी करने का निर्णय लिया। भारत की शुरुआत अच्छी नही रही और शानदार फार्म में चल रहे मयंक अग्रवाल 10 रन बनाकर पहले विकेट के रूप में रबादा की गेंद पर आउट हो गए। चेतेश्वर पुजारा कुछ खास नही कर सके और बगैर कोई रन बनाए रबादा का दूसरा शिकार बने। कोहली के साथ मिलकर रोहित शर्मा ने पारी को संभालने की कोशिश की। हालाकी कोहली 12 रन बनाकर जल्द ही पवेलियन लौट गए। ताजा समाचार मिलने तक भारत ने 3 विकेट पर 43 रन बना लिए थे। 
