आम नागरिकों को निशाना बनाकर पाकिस्तान ने की गोलाबारी 
उधर पुंछ में नियंत्रण रेखा पर पाकिस्तानी सैनिकों द्वारा की गई भारी गोलाबारी में कल एक ही परिवार के तीन सदस्यों की मौत हो गई जबकि दो अन्य घायल हो गये। अधिकारियों के मुताबिक पाकिस्तानी सैनिकों ने मोर्टार के गोले तथा भारी गन से आम नागरिकों के इलाकों को निशाना बनाया। भारतीय बलों ने इसका करारा जवाब दिया। पाकिस्तानी बल लागातार राजौरी और पुंछ जिलों में नियंत्रण रेखा पर संघर्षविराम का उल्लंघन कर रहे हैं। मौजूदा स्थिति के मद्देनजर अधिकारियों ने राजौरी और पुंछ जिलों में नियंत्रण रेखा से पांच किलोमीटर के दायरे में आने वाले शैक्षिक संस्थानों को अस्थायी तौर पर बंद करने का आदेश दिया है।  उन्होंने सीमा पर रहने वाले सभी निवासियों से अपने घरों के भीतर रहने के लिए कहा है।
