रूस ने एक हाइपरसोनिक मिसाइल का सफल प्रक्षेपण किया। राष्ट्रपति व्लादिमीर पुतिन ने इसे एक आदर्श हथियार बताया है। रक्षा मंत्रालय ने कहा कि इस मिसाइल को रूस के दक्षिण पश्‍चिम में दक्ष‍िण सैन्‍य जिले में एक हवाई क्षेत्र से मिग-31 सुपर सोनिक इंटरसेप्टर जेट के जरिये छोड़ा गया। 
रूस ने रविवार को कहा कि उसने एक हाइपरसोनिक किंझल (डैगर) मिसाइल का सफल परीक्षण किया है। इस महीने की शुरुआत में राष्ट्रपति व्लादिमिर पुतिन इस मिसाइल को ‘एक आदर्श हथियार’ करार दे चुके हैं।
रक्षा मंत्रालय ने बताया कि किंझल मिसाइल को मिग-31 सुपरसोनिक इंटरसेप्टर विमान से दागा गया।  इस विमान ने रूस के दक्षिण-पश्चिम हिस्से में स्थित दक्षिणी सैन्य जिले की हवाई पट्टी से उड़ान भरी थी। मंत्रालय ने कहा, ‘योजना के मुताबिक प्रक्षेपण हुआ।
हाइपरसोनिक मिसाइल ने अपने लक्ष्य को भेदा।’ मंत्रालय की तरफ से एक वीडियो फुटेज भी जारी किया गया। इसमें दो पायलट विमान उड़ाने के लिए तैयार दिखाई दे रहे हैं।
