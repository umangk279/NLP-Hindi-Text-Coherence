महज़ सात दिन बाद लोकसभा चुनाव के पहले चरण का मतदान होना है...सभी पार्टियां अपने दमदार नेताओं को चुनाव प्रचार के लिए मैदान में उतार चुकी है। भारतीय जनता पार्टि के प्रचार का केंद्र रहा काग्रेंस का घोषणा पत्र। उतराखंड में अमित शाह ने काग्रेस के घोषणा पत्र पर जमकर हमला बोला तो वही जम्मू कश्मीर में उमर अबदुल्ला के बयान पर काग्रेस को घेरा।  
लोकसभा चुनाव का पहला चरण नजदीक आने के साथ ही चुनावी सरगर्मियां बढती ही जा रही हैं। बीजेपी ने पहले चरण के लिए चुनावी अभियान तेज कर दिया है पार्टी के प्रचार की कमान पीएम मोदी के साथ ही बीजेपी अध्यक्ष अमित शाह और तमाम केंद्रीय मंत्रियों ने संभाल रखी है। बीजेपी अध्यक्ष अमित शाह बुधवार को उत्तराखंड और जम्मू में थे जहां उन्होंने कई रैलियां संबोधित की। अमित शाह ने एक ओर कांग्रेस के घोषणापत्र पर जमकर निशाना साधा तो दूसरी ओर जम्मू-कश्मीर में अलग प्रधानमंत्री होने के उमर अब्दुल्ला के बयान पर कांग्रेस से सफाई मांगी।
केंद्रीय मंत्री और वरिष्ठ बीजेपी नेता अरुण जेटली ने दिल्ली में एक प्रेस कांफ्रेंस कर कांग्रेस अध्यक्ष राहुल गांधी पर हमला बोला और उनकी संपत्तियों और उससे जुडे सौदों को लेकर निशाने पर लिया। उन्होंने कहा कि दूसरों पर हमला करने वाले राहुल गांधी खुद के बारे में जवाब दें।
केंद्रीय मंत्री रविशंकर प्रसाद ने पटना में रन फॉर नमो अभियान में हिस्सा लिया। वहीं यूपी के मुख्यमंत्री योगी आदित्यनाथ ने बागपत में रैली करके वोट मांगे।
चुनाव प्रचार के साथ ही दूसरे और तीसरे चरणों के लिए नामांकन का काम भी तेज हो गया है। रामपुर सीट से बीजेपी  प्रत्याशी जयाप्रदा ने बुधवार को नामांकन दाखिल किया के दौरान भाजपा के कई वरिष्ठ नेता मौजूद रहे।  नामांकन से पहले जया प्रदा से मंदिर में पहुंच कर पूजा अर्चना भी की। उन्होंने गुरुदारे में भी अरदास की। बाद में एक रैली भी आयोजित की गयी जिसमें बीजेपी नेताओं ने महागठबंधन पर जोरदार हमला बोला।
कई और उम्मीदवारों ने भी बुधवार को नामांकन किया है। धारवाड से बीजेपी उम्मीदवार प्रहलाद जोशी ने भी अपना पर्चा दाखिल किया। केरल के वायनाड से राहुल गांधी के खिलाफ एनडीए उम्मीदवार के तौर पर तुषार वेल्लापल्ली ने पर्चा भरा। 
चुनावी गहमागहमी के बीच बीजेपी में तमाम दलों के नेताओं के शामिल होने का दौर जारी है। बुधवार को दिल्ली में बीजेपी मुख्यालय में यूपी और बिहार के तीन नेता बीजेपी में शामिल हुए। इनमें यूपी के पूर्व मंत्री राम सकल गुजर जी, पूर्व विधायक राजेन्द्र सिंह और बिहार में आरएलएसपी के महासचिव रहे शिवराज सिंह शामिल है। उधर कर्नाटक में पूर्व आईएएस अधिकारी के रत्न प्रभा ने बुधवार को बीजेपी का दामन थाम लिया। कलबुर्गी में बी एस येदियुरप्पा की मौजूदगी में वो बीजेपी में शामिल हुए। कुल मिलाकर प्रचार के साथ ही नेताओं का आना जाना भी तेज हो गया है।
