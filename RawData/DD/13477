शेयर बाजार में जोरदार तेजी, सेंसेक्स 277 अंकों की तेजी से पांच महीने के सबसे ऊंचे स्तर पर हुआ बंद हुआ, निफ्टी 80 अंको की तेजी के साथ 10,852.के पार।     
बंबई शेयर बाजार का सेंसेक्स आज 277 अंक चढ़कर पांच महीने के उच्चतम स्तर 35,934 अंक पर पहुंच गया। यह इसका करीब पांच महीने का उच्चस्तर रहा। वैश्विक बाजारों के मजबूत रुख तथा रुपये में मजबूती के बीच ऊर्जा , पूंजीगत सामान , बिजली और बैंकिंग शेयरों में लिवाली से सेंसेक्स ने लाभ दर्ज किया। वहीं नेशनल स्टॉक एक्सचेंज का निफ्टी भी 10,800 अंक के स्तर को पार कर गया और 80 अंक की बढ़त के साथ 10,852 अंक पर बंद हुआ। वहीं अंतर्राष्‍ट्रीय बाजारों में मजबूती के रुख से दिल्ली में चांदी का मूल्‍य दो सौ 50 रूपये उछलकर 40 हजार सात सौ 50 रूपये प्रति किलो पर पहुंच गया। उधर सोना अपने पूर्व स्‍तर 31 हजार छह सौ पचास रूपये प्रति दस ग्राम पर टिका रहा। 
