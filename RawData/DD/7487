कांग्रेस ने लोक सभा चुनाव के लिए 18 उम्मीदवारों की नई सूची जारी की है. इस सूची में हरियाणा से 6 उम्मीदवारों, मध्य प्रदेश से तीन और उत्तर प्रदेश से 9 उम्मीदवारों के नामों की घोषणा की गई है. 
कांग्रेस ने हरियाणा के अंबाला से कुमारी शैलजा को प्रत्याशी बनाया है. रोहतक सीट से दीपेंद्र सिंह हुड्डा को उम्मीदवार बनाया है. वहीं भिवानी-महेंद्रगढ़ सीट से श्रुति चौधरी को उम्मीदवार बनाया है.
कांग्रेस ने मध्य प्रदेश के ग्वालियर सीट से अशोक सिंह को प्रत्याशी घोषित किया है. वहीं उत्तर प्रदेश में मोहनलालगंज सीट से रामाशंकर भार्गव को हटाकर आरके चौधरी को उम्मीदवार बनाया गया है.
