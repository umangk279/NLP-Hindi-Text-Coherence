प्रधानमंत्री नरेंद्र मोदी आज रखेंगे अत्याधुनिक अंतरराष्ट्रीय कन्वेंशन और एक्सपो सेंटर की आधारशिला। करीब 25 हजार सात सौ करोड़ रूपये की लागत वाले इस केंद्र में होगी 11 हजार लोगों के बैठने की व्यवस्था और पांच प्रदर्शनी केंद्र। 
प्रधानमंत्री नरेन्‍द्र मोदी आज नई दिल्‍ली में इंडिया इंटरनेशनल कंवेंशन एंड एक्‍पो सेंटर की आधारशिला रखेंगे। दिल्‍ली में द्वारका स्थित इस केन्‍द्र में वित्‍तीय, आवभगत और खुदरा सेवाएं, प्रदर्शनियों के लिए खुले स्‍थान और उच्‍च स्‍तरीय कार्यालयों जैसी सुविधाएं उपलब्‍ध होंगी। इस परियोजना के निर्माण में लगभग 25 हजार सात सौ करोड़ रूपये की लागत आएगी। यह केन्‍द्र अपनी सुविधाओं और गुणवत्‍ता में विश्‍वस्‍तरीय होगा।
इस सम्मेलन केंद्र में 11,000 लोगों के बैठने की व्यवस्था और पांच प्रदर्शनी केंद्र होंगे। इसका विकास दो चरणों में होगा। पहला और दूसरा चरण क्रमश: दिसंबर 2019 और दिसंबर 2024 तक पूरा होगा। आईआईसीसी परिसर में भूमिगत मेट्रो स्टेशन होगा। साथ उच्च गति वाले एयरपोर्ट मेट्रो गलियारा का विस्तार होगा। 
 
