एक बात अक्सर कही जाती है कि अगला विश्व युद्द साइबर स्पेस में लड़ा जायेगा. जहां ये बात चिंता का बड़ा कारण है तो वहीं साइबर सुरक्षा उतनी ही बड़ी चुनौती है. पूरी दुनिया इस समस्या का सामना कर रही है और ऐसी ही साइबर चुनौतियों से मिलकर सभी देश एक साथ कैसे निपट सकते हैं, इसी कोशिश के तहत गुरुवार से भारत में साइबर स्पेस कॉन्फ्रेंस की शुरुआत हुई. पीएम मोदी ने इसका उद्घाटन किया. इसमें 120 देशों के प्रतिनिधि हिस्सा ले रहे हैं. 
 अंतरराष्ट्रीय मंच पर तेज़ी से उभरते साइबर डिप्लोमेसी और तेज़ी से बढ़ते इंटरनेट के दायरे में साइबर सभी के लिए समावेशी हो, विकासशील हो, साथ ही सुरक्षित भी. 5वें ग्लोबल साइबर स्पेस कॉन्फ्रेंस का उद्घाटन करते हुए प्रधानमंत्री नरेंद्र मोदी ने कहा कि साइबर तकनीक के विकास ने जहां दुनिया के लोगों को क़रीब लाया है, तो वहीं इसके ज़रिए शासन में लोगों की भागीदारी भी सुनिश्चित हुई है. साथ ही उन्होंने कहा कि भारत जैसे विकासशील देश में साइबर के जरिए नागरिकों को कई सुविधाएं बिना किसी भेदभाव और बिना भ्रष्टाचार के समावेशी तरीके से उपलब्ध कराई जा रही है.
