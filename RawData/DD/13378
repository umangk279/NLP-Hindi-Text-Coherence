केंद्रीय कैबिनेट की बैठक में आज लिए गए कुछ अन्य फैसलों में सरकार ने महात्मा गांधी की 150वीं जन्मशताब्दी के मौके पर गंभीर अपराधों को छोड़कर अन्य मामलों में जेलों में बंद कैदियों को रिहा करने के लिए दिशानिर्देशों को मंजूरी दे दी। इसके अलावा अल्पसंख्यक छात्रों को तीन कटेगरी  में मिलने वाले स्कालरशिप को 2020 तक बढ़ा दिया गया है।  इसके तहत अब 70 लाख और छात्रों को लाभ मिलेगा।   
मोदी सरकार ने एक बड़े और दूरगामी फैसले के तहत महात्मा गांधी की 150 जन्म शताब्दी के मौके पर सजायाफ्ता कैदियों को छोड़ने के लिये दिशानिर्देश को मंजूरी दी है। 2 अक्तूबर से चरणबद्ध तरीके से 6 वर्ग में सजायाफ्ता कैदियों को छोड़ा जायेगा। हांलाकि इसमें गंभीर अपराधों मसलन हत्या, भ्रष्टाचार, बलात्कार, आतंक, तस्करी आदि मामले में सजा पाये कैदी को शामिल नही किया गया है।
इसके साथ ही अल्पसंख्यक छात्रों को तीन कटेगरी  में मिलने वाले स्कालरशिप को 2020 तक बढ़ा दिया गया है।  इसके तहत अब 70 लाख और छात्रों को लाभ मिलेगा। जबकि मोदी सरकार आने के बाद पहले ही 1 करोड़ 66 लाख छात्रों का इसका लाभ मिल चुका है। 
इसके अलावा कैबिनेट के  एक अन्य अहम फैसले के तहत नेशनल एक्सप्लोरेशन नीति में चार बड़े सुधारों को मंजूरी दी गई है।
इसके साथ ही कैबिनेट ने बैंकरप्सी कोड में बदलाव के लिये बिल को भी मंजूरी दी है साथ ही आन्ध्र प्रदेश में सेंट्रल युनिवर्सिटी बनाने के लिये बिधेयक को भी मंजूरी दी गई है। इसके अलावा कैबिनेट ने यूपी के देवरिया में मेडिकल कॉलेज खोलने को भी मंजूरी दी है। 
