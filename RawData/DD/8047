प्रधानमंत्री नरेंद्र मोदी आज गाजियाबाद में सीआईएसएफ के 50वें स्थापना दिवस समारोह में शामिल हुए, जहां प्रधानमंत्री ने शहीदों को श्रद्धांजलि दी ।  
प्रधानमंत्री नरेंद्र मोदी ने आज गाजियाबाद में केंद्रीय औद्योगिक सुरक्षा बल (सीआईएसएफ) के 50वें स्थापना दिवस समारोह में हिस्सा लिया। इस मौके पर प्रधानमंत्री ने गाजियाबाद के इंदिरापुरम में 5वीं बटालियन शिविर में आयोजित कार्यक्रम में केंद्रीय औद्योगिक सुरक्षा बलों की परेड का निरीक्षण किया। वहां उन्होंने विशिष्ट और मेधावी सेवाओं के लिए पुलिस और अग्निशमन सेवा पदक भी प्रदान करेंगे।
गाजियाबाद के सीआईएसएफ कैंप में आयोजित कार्यक्रम में प्रधानमंत्री नरेंद्र मोदी ने शहीदों को अपनी श्रद्धांजलि दी। प्रधानमंत्री ने शहीद स्मारक पर माल्यार्पण किया और परेड की सलामी ली। 
प्रधानमंत्री नरेन्‍द्र मोदी ने कहा कि पड़ोसी देश के शत्रुतापूर्ण रवैए को देखते हुए केन्‍द्रीय औद्योगिक सुरक्षा बल जैसे सुरक्षा बलों की भूमिका महत्‍वपूर्ण हो गयी है। उन्‍होंने कहा कि अगर पड़ोसी देश दुश्‍मन हो और युद्ध लड़ने में सक्षम भी न हो, तो देश की सुरक्षा बहुत चुनौतीपूर्ण हो जाती है। 
