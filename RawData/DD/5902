गृह मंत्री अमित शाह बाढ़ प्रभावित कर्नाटक के बेलगावी का हवाई सर्वेक्षण करेंगे। गृह मंत्री बेलगावी जिले में बाढ़ की स्थिति का आकलन करेंगे।   
गृह मंत्री अमित शाह आज बाढ़ प्रभावित कर्नाटक के बेलगावी का हवाई सर्वेक्षण करेंगे। गृह मंत्री बेलगावी जिले में बाढ़ की स्थिति का आकलन करेंगे। कर्नाटक सरकार ने शनिवार को 17 जिलों में 80 तालुकों को बाढ़ प्रभावित घोषित किया। बाढ़ के कारण मरने वालों की संख्या बढ़कर 26 हो गई है तथा हजारों लोग बेघर हो गए हैं। यह आदेश बड़ी संख्या में जान-माल के नुकसान, मवेशियों के मारे जाने और फसलों के नुकसान का आकलन करने के बाद जारी किया गया। बाढ़ प्रभावित तालुक बेलगावी, बागलकोट, रायचुर, कलबुर्गी, यादगिर, विजयपुरा, गडग, हावेरी, धारवाड़, शिवमोगा, चिकमंगलुर, कोडागु, दक्षिण कन्नड़ उडुपी, उत्तर कन्नड़ और मैसुरू में हैं।
