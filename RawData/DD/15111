अमरीका के फ्लोरिडा में पार्कलैंड की पुलिस ने एक स्कूल में गोलीबारी के बाद एक संदिग्ध को गिरफ़्तार किया है। गोलीबारी शुरू होने के करीब एक घंटे बाद ब्रोवार्ड काउंटी के शेरिफ कार्यालय ने बताया कि गोलीबारी करने वाले शख्स को हिरासत में ले लिया गया है। 
इस फायरिंग में कम से कम 17 लोगों की मौत होने की खबर है। कुछ लोगों को स्कूल से बाहर भी निकाला गया है। स्कूल प्रशासन के मुताबिक हमलावर संभवत: पूर्व छात्र था। फ्लोरिडा के गवर्नर रिक स्कॉट ने बताया कि उन्होंने गोलीबारी को लेकर राष्ट्रपति ट्रंप से बातचीत की है। राष्ट्रपति ट्रंप ने ट्विटर पर पीड़ित परिवारों को सांत्वना दी है।
