कांग्रेस नेता मणिशंकर अय्यर की प्रधानमंत्री मोदी पर की गई अभद्र टिप्पणी को लेकर उन्हें चारों तरफ से आलोचनाओं का सामना करना पड़ रहा है। पीएम मोदी और भाजपा ने जहां इसे कांग्रेस की बौखलाहट बताया है तो कांग्रेस भी बैकफुट पर आ गई है।  
 गुजरात में एक रैली को संबोधित करते हुए पीएम मोदी ने कहा कि मणिशंकर अय्यर के अंदर मुगलों के संस्कार हैं इसलिए वह इस तरह की बातें करते हैं। पीएम ने कहा कि मणिशंकर अय्यर का ये बयान गुजरात के संस्कारों का अपमान है। खुद कांग्रेस उपाध्यक्ष राहुल गांधी भी मणिशंकर अय्यर के बयान से सहमत नहीं दिखे । उन्होंने ट्वीट करके कहा कि कांग्रेस पार्टी उनके ऐसे बयानों का समर्थन नहीं करती । कांग्रेस ने अपने वरिष्ठ नेता मणिशंकर अय्यर को पार्टी की प्राथमिक सदस्यता से निलंबित कर दिया है। हांलाकि बाद में अय्यर ने कहा कि उनके शब्दों का गलत अर्थ समझ लिया गया है। उन्होंने कहा कि अगर उनकी बात से कुछ और मतलब निकलता है तो वे इसके लिए माफी मांगते हैं।
देश के दलित, पीड़ित, शोषित, वंचित और गरीब वर्ग के प्रति कांग्रेस में शुरू से ही घृणा रही है। आज जब यह वर्ग विकास कर रहा है, आगे बढ़ रहा है, तब कांग्रेस की यह घृणा बौखलाहट बनकर असभ्य भाषा के रूप में बाहर आ रही है।
दरअसल मणिशंकर अय्यर का बयान राजनीतिक शालीनता की सारीं हदे पार करने वाला है । यही वजह है कि करीब सभी दलों की ओर से इस बयान की निंदा हो रही है । 
खुद कांग्रेस उपाध्यक्ष राहुल गांधी भी मणिशंकर अय्यर के बयान से सहमत नहीं दिखे । उन्होंने ट्वीट करके कहा कि कांग्रेस पार्टी उनके ऐसे बयानों का समर्थन नहीं करती । वैसे गांधी परिवार के करीबी माने जाने वाले मणिशंकर अय्यर अपने विवादस्पद बयानों से अक्सर सुर्खियां बटोरते रहे हैं.। कुछ दिन पहले ही राहुल गांधी के कांग्रेस अध्यक्ष बनने की प्रक्रिया को औरंगजेब शासन से जोड़ दिया था । अय्यर ने इससे पहले 2014 लोकसभा चुनावों के वक्त पीएम मोदी को 'चायवाला' भी कहा था। कश्मीर और पाकिस्तान को लेकर उनके बयानों भी कई बार विवाद करते रहे हैं । कुछ समय पहले अपनी पाकिस्तान यात्रा के दौरान वहां के एक निजी चैनल में बयान दिया था कि दोनों देशों के रिश्ते सुधारने के लिए मोदी सरकार को हटाने में उनकी मदद करें । इस पर मचे बवाल पर भी  कांग्रेस को बयान से पल्ला झाड़ना पड़ा था.। अय्यर के हर बयान से खुद को अलग कर लेने वाली कांग्रेस ने इस बार भी किनारा कर लिया है लेकिन अय्यर ने गुजरात चुनाव से पहले सियासी तूफान पैदा कर दिया है ।
