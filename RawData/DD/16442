खाद्य प्रसंस्करण क्षेत्र से जुड़ी कई वैश्विक कंपनियों के मुख्य कार्यकारी अधिकारियों ने आज प्रधानमंत्री नरेंद्र मोदी से मुलाकात की।    
 इस दौरान इन CEO's ने कारोबार सुगमता की विश्व बैंक रैकिंग में भारत की रैकिंग में सुधार पर पीएम को बधाई दी । कई सीईओ ने कहा वो किसानों की आय दोगुनी करने के पीएम के विजन और पिछले तीन साल में देश में हुए सुधारों   से प्रभावित हैं । खासकर जीएसटी और एफडीआई नियमों में ढील पर उन्होंने पीएम की तारीफ की । पीएम ने सीईओ की ओर से दिए गए सुझावों की सराहना की । पीएम ने किसानों की लागत कम करने के सरकार का संकल्प को दुहराया।  इस अवसर पर केंद्रीय खाद्य प्रसंस्करण मंत्री हरसिमरत कौर बादल समेत कई वरिष्ठ अधिकारी मौजूद रहे।
