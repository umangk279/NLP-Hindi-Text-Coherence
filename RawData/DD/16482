झारखंड के नक्सल प्रभावित खूंटी जिले में सुरक्षा बलों के साथ मुठभेड़ में प्रतिबंधित उग्रवादी संगठन पीपुल्स लिबरेशन फ्रंट ऑफ इंडिया के चार नक्सली मारे गए।  
 पुलिस के अनुसार पीएलएफआई उग्रवादियों का एक समूह कर्रा पुलिस थाने के तहत पालसी गांव में पहुंचे थे जहां सुरक्षा बलों को देखकर उग्रवादी ने उन पर गोलीबारी शुरू कर दी। सुरक्षा बलों ने भी गोलीबारी का जवाब दिया। जिसमें चार पीएलएफआई उग्रवादी मारे गए। मारे गये सभी उग्रवादियों के शव बरामद कर लिए गए हैं। उग्रवादियों के पास से काफी मात्रा में हथियार बरामद किये गये हैं।
