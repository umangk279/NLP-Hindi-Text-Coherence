प्रधानमंत्री नरेंद्र मोदी ने युवाओं से भ्रष्टाचार को जड़ से खत्म करने के लिए मिलकर काम करने का किया आह्वान, नई दिल्ली में एनसीसी रैली को संबोधित करते  हुए प्रधानमंत्री ने कहा कि डिजिटल ट्रांजैक्शन के उपयोग बारे में हरेक युवा समझाये एक साल में कम से कम सौ परिवारों को। 
प्रधानमंत्री नरेंद्र मोदी ने एनसीसी रैली के दौरान कैडटों से कहा कि वे 2022 तक न्यू इंडिया बनाने का संकल्प लें। दरअसल प्रधानमंत्री दिल्ली के परेड ग्राउंड में एनसीसी डे परेड के मौके पर संबोधित कर रहे थे। गणतंत्र दिवस परेड में भाग लेने के लिए देश भर से कैडेट्स का चयन होता है और करीब पिछले 6 महीने से ये कैडेट इसके लिए कड़ी मेहनत कर रहे हैं।
प्रधानमंत्री ने एनसीसी कैडटों से भ्रष्टाचार और काले धन के खिलाफ लड़ाई में अपना सहयोग देने का आह्वान किया।  प्रधानमंत्री ने कहा कि एनसीसी की पहचान एकता और अनुशासन है। 
