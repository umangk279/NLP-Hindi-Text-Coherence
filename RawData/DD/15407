सिविल सर्विसेज कोचिंग से सम्बंधित विशेषज्ञ यहां प्रीलिम्स की तैयारी कराते हैं और उनका मानना है, कि तय समय में वे कोर्स पूरा कर लेंगे और मेन्स के लिए काफी अभ्यर्थी क्वालीफाई करेंगे। 
एक छोटे से कमरे में, ज़िन्दगी की सबसे बड़ी ख्वाहिश पूरी करने की क़वायद में जुटे ये सभी कश्मीरी छात्र-छत्राएं, इन सभी में ज़िन्दगी बदलने की ललक है, ये बदलते वादी-ए-कश्मीर की झलक है। सहज सरल माहौल में अपनी जुबान में तर्क-वितर्क कर पढ़ाई करते ये कश्मीरी नौजवान एक परीक्षा दे कर चयनित हुए हैं, देश के सबसे प्रतिष्ठित परीक्षा की मुफ़्त तैयारी के लिए। ये नज़ारा है, श्रीनगर में चल रहे, CM Super 50 Civil services coaching centre का, जिसकी हाल ही में शुरुआत की गई है। इस अनूठी पहल से नौजवान न केवल खुश हैं,बल्कि अपने उज्ज्वल भविष्य के सपने बुन रहे हैं।
सिविल सर्विसेज कोचिंग से सम्बंधित विशेषज्ञ यहां प्रीलिम्स की तैयारी कराते हैं और उनका मानना है, कि तय समय में वे कोर्स पूरा कर लेंगे और मेन्स के लिए काफी अभ्यर्थी क्वालीफाई करेंगे।
करीब आधी तादाद यहां लड़कियों की है, जो ये मानती हैं कि दिल्ली में जाकर कोचिंग करने की खर्चीली और मुश्किलात भरी प्रक्रिया की तुलना में श्रीनगर में ही ऐसी सुविधा का होना, बेहद ही सहूलियत भरा कदम है। पिछले कई सालों से सिविल सर्विसेज में जम्मू कश्मीर का काफी बेहतर प्रदर्शन रहा है, और कई युवाओ ने टॉप मेरिट में भी जगह बनाई है। साल 2009 में शाह फैसल के आईएएस टॉप करने के साथ साल दर साल जम्मू कश्मीर से आईएएस में चयनित होने वाले अभ्यर्थियों की संख्या बढ़ी है।
साल 2012-13 में 11-11
2014 में 10
2015 में 09
2016 में 12
और पिछले साल सर्वाधिक 14 युवाओ ने देश के इस सर्वाधिक प्रतिष्ठित सेवा में जगह बनायी।
