इस कार्यक्रम में जगुआर, सुखोई और मिराज कैटेगरी के लड़ाकू विमान शामिल हुए। इनके अलावा एमआई-17 हेलिकॉप्टर, कैरियर एयरक्राफ्ट हरक्यूलिस-सी 17 भी उड़ान भरी 
 भारतीय वायुसेना के लड़ाकू विमान आज जब लखनऊ-आगरा एक्सप्रैस-वे पर हवाई कलाबाजियां दिखाएंगे तो अद्भुत नजारा देखने को मिला। इस मौके के लिए विशेष तैयारी की गई है। इस कार्यक्रम में जगुआर, सुखोई और मिराज कैटेगरी के लड़ाकू विमान भी शामिल होंगे। इनके अलावा एमआई-17 हेलिकॉप्टर, कैरियर एयरक्राफ्ट हरक्यूलिस-सी 17 भी उड़ान भरेंगे। भारतीय वायुसेना आगरा-लखनऊ एक्सप्रेस-वे पर उन्नाव जिले के निकट एयर स्ट्रिप पर उतरने और उड़ान भरने का अभ्यास करेगी। उतरने और उड़ान भरने का अभ्यास सुबह 10 बजे से होगा। एएन 32 विमान 'ह्यूमैनेटिरियन असिस्टेंट एंड डिजास्टर रिलीफ' के लिए होते हैं। इसका मतलब यह है कि बाढ़ या किसी अन्य आपदा की स्थिति उत्पन्न होने पर ये विमान भारी मात्रा में राहत सामग्री लेकर यहां आ सकते हैं। इस कार्यक्रम के चलते लखनऊ से आगरा एक्सप्रेस-वे पर जाने वाले वाहन आज दोपहर दो बजे तक नहीं जा सकेंगे।
