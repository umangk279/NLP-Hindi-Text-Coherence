जॉर्डने में हो रहे एशिया ओलंपिक क्वालीफायर्स में भारतीय मुक्केबाज़ों का दमदार प्रदर्शन जारी है, भारत ने 8 ओलंपिक कोटा हासिल करने में कामयाबी पाई है। सोमवार को मेरीकॉम ने फिलीपिंस मुक्केबाज़ आइरिश मेगनो को 5-0 से हराकर सेमीफाइनल में जगह बना ली है।  इस जीत के साथ ही मेरीकॉम ने ओलंपिक कोटा भी हासिल किया। इसबीच, मुक्केबाज सिमरनजीत कौर ने भी 60 किलोग्राम वर्ग में मंगोलिया की नामुन को 5-0 से हराकर ओलंपिक का कोटा हासिल करने में कामयाबी पाई। 
वहीं विश्व रजत पदकधारी और शीर्ष वरीय अमित पंघाल ने एशियाई मुक्केबाजी क्वालीफायर के क्वार्टर फाइनल में फिलीपींस के कार्लो पालाम को हराकर टोक्यो ओलंपिक के लिये क्वालीफाई किया। अमित ने 52 किग्रा वर्ग के मुकाबले में पलाम को 4-1 से शिकस्त दी और सेमीफाइनल में स्थान सुनिश्चित किया। शीर्ष वरीय भारतीय मुक्केबाज का यह पहला ओलंपिक होगा।
सतीश कुमार ने मंगोलिया ओटगोनबायर डेवि को एकतरफा मुकाबले में 5-0 से शिकस्त देकर ओलंपिक कोटा हासिल किया वहीं आशीष कुमार ने इंडोनेशइया के मैखेल मुसकिता को इसी अंतर से मात दी उन्होने देश के लिए चौथा ओलंपिक कोटा हासिल किया। 
मुक्केबाज़ विकास कृष्ण ने 69 किलो भारवर्ग में भारत के लिए ओलंपिक कोटा हासिल करने में कामयाबी पाई। अम्मान में खेले जा रहे एशियन ओलंपिक क्वालीफायर्स जापान के सेवोनरेट्स क्विंचि ओकाज़ावा को क्वार्टर फाइनल में हराकर सेमीफाइनल में स्थान बनाने के साथ ही टोकियो ओलंपिक्स के लिए कोटा हासिल किया। दोनों खिलाडियों के बीच मुकाबला बेहर रोचक रहा। पहला राउंड हारने के बाद विकास ने शानदार वापसी करते हुए जीत हासिल की।
वहीं लवलीना बोर्गोहेन ने भी ओलंपिक का कोटा हासिल कर लिया. लवलीना ने महिलाओं के 69 किग्रा वर्ग के अपने मुकाबले में उज्बेकिस्तान की बॉक्सर मफ्तुनाखोन मेलिएवा को हरा दिया। इससे पहले पूजा रानी ने महिलाओं के 75 किलो भारवर्ग में सेमीफाइनल में स्थान बनाने के साथ ही भारत के लिए ओलंपिक कोटा हासिल किया। 
  
