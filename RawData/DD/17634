जम्मू-कश्मीर के पुलवामा में सुरक्षाबलों ने लश्कर-ए-तैयबा के एक आतंकी को ढेर कर दिया। आतंकी और सुरक्षाबलों के बीच मुठभेड़ सम्बुरा इलाके में हुई   
 जानकारी के मुताबिक अभी भी इलाके में आतंकी छिपे हुए हैं। एक आतंकी को ढेर करने के बाद सुरक्षाबलों ने इलाके में सर्च ऑपरेशन शुरू कर दिया है। सम्बुरा में आतंकियों के छिपे होने की खबर मिलेने के बाद रविवार को देर रात 50 राष्ट्रीय राइफल्स और स्पेशल ऑपरेशन ग्रुप (SoG) के जवान मौके पर पहुंचे। जवानों ने इलाके को खाली करवाकर सर्च ऑपरेशन शुरू कर दिया।
जवानों ने आतंकियों को घेर लिया। चारो तरफ से घिरने के बाद आतंकियों ने फायरिंग शुरू कर दी। सुरक्षाबलों ने भी तुरंत मोर्चा संभाला और जवाबी फायरिंग शुरू कर दी। जिसमें एक आतंकी मारा गया जबकि एक आंतकी छिपा हुआ है। अभी मारे गए आतंकी की पहचान नहीं हो पाई है।
सुरक्षाबलों ने पिछले चार दिन में आठ आतंकवादियों को मार गिराया है। इससे पहले शनिवार को सुरक्षाबलों ने सोपोर में एनकाउंटर के दौरान लश्कर के तीन कमांडरों को मार गिराया था। आतंकियों के पास से भारी मात्रा में हथियार भी बरामद हुई थीं। 
