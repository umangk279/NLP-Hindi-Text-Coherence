रोजर फेडरर ने रिकॉर्ड आठवीं बार विम्बलडन के पुरुष सिंगल्स का ख़िताब जीत लिया है। फ़ाइनल में उन्होंने क्रोएशिया के मारिन सिलिच को सीधे सेटों में 6-3, 6-1, 6-4 से मात दी। फेडरर का इस साल का यह दूसरा और करियर का उन्नीसवां ग्रैंड स्लैम ख़िताब है। 
 मुक़ाबले में फेडरर लगातार सिलिच पर हावी रहे। पहले सेट की शुरुआत में सिलिच ने अपना क्लास ज़रूर दिखाया और एक समय 2-2 की बराबरी पर पहुंच गए, लेकिन बाद में वह फेडरर के अनुभव के आगे बेबस नजर आए। फेडरर ने यह सेट 6-3 से अपने नाम कर लिया। दूसरे सेट में सिलिच सिर्फ़ एक गेम जीत सके। फेडरर ने जबरदस्त प्रदर्शन करते हुए यह सेट 6-1 से जीत लिया।
