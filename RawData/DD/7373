लोकसभा के तीसरे चरण के चुनाव के लिए प्रचार अभियान कल खत्म हो गया। विभिन्‍न राजनीतिक दल मतदाताओं का समर्थन हासिल करने के लिए एड़ी-चोटी का जोर लगाया। 
लोकसभा के तीसरे चरण के चुनाव के लिए प्रचार अभियान कल खत्म हो गया। विभिन्‍न राजनीतिक दलों ने मतदाताओं का समर्थन हासिल करने के लिए एड़ी-चोटी का जोर लगाया। इस दौर के लिए 13 राज्‍यों और दो केन्‍द्रशासित प्रदेशों की 116 लोकसभा सीटों पर मंगलवार को वोट डाले जाएंगे। तीसरे चरण में गुजरात की सभी 26, केरल की 20, महाराष्‍ट्र और कर्नाटक की 14-14, उत्‍तर प्रदेश की 10, छत्‍तीसगढ़ की सात, ओडिशा की छह, बिहार और पश्चिम बंगाल की पांच-पांच, असम की चार, गोवा की सभी दो, जम्‍मू-कश्‍मीर, दादरा-नगर हवेली, दमण और दीव तथा त्रिपुरा की लोकसभा की एक-एक सीट के लिए मतदान होगा। 
