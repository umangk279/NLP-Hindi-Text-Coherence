कोरोना संक्रमितों की बढ़ती संख्या के मद्देनज़र फ़्रांस की राजधानी पेरिस में प्रशासन ने शुक्रवार से लोगों के लिए मास्क पहनना अनिवार्य कर दिया है। गुरुवार को स्थानीय पुलिस ने कहा कि पेरिस और उसके आसपास के पेटीट कुनर इनर रिंग के इलाक़े में पैदल चलने वालों और साइकिलसवारों पर ये नए नियम लागू होंगे। 
ये घनी आबादी वाला इलाक़ा है जहां क़रीब सत्तर लाख लोग रहते हैं। हालांकि कार के भीतर लोगों के लिए मास्क पहनना ज़रूरी नहीं होगा।पेरिस पुलिस ने एक बयान जारी कर कहा है, "स्वास्थ्य स्थिति लगातार बिगड़ रही है और इस कारण लोगों के हित के लिए हम कड़े कदम उठाने के लिए बाध्य हुए हैं।
प्रधानमंत्री कैस्टेक्स का कहना है कि आम जनजीवन सामान्य रूप से चलना चाहिए लेकिन जानकारों की चेतावनी को हम नज़रअंदाज़ नहीं कर सकते।जानकारों का कहना है कि सितंबर से नवंबर के बीच फ़्रांस कोरोना की दूसरी लहर से प्रभावित हो सकता है।कैस्टेक्स ने कहा युवाओं के बीच कोरोना के मामले अधिक दर्ज किए जा रहे हैं।
