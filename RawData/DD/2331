इन दिनों सोशल मीडिया पर एक झूठ भारतीय स्टेट बैंक के ग्राहकों को परेशान कर रहा है। वायरल हो रही पोस्ट में दावा किया जा रहा है कि भारतीय रिजर्व बैंक ने स्टेट बैंक के आधार आधारित भुगतान प्रणाली  (AePS) सर्वर को बंद कर दिया है।  
पीआईबी फैक्ट चैक टीम ने इसे खारिज कर दिया है। पीआईबी ने कहा कि यह दावा गलत है। आरबीआई द्वारा ऐसा कोई फैसला नहीं लिया गया है। RBI ने भारतीय स्टेट बैंक के आधार आधारित भुगतान प्रणाली के सर्वर को बंद नहीं किया है। सभी दर्शकों से अनुरोध है कि कृपया फर्जी खबरों पर ध्यान न दें और आधिकारिक स्रोतों से तथ्य की जाँच करें।
