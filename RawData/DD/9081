जागरण फोरम के समापन सत्र को भारतीय जनता पार्टी के राष्ट्रीय अध्यक्ष अमित शाह ने संबोधित किया. हाल ही में पांच राज्यों में हुए विधानसभा चुनाव पर अमित शाह ने कहा कि राजस्थान, मध्य प्रदेश और छत्तीसगढ़ में भाजपा की सरकार बनेगी. 
एक्जिट पोल में राजस्थान में भाजपा को पीछे दिखाने पर उन्होंने कहा कि एक्जिट पोल हमारे पक्ष में नहीं होता, लेकिन परिणाम हमेशा हमारे पक्ष में होते हैं.
एनआरसी के मुद्दे पर अमित शाह ने कहा कि यह देश की मूल समस्या के समाधान का एक रास्ता है. इस देश और यहां के संसाधनों पर सिर्फ इसके नागरिकों का हक है. घुसपैठिये देश की सुरक्षा के लिए भी खतरा हैं.
अमित शाह ने नोटबंदी को एक सफल प्रयास बताया. उन्होंने कहा कि यह फैसला देश की अर्थव्यवस्था को सरल और कारगर बनाने के लिए था. नोटबंदी के बाद इनकम टैक्स भरने वालों की संख्या में दोगुना इजाफा हुआ है.
