पोप फ्रांसिस ने अपने क्रिसमस संबोधन में पुराने पड़ चुके विकास मॉडल को नकारा और विश्व शांति की अपील की, पलायन के शिकार लोगों के प्रति सहानुभूति के लिए मैरी और जोसेफ की कहानी का किया उल्लेख। 
सर्वोच्च कैथलिक ईसाई धर्मगुरु पोप फ्रांसिस ने अपने कार्यकाल का पांचवां क्रिसमस संबोधन दिया। पोप फ्रांसिस ने अपने क्रिसमस संबोधन में पुराने पड़ चुके विकास मॉडल को नकारा और नये विश्व का सृजन करने का आह्वान किया। इसके साथ ही पोप ने लोगों से विश्व में शांति की अपील की। पोप ने पलायन के शिकार लोगों के प्रति सहानुभूति के लिए मैरी और जोसेफ की कहानी का उल्लेख किया। 
अपने संदेश में उन्होंने लोगों से शरणार्थयों का स्वागत करने की बात कही। पोप ने ईसा मसीह के अभिभावकों जोसेफ और मैरी की बाइबिल में लिखी कहानी पर प्रकाश डालते हुए दूसरी जगहों से आने वाले लोगों का स्वागत करने के महत्व को रेखांकित किया। उन्होंने बताया कि ईसा के माता-पिता को बेथलहम में जगह नहीं मिली थी तो एक बेहद गरीब आदमी ने उन्हें पनाह दी थी।
