गांवों के विकास के लिए प्रधानमंत्री ने 'स्वामित्व योजना' का ऐलान किया है। ये योजना आने वाले समय में न केवल भारत के गांवों को आत्मनिर्भर बनाएगी बल्कि गांवों में छोटे-छोटे उद्योग धंधों के लिए भी दूरगामी साबित होगी। पहले इस योजना को उत्तर प्रदेश, महाराष्ट्र, उत्तराखंड और कर्नाटक सहित 6 राज्यों में शुरू किया जाएगा फिर बाद में इसे पूरे देश में लागू किया जाएगा।     
गांवों के विकास के लिए मोदी सरकार ने 'स्वामित्व योजना' का ऐलान किया है। पहले गांवों में भूमि सीमा का निर्धारण नहीं होता था जिससे गांवों में संपत्ति को लेकर झगड़े होते रहते है। इसकी एक बड़ी वजह यह होती है कि उसका कोई लेखा-जोखा नहीं होता है। लेकिन अब स्वामित्व योजना से देश के हर गांव में भूमि की मैपिंग ड्रोन के जरिए की जाएगी।
इसके बाद भूमि का स्वामित्व का प्रमाणपत्र दिया जाएगा। इसमें एक बड़ी बात यह होगी कि पहले गांवों की जमीन पर बैंक से लोन नहीं मिलता है। लेकिन अब भूमि का प्रमाणपत्र जारी होने के बाद उस संपत्ति के जरिए लोन भी लिया जा सकेगा। मोदी सरकार की इस योजना का गांवों के सभी लोगों ने जमकर सराहना की है।
इस योजना के जरिए गांवों में सामाजिक जीवन में बड़ा बदलाव आएगा। हर छोटी छोटी चीजों के लिए शहर का रुख करने वाले ग्रामीण लोगों की समस्या अब गांवों में ही दूर हो जाएगी। बैंकों से लोन लेकर कई लोग अपना काम भी शुरू कर सकते हैं। गांवों में रोजगार के साधन बढ़ेंगें और गांवों के लोग पहले से ज्यादा संपन्न होंगे। इस योजना को उत्तर प्रदेश, महाराष्ट्र, उत्तराखंड और कर्नाटक सहित 6 राज्यों में शुरू किया जाएगा । इसके बाद पूरे देश में ये योजना लागू की जाएगी।
 
संवाददाता नीरज नीरज सिंह की रिपोर्ट
