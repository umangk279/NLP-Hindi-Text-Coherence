अपनी प्रतिभा और ज़ज्बे से कश्मीरी युवाओं ने यह साबित कर दिया है कि कश्मीर को ज़मीन पर जन्नत क्यों कहा जाता है।जन्नत में सब कुछ है,हुनर है शौक़ है ज़ज्बा है और मंजिल की तमन्ना भी   
भारत में टीवी आने के बाद रेडियो की घटती लोकप्रियता को एफएम रेडियो ने फिर से लोगों का पसंदीदा मनोरंजन का साधन बना दिया है। आज हर जगह एआईआर एफएम जैसे चैनलों की धूम है। और इसी से प्रेरणा पाकर कश्मीर के बडगाम जिले की 24 वर्षीय राफिया रहीम अब वादी की पहली महिला रेडियो जॉकी बन गई हैं। दूरदर्शन पर गुड मॉर्निंग जम्मू-कश्मीर की मेजबानी कर चुकी राफिया की दीवानगी ने उसे इस मकाम पर ला खड़ा किया है।बच्चों से लेकर बुजुर्गों तक, रेडियो जॉकी सभी का दोस्त होता है।राफिया को भी कश्मीर में बहुत प्यार मिल रहा है,और हजारों दोस्त भी बन गए हैं। राफिया कहती हैं के कश्मीर टेलेंट का खज़ाना है।एफएम चैनलों के आने से रेडियो में करियर की संभावनाएं बढ़ी हैं, इसी वजह से युवाओं को यह फील्ड काफी पसंद आरहा है। रेडियो जॉकी लोगों का मनोरंजन करने के साथ साथ तनाव, उदासी और थकावट को दूर करने की कोशिश करता है,दर्शकों का मनोरंजन करना ही एक कामयाब आरजे की पहचान है।
अपनी प्रतिभा और ज्ज़बे से कश्मीरी युवाओं ने यह साबित कर दिया है कि कश्मीर को ज़मीन पर जन्नत क्यों कहा जाता है।जन्नत में सब कुछ है, हुनर है शौक़ है ज़ज्बा है और मंजिल की तमन्ना भी।
