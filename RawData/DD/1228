रूस में राष्‍ट्रपति व्‍लादिमीर पुतिन ने अगले दशक के मध्‍य तक सत्‍ता में बने रहने का जबरदस्‍त जनादेश हासिल कर लिया है।  
रूस में कल हुए जनमत संग्रह में जनता ने भारी बहुमत के साथ देश में राजनीतिक यथास्थिति बनाए रखने का समर्थन किया। संवैधानिक संशोधनों पर हुए राष्‍ट्रव्‍यापी जनमत संग्रह के परिणाम से राष्ट्रपति व्लादिमीर पुतिन के राष्‍ट्रपति पद पर 2036 तक बने रहने का मार्ग प्रशस्‍त हो गया है।
राष्‍ट्रपति पुतिन दो दशक से रूस में सत्तासीन हैं।
