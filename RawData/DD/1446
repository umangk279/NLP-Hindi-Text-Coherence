दिल्‍ली के उपराज्‍यपाल अनिल बैजल ने अरविंद केजरीवाल सरकार के उस आदेश को पलट दिया जिसमें कहा गया था कि कोविड-19 बीमारी के इलाज के लिए दिल्‍ली सरकार के अस्‍पतालों में केवल स्‍थानीय निवासियों को ही भर्ती किया जाएगा।  
उपराज्‍यपाल अनिल बैजल ने अधिकारियों को यह सुनिश्चित करने का निर्देश दिया कि राष्‍ट्रीय राजधानी का निवासी न होने के आधार पर किसी भी रोगी को इलाज से वंचित न किया जाए। इससे पहले, मुख्‍यमंत्री अरविंद केजरीवाल ने घोषणा की थी कि दिल्‍ली के सरकारी और निजी अस्‍पतालों में सिर्फ राजधानी में रहने वालों का ही उपचार किया जाएगा और यह व्‍यवस्‍था कोविड-19 तक लागू रहेगी।
इसके साथ ही उप-राज्यपाल अनिल बैजल ने दिल्ली सरकार का एक और फैसला बदल दिया है। अब कोरोना के संदिग्ध मरीज भी 5 से 10 दिन के भीतर कोरोना टेस्ट करा सकते हैं।
