कमेटी ने अपनी सिफारिशें गत 12 सितंबर को न्यायालय की पूर्ण पीठ के समक्ष रखीं थीं जो इस परीक्षा को चुनौती दिए जाने संबंधी याचिका पर सुनवाई कर रही है 
 प्रश्न पत्र लीक मामले में पंजाब और हरियाणा उच्च न्यायालय ने गत 16 जुलाई को हुई हरियाणा न्यायिक परीक्षा 2017 रद्द कर दी है। न्यायालय के रजिस्ट्रार जनरल ने बताया कि उच्च न्यायालय की भर्ती,पदोन्नति, एवं अदालत गठन कमेटी (अधीनस्थ न्यायिक सेवाएं) ने शुरूआती जांच में पाया है कि कुछ उम्मीदवारों को परीक्षा से पूर्व ही प्रश्न पत्र की जानकारी मिल गई थी। इस मामले में 15 सितंबर को अगली सुनवाई होगी। कमेटी ने अपनी सिफारिशें गत 12 सितंबर को न्यायालय की पूर्ण पीठ के समक्ष रखीं थीं जो इस परीक्षा को चुनौती दिए जाने संबंधी याचिका पर सुनवाई कर रही है। 
