लोकसभा में राष्‍ट्रपति के अभिभाषण पर धन्‍यवाद प्रस्‍ताव पर बोलते हुए पीएम ने कहा, अगर सरदार पटेल देश के पहले प्रधानमंत्री बने होते तो कश्मीर के नहीं होते टुकड़े। कहा, देश को कांग्रेस से लोकतंत्र का पाठ सीखने की ज़रुरत नहीं। कांग्रेस द्वारा एक परिवार के हितों की खातिर राष्ट्रहित दांव पर लगाने के लिए कड़ी आलोचना की। 
प्रधानमंत्री नरेंद्र मोदी ने चुनाव जीतने के लिए कांग्रेस द्वारा विभाजनकारी राजनीति करने की आलोचना की। पीएम ने कहा, कांग्रेस द्वारा फैलाए गए विभाजन के ज़हर का ख़ामियाज़ा आज भी देश का हर नागरिक भुगत रहा है। प्रधानमंत्री ने अपनी सरकार की बीते साढ़े तीन साल की उपलब्धियों का ज़िक्र किया। कहा, हमारे युवाओं में ऊर्जा और उत्साह से हैं लबरेज, और सरकार ने मध्यम वर्ग की आकांक्षाओं को लगाये पंख।
