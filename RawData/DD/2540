कोरोना के मामले बढ़ने के बाद भारत के साथ ही न्यूजीलैंड में भी लॉकडाउन शुरू हो गया। कोरोना को फैलने से रोकने के लिए यहां एक महीने का लॉकडाउन घोषित किया गया है। 
न्यूजीलैंड की प्रधानमंत्री जेसिंडा आर्डन ने देश में चार सप्ताह का लॉकडाउन लगा दिया है। पहले जहां प्रधानमंत्री जेसिंडा ने विदेशों से आने वाले लेागों के लिये सेल्फ आईसोलेशन या खुद को ही घर में बंद करने का नियम रखा था वहीं इसके मामलों को बढ़ता देख देश की सीमाओं को सील कर दिया गया है और आज से लॉकडाऊन की घोषणा कर दी गयी है।
सरकार ने लॉकडाउन के दौरान केवल आवश्यक सेवाओं से जुड़े लोगों को अपना काम जारी रखने की अनुमति दी है। वहीं स्कूल, कॉलेज, लाइब्रेरियां, रेस्त्रां, और ऑफिसों को बंद कर दिया गया है। सभी लोग सख्ती से लॉकडाउन का पालन कर रहे हैं और सड़कें पूरी तरह से सुनी पड़ी है। देश में कोरोना वायरस के 79 नये मामले सामने आने के बाद कुल मामलों का आंकड़ा 283 पहुंच गया।
 
