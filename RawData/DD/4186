इराक के प्रधानमंत्री अब्दुल मेहदी के इस्तीफा देने के बावजूद इराक में सरकार विरोधी प्रदर्शन जारी। बगदाद और दक्षिणी इराक में विरोध प्रदर्शनों के दौरान कम से कम तीन प्रदर्शनकारियों की मौत, 58 घायल. 
इराक में जारी हिंसा के बीच प्रधानमंत्री आदिल अब्दुल मेहदी ने संसद को औपचारिक रूप से अपना इस्तीफा सौंप दिया है। बगदाद और दक्षिणी इराक में तीन सरकार विरोधी प्रदर्शनकारियों की मौत होने और 58 लोगों के घायल होने के बाद अब्दुल मेहदी ने अपना इस्तीफा दिया है। संसद के दो सदस्यों ने कहा कि सांसद आज संसद के सत्र में या तो मेहदी के इस्तीफे को लेकर मतदान करेंगे या इसे स्वीकार कर लेंगे। 
वहीं इराकी प्रधानमंत्री के इस्तीफे की घोषणा के बावजूद सरकार विरोधी प्रदर्शन थम नहीं रहे हैं। प्रदर्शनकारी "भ्रष्ट" व्यवस्था को दुरुस्त करने और विदेशी शक्तियों से मुक्त कराने की मांग पर अड़े हुए हैं। इराक के लोग अनिवार्य सेवाओं, नौकरियों के अभाव और भ्रष्टाचार के खिलाफ अक्टूबर की शुरुआत से प्रदर्शन कर रहे हैं। 
