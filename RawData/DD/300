इंग्लिश प्रीमियर लीग का आगाज़। मौजूदा चैम्पियन लिवरपूल ने जीत के साथ की मौजूदा सत्र की शुरुआत। वहीं आर्सेनल ने भी फुलहम के खिलाफ दर्ज़ की जोरदार जीत।  
मौजूदा चैम्पियन लिवरपूल ने इंग्लिश प्रीमियर लीग के नए सत्र की शुरुआत जीत के साथ की है। रोमांचक मुकाबले में उन्होने लीड्स यूनाईटेड को 4-3 से हराया। मैच के 88वें मिनट में लिवरपूल के लिए स्टार स्ट्राइकर मोहम्मद सालाह ने पेनल्टी के जरिए विजयी गोल किया। सालाह ने इस मुकाबले में हैट्रिक लगाई। 30 साल बाद प्रीमियर लीग का खिताब जीतने वाली लिवरपूल ने मुकाबले में 3 बार बढ़त बनाई। हालाकी तीनो बार लीड्स ने मुकाबले को बराबरी पर ला दिया। सालाह के अलावा लिवरूपल के लिए वैन जिक ने गोल किया। वहीं लीड्स की तरफ से हैरिसन , बैमफोर्ड और क्लिच ने गोल किए। 
वहीं आर्सेनल ने भी शानदार जीत के साथ इंग्लिश प्रीमियर लीग के नए सत्र का आगाज किया है। ईपीएल के पहले मुकाबले में आर्सेनल ने फुलहम को 3-0 से शिकस्त दी। आर्सेनल की तरफ से एलेक्जेंडर लैकाज़ेट ने 8वें , गैब्रील दास सांतोस ने 49वें और पियरे-एमेरिक ने 57वें मिनट में गोल किए । आर्सेनल की तरफ से पहला मुकाबला खेल रहे गैब्रील और विलियम ने इस मैच में शानदार प्रदर्शन किया।
चेल्सी के पूर्व स्ट्राइकर विलियम ने आर्सेनल की तरफ से हुए तीनों गोल में अहम भूमिका निभाई। दूसरी तरफ अपने पहले ही मुकाबले में गोल करने वाले गैब्रील आर्सेनलके लिए अपने पहले ही मुकाबले में गोल करने वाले तीसरे डिफेन्डर बन गए है। 
