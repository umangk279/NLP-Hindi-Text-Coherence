 भारत और पाकिस्तान एक-दूसरे देश में तैनात अपने-अपने राजनयिकों के साथ व्यवहार के मसले को सौहार्दपूर्ण तरीके से सुलझाने पर हुए सहमत। विदेश मंत्रालय ने कहा, दोनों देश इस संबंध में 1992 की संधि के आधार पर निकालेंगे हल । 
 
भारत और पाकिस्तान ने घोषणा की है कि वे राजनयिकों के बारे में सभी मुद्दों को पारस्परिक तौर पर सुलझाने के लिए राजी हो गए हैं। एक दूसरे के राजनयिकों को सताए जाने के बारे में दोनों देशों के आरोप- प्रत्यारोप के बाद यह सहमति बनी है।
विदेश मंत्रालय ने एक बयान में कहा है कि भारत और पाकिस्तान,राजनयिक दूतकर्मी से बर्ताव की आचार संहिता, 1992 के आधार पर राजनयिकों और राजनयिक परिसरों से बर्ताव से जुडे विषयों को सुलझाने के लिए पारस्परिक तौर पर सहमत हुए हैं।
