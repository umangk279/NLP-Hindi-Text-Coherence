 भारी बर्फबारी और भूस्खलन के बाद बंद हुए जम्मू-श्रीनगर राष्ट्रीय राजमार्ग मार्ग पर एक तरफ से वाहनों की आवाजाही शुरू हो गई है, भारी बर्फबारी के कारण श्रीनगर-लेह राजमार्ग तीसरे दिन भी बंद रहा, वहीं भारी बर्फबारी के बाद हिमाचल प्रदेश में मौसम साफ हो गया। 
जम्मू-कश्मीर, हिमाचल प्रदेश और उत्तराखंड के कई हिस्सों में शनिवार को भारी बारिश और बर्फबारी हुई, जिसके कारण उत्तरी और मध्य भारत में पारा काफी नीचे चला गया। जम्मू-कश्मीर की राजधानी श्रीनगर में सीज़न की पहली बर्फबारी के बाद श्रीनगर-लेह राजमार्ग तीसरे दिन भी बंद रहा। हालांकि श्रीनगर-जम्मू हाईवे पर आज दूसरे दिन एक तरफ से वाहनों की आवाजाही शुरू हो चुकी है।
इस बीच, श्रीनगर-जम्मू राष्ट्रीय राजमार्ग पर जवाहर सुरंग के पास फंसे सैकड़ों यात्रियों को बचाया गया है। दक्षिण कश्मीर शॉपियन के साथ जम्मू में राजौरी और पुंछ के जुड़वां जिलों से 120 से अधिक लोगों बचाया गया ।
हालांकि  हिमाचल प्रदेश में भारी बर्फबारी के बाद आज मौसम साफ हो गया है। इससे पहले भारी बर्फबारी के कारण ऊंचाई वालों इलाकों में तापामान में तेजी से गिरावट आई है। किन्नौर में 4.6 मिमी बारिश दर्ज की गई ।
उत्तराखंड के उत्तरकाशी जिले में गंगोत्री और यमुनोत्री में भी बर्फबारी हुई। केदारनाथ और बद्रीनाथ में भारी बर्फबारी हुई ।
