मुख्य विपक्षी कांग्रेस की भी चुनाव को लेकर तैयारियां 
आम चुनाव की तारीखों के ऐलान के साथ ही राजनीतिक पार्टियां चुनावी तैयारियों में जुट गई हैं। बीजेपी के अध्यक्ष अमित शाह ने तैयारियो के लिहाज से अलग अलग समितियों का गठन किया है जिसमे संकल्प पत्र समिति, प्रचार समिति आदि शामिल है। भाजपा की संकल्प पत्र समिति की बैठक गृह मंत्री राजनाथ सिंह के निवास पर हुई जिसमें कृषि मंत्री राधामोहन सिंह और रक्षा मंत्री निर्मला सीतारमण ने भी हिस्सा लिया। संकल्प पत्र समिति में कई मंत्रियों को भी जिम्मेदारी दी गई है, जो देश भर में सभी वर्ग के लोगों से बातचीत करके उनकी राय ले रहे हैं। भाजपा उनकी राय को अपने संकल्प पत्र में जगह देगी। इस बीच चुनाव की तारीखों की घोषणा के बाद पश्चिम बंगाल में कांग्रेस और टीएमसी के नेता अपनी पार्टी छोड़कर दूसरी पार्टी में पलायन कर रहे हैं। पश्चिम बंगाल में कांग्रेस नेता गौतम घोष के साथ कांग्रेस के राज्य सचिव राकेश कुमार सिंह और टीएमसी के देवजानी दास गुप्ता ने भाजपा का दामन थाम लिया। 
