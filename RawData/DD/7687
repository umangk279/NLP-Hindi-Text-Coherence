ब्रेक्ज़िट के लिए आगे की प्रक्रिया से जुड़े प्रस्तावों पर सांसद एक बार फिर सहमत नहीं हो सके। संसद के निचले सदन हाऊस ऑफ़ कामंस में यूरोपीय संघ से अलग होने के चार प्रस्तावों पर मतदान हुआ। 
ब्रिटेन के यूरोपीय संघ से अलग होने की स्थिति को लेकर असमंजस बरक़रार है। कल देर शाम ब्रिटेन की संसद में ब्रेक्ज़िट से जुड़े चार प्रस्तावों पर मतदान हुआ। ब्रेक्ज़िट के लिए आगे की प्रक्रिया से जुड़े प्रस्तावों पर सांसद एक बार फिर सहमत नहीं हो सके। संसद के निचले सदन हाऊस ऑफ़ कामंस में यूरोपीय संघ से अलग होने के चार प्रस्तावों पर मतदान हुआ। इनमें कस्टम यूनियन और नॉर्वे जैसी व्यवस्था, ब्रिटेन को सिंगल मार्केट यानी एक बाज़ार में बरक़रार रखने पर भी मतदान हुआ. लेकिन किसी भी विकल्प को बहुमत नहीं मिल सका। संसद में हुआ ये मतदान क़ानूनी तौर पर बाध्यकारी नहीं है, ऐसे में यदि किसी प्रस्ताव को बहुमत मिल भी जाता तो सरकार उसे मानने के लिए बाध्य नहीं होती। इससे पहले प्रधानमंत्री टेरीज़ा मे के यूरोपीय संघ के साथ ब्रेक्ज़िट की शर्तों को लेकर किए गए समझौतों को दो बार संसद ऐतिहासिक अंतर से नकार चुकी है। बहरहाल अब आगे की कार्यवाही पर विचार करने के लिए प्रधानमंत्री थेरेसा मे कैबिनेट की बैठक करेंगी ।
