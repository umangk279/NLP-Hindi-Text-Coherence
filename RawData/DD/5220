गृहमंत्री अमित शाह ने सोमवार को नई दिल्ली में जनगणना भवन की बिल्डिंग का शिलान्यास किया. ये बिल्डिंग पूरी तरह से पर्यावरण अनुकूल होगी. इस मौके पर अमित शाह ने कहा कि भारत में हरित इमारत की अवधारणा को अपनाने की जरूरत है. 
करीब 44 करोड़ रुपये की लागत से बनने वाले सात-मंजिला हरित भवन का निर्माण कार्य 2021 में पूरा हो जाएगा. सबसे पहले जनगणना 1865 में की गई और अब 16वीं जनगणना होने जा रही है. इस बार कई बदलाव और नई पद्धति के साथ जनगणना को डिजिटल किया जा रहा है. सरकार 12 हजार करोड़ रुपये नेशनल पॉपुलेशन रजिस्टर और जनगणना पर खर्च करने जा रही है.
गृहमंत्री अमित शाह ने कहा कि 2021 में होने वाली जनगणना में मोबाइल एप का भी इस्तेमाल होगा. साथ ही जनगणना का डिजिटल डाटा होने से कई प्रकार के विश्लेषण के लिए इसका उपयोग किया जा सकेगा.
