राजस्थान रायल्स आईपीएल के प्लेआफ में पहुंचने वाली बनी चौथी टीम। मुंबई और पंजाब हुए टूर्नामेंट से बाहर।  हैदराबाद, चेन्नई और कोलकाता पहले ही कर चुकी थी अंतिम 4 में प्रवेश 
आईपीएल के 11वें सीजन के प्लेऑफ की तस्वीर रविवार को साफ हो गई। प्लेऑफ के लिए चार टीमों का क्रम स्पष्ट हो गया। चेन्नई सुपर किंग्स की किंग्स इलेवन पंजाब पर जीत के साथ ही शीर्ष चार टीमें तय हो गई हैं। सनराइजर्स हैदराबाद और चेन्नई सुपर किंग्स टॉप-2 टीम बनी, जबकि कोलकाता नाइट राइडर्स और राजस्थान रॉयल्स तीसरे और चौथे स्थान पर रही। अब प्लेऑफ के क्वालिफायर-1 में सनराइजर्स हैदराबाद और चेन्नई सुपर किंग्स आमने-सामने होंगे, जबकि एलिमनेटर में तीसरे और चौथे स्थान पर रहीं कोलकाता नाइट राइडर्स और राजस्थान रॉयल्स की टीमें आमने-सामने होंगी। क्वालिफायर-1 की विजेता टीम सीधे फाइनल में चली जाएगी, जबकि हारी हुई टीम को एक और मौका मिलेगा, वह क्वालिफार-2 में एलिमिनेटर की विजेता टीम से भिड़ेगी।
