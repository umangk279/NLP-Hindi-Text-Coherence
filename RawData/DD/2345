मानव संसाधन विकास मंत्री रमेश पोखरियाल निशंक ने रविवार को नई दिल्ली में वेब पोर्टल युक्ति का लोकार्पण किया. 
पोर्टल के माध्यम से यूथ इंडिया कम्बेटिंग कोविड विद नॉलेज टेक्नालॉजी एंड इनोवेशन पर मंत्रालय के प्रयासों और पहलों की निगरानी की जा सकेगी. इसका उद्देश्य कोविड-19 की विभिन्न चुनौतियों से समग्रता और व्यापकता के साथ निपटना है.
इस अवसर पर मानव संसाधन विकास मंत्री ने कहा कि कोविड-19 के खतरे के संदर्भ में प्राथमिक उद्देश्य शैक्षिक समुदाय को शारीरिक और मानसिक रूप से स्वस्थ रखना तथा शिक्षा के लिए गुणवत्ता युक्त माहौल बनाए रखना है.
