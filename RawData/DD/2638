दुनियाभर के खेल आयोजनों पर मंडराया कोरोनावायरस का खतरा , पीजीए ने द प्लेयर्स चैम्पियनशिप रद्द करने की घोषणा की, फॉर्मूला वन की सीज़न की पहली रेस ऑस्ट्रेलियन ग्रां प्री हुई स्थगित, ला लीगा ने भी किये मैच स्थगित, टोक्यो ओलिंपिक पर भी मंडरा रहा है खतरा. वहीं भारत और दक्षिण अफ्रीका के बीच होने वाली वनडे सीरीज़ के बाकी दो मैच रद्द कर दिए गए हैँ. 
इंडियन प्रीमियर लीग के 13वें सीजन का आगाज अब 29 मार्च के बजाय 15 अप्रैल को होगा। कोरोना वायरस के खतरे को देखते हुए भारतीय क्रिकेट कंट्रोल बोर्ड ने टूर्नामेंट को फिलहाल 15 अप्रैल तक के लिए टाल दिया है। पहले आईपीएल का आगाज 29 मार्च को मुंबई इंडियंस और चेन्नई सुपर किंग्स के बीच मैच के साथ होना था, जो मुंबई के वानखेड़े स्टेडियम में खेला जाना था। अब 15 अप्रैल तक आईपीएल का आगाज़ नहीं होगा। वहीं भारत और दक्षिण अफ्रीका के बीच होने वाली वनडे सीरीज़ के बाकी दो मैच रद्द कर दिए गए हैँ। पहले ये फैसला लिया गया था कि ये मैच बिना दर्शकों के खेले जाएंगे लेकिन अब इन्हें रद्द कर दिया गया है। 
कोरोनावायरस के चलते दुनियाभर के खेल आयोजन रद्द या स्थगित हो रहे हैं। ऑस्ट्रेलिया के तेज़ गेंदबाज़ केन रिचर्डसन , न्यूज़ीलैंड के खिलाफ नहीं खेलेंगें। गला खराब होने के बाद उनका कोरोना वायरस के लिए टेस्ट कराया गया है। पीजीए ने घोषणा की है कि एक दौर पूरा होने के बाद द प्लेयर्स चैम्पियनशिप रद्द की जाएगी। युवेंटस के टीम मेट डेनियल रुगानी के कोविड-19 के लिए पॉज़िटिव पाए जाने के बाद क्रिस्चियानो रोनाल्डो क्वारेनटाइन में हैं। रोनाल्डो अपनी मां से मिलने के लिए पुर्तगाल गए थे और अब वे पुर्तगाल में ही हैं और वापस इटली नहीं जा रहे हैं। 
फॉर्मूला वन की सीज़न की पहली रेस ऑस्ट्रेलियन ग्रां प्री स्थगित हो गई है। टीम मैकलैरेन ने एक सदस्य के कोरोना वायरस के लिए पॉज़िटिव पाए जाने के बाद नाम वापस ले लिया था। आर्सेनल के मैनेजर मिकेल अर्तेटा कोरोनावायरस के लिए पॉज़िटिव पाए गए हैँ। इससे पहले खिलाड़ी भी self-isolation में चल गए थे जिसके बाद आर्सेनल और मैनचेस्टर सिटी का ईपीएल मैच रदद् करना पड़ा था। ला लीगा ने भी मैच स्थगित कर दिए हैं जबकि चैम्पिंयस लीग में अगले हफ्ते मैन सिटी और मैड्रिड के बीच का मुकाबला टाल दिया गया है। 
अमेरिका में मेजर लीग बास्केटबॉल ने भी अपने मैच स्थगित कर दिए हैँ। वहीं प्री सीज़न ट्रेनिंग और सीज़न की शुरुआत को दो हफ्ते टाल दिया गया है। रुडी गॉबर्ट के बाद यूटा जैज़ के डोनोवन मिचेल कोविड-19 के लिए पॉज़िटिव पाए जाने वाले दूसरे एनबीए खिलाड़ी हैँ। एनबीए के मुकाबले अगले नोटिस तक स्थगित कर दिए गए हैँ। ओलिंपिक टॉर्च की लाइटिंग सेरेमनी ग्रीस में बंद दरवाजों में आयोजित की गई। 24 जुलाई से शुरु होने जा रहे टोक्यो ओलिंपिक को लेकर लगातार अटकलें लगाई जा रही हैँ। 
20 अप्रैल तक दुनिया में कहीं भी प्रोफेशनल टेनिस के टूर्नामेंटस का आयोजन नहीं होगा। स्वास्थय व सुरक्षा कारणों के चलते एटीपी टूर 6 हफ्ते के लिए स्थगित कर दिया गया है। वहीं पांच हफ्ते तक डबल्यूटीए टूर्नामेंट्स का आयोजन भी नहीं होगा। यूएफा भी यूरोपियन चैम्पियनशिप को 2021 तक स्थगित करने पर विचार कर रहा है। 
