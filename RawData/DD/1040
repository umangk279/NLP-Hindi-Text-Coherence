प्रधानमंंत्री संयुक्त राष्ट्र आर्थिक और सामाजिक परिषद में होगा पीएम मोदी का भाषण, नॉर्वे के प्रधानमंत्री और संयुक्त राष्ट्र के महासचिव के साथ प्रधानमंत्री समापन सत्र को करेंगे वीडियो कांफ्रेंसिंग से संबोधित, कार्यक्रम की थीम है 'कोविड-19 के बाद बहुपक्षवाद: 75वीं वर्षगांठ पर हमें किस तरह के संयुक्त राष्ट्र की जरूरत। 
प्रधानमंत्री नरेन्‍द्र मोदी आज रात 8:30 बजे न्यूयॉर्क स्थित संयुक्त राष्ट्र में संयुक्त राष्ट्र आर्थिक और सामाजिक परिषद (ईसीओएसओसी) के सत्र को संबोधित करेंगे। इस वर्ष की थीम है- 'कोविड-19 के बाद बहुपक्षवाद: 75वीं वर्षगांठ पर हमें किस तरह के संयुक्त राष्ट्र की जरूरत है।'
पीएम मोदी इस सत्र को वर्चुअल रूप से संबोधित करेंगे. नॉर्वे के प्रधानमंत्री और संयुक्त राष्ट्र के महासचिव के साथ प्रधानमंत्री  समापन सत्र को संबोधित करेंगे. सत्र में सरकार, निजी क्षेत्र एवं सिविल सोसायटी के उच्चस्तरीय प्रतिनिधियों और शिक्षाविदों का एक विविध समूह शामिल होंगे. यह सत्र बहुपक्षवाद की दिशा तय करने वाली महत्वपूर्ण ताकतों पर फोकस करेगा. और मजबूत नेतृत्व, प्रभावशाली अंतर्राष्ट्रीय संस्थानों, और वैश्विक सार्वजनिक वस्तुओं के बढ़े हुए महत्व के जरिए वैश्विक एजेंडे को आगे बढ़ाने के तरीकों का पता लगाया जाएगा.
17 जून 2020 को भारत के सुरक्षा परिषद के गैर-स्थायी सदस्य चुने के बाद पीएम मोदी का संयुक्त राष्ट्र में यह पहला संबोधन होगा. इससे पहले जनवरी 2016 में ईसीओएसओसी की 70वीं वर्षगांठ पर पीएम ने संबोधन दिया था।
