जापान के उत्तरी क्षेत्रों में भारी बारिश के कारण बाढ़ जोसे हालात उत्पन्न हो गए। भारी बारिश के बाद मोगामी नदी में आई बाढ़ से कई शहर जलमग्न हो गए। जिसके बाद इलाके में भूस्खलन की चेतावनी जारी की गई। 
जापान के उत्तरी क्षेत्रों में बुधवार को भारी बारिश हुई जिससे आवासीय क्षेत्रों में बाढ़ की स्थिति उत्पन्न हो गई। यहां भूस्खलन की चेतावनी जारी की गई। रातभर हुई बारिश के बाद यमगता में मोगामी नदी में आई बाढ़ से कई शहर जलमग्न हो गए। मुख्य सरकारी प्रवक्ता योशिशिदे सुगा ने यह जानकारी दी।
उन्होंने कहा कि निकटवर्ती अकिता क्षेत्र में एक अन्य नदी में भी उफना गई। सुगा ने संवाददाताओं से कहा कि किसी की मौत होने की पुष्टि नहीं हुई है। उन्होंने कहा कि लोगों को खतरे वाले स्थानों से दूर चले जाने को कहा गया है। उन्होंने कहा कि मिट्टी सरकने के कारण एक क्षेत्र में पांच सौ लोग फंस गए।
टीवी फुटेज में बचाव एवं राहत कर्मियों को रबड़ की नाव चलाते और फंसे हुए लोगों खोजते देखा गया। बुलेट ट्रेन सेवा और कुछ राजमार्ग बंद हैं। तोक्यो के आसपास कुछ क्षेत्रों में बुधवार को भारी बारिश की आशंका है। एपी यश पवनेश पवनेश 2907 1349 तोक्यो
