नाटकों के महाकुंभ 21वें भारत रंग महोत्सव की शुरुआत शनिवार से दिल्ली में हुई. 100 से ज़्यादा नाटक लेकर शुरू हुए इस महोत्सव में 10 विदेशी नाटक भी शामिल हैं. 
महोत्सव की शुरुआत दिल्ली के कमानी सभागार में थिएटर, फिल्म, संगीत जगत की प्रसिद्ध हस्तियों की मौजूदगी में हुई. महोत्सव की शुरुआत अमोल पालेकर और संध्या गोखले द्वारा निर्देशित नाटक कसूर से हुई.
21 फरवरी तक चलने वाले इस महोत्सव में हज़ारों कलाकार हिस्सा ले रहे हैं. नाटकों के अलावा महोत्सव में थिएटर से जुड़ी गोष्ठियों, चर्चाओं इत्यादि का भी आयोजन किया गया है.
