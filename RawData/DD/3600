उत्तर प्रदेश के कन्नौज में शुक्रवार रात को एक भीषण सड़क हादसा हुआ। छिबरामऊ थाना क्षेत्र में सिरोही गांव के पास एक स्लीपर बस और ट्रक में जबरदस्त टक्कर के बाद दोनों में आग लग गई। 
करीब 45 यात्रियों को ले जा रही बस फर्रूखाबाद से छिबरामऊ होते हुए जयपुर जा रही थी। हादसे की सूचना के बाद फायर ब्रिगेड की गाड़ियां ने मौके पर पहुंचकर आग पर काबू पाया। करीब 25 लोगों को बचाया गया है। जिनमें से 23 लोग धायल हुए है। 18-20 यात्री अभी भी लापता है, उनके मौत होने का संदेह है लेकिन अभी इसकी पुष्टि नहीं हुई है । राज्य सरकार ने प्रत्येक मृतक के परिवार को 2 लाख व घायलों को 50000 की राशि देने की घोषणा की है।
कानपुर रेंज के आईजी मोहित अग्रवाल ने कहा कि घायलों का ईलाज हो रहा है और मृत लोगों का पता डीएनए से लगाया जाएगा।
प्रधानमंत्री मोदी ने इस घटना पर ट्वीट कर दुःख जाहिर करते हुए कहा - उत्तर प्रदेश के कन्नौज में हुए भीषण सड़क हादसे के बारे में जानकर अत्यंत दुख पहुंचा है। इस दुर्घटना में कई लोगों को अपनी जान गंवानी पड़ी है। मैं मृतकों के परिजनों के प्रति अपनी संवेदनाएं प्रकट करता हूं, साथ ही घायलों के शीघ्र स्वस्थ होने की कामना करता हूं। 
