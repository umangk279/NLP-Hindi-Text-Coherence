अमेरिका के मिसिसिपी में एक सैन्य विमान के क्रैश होने की खबर सामने आ रही है। इस दुर्घटना में 16 लोगों के मरने की भी खबर है। 
 अमेरिका के मिसिसिपी के डेल्टा क्षेत्र में एक सैन्य परिवहन विमान के दुर्घटनाग्रस्त होने से उसमें सवार 16 लोगों की मौत हो गई। मामले की जांच में जुटे अधिकारियों के मुताबिक विमान के क्रैश होने से पहले हवा में ही धमाका हो गया था। विमान के क्रैश होने की जानकारी यूएस मरीन ने अपने आधिकारिक ट्विटर अकाउंट के जरिए दी है। यूएस मरीन ने अपने ट्वीट के जरिए बताया कि एक USMC KC-130 विमान 10 जुलाई को दुर्घटनाग्रस्त हो गया। 
विमान का मलबा हाईवे के दोनों तरफ पड़ा मिला है। अधिकारियों ने अब तक 12 शव बरामद कर लिए हैं और बाकी की तलाश जारी है। यूएस मरीन कॉर्प्स के KC-130 विमान को कार्गो या फिर सैनिकों को एक से दूसरी जगह पहुंचाने, जैसे कई कामों के लिए इस्तेमाल किया जाता है।  
