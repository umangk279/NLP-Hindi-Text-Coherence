रिज़र्व बैंक की छह सदस्यीय मौद्रिक नीति समिति ने बुधवार को रेपो रेट और रिवर्स रेपो रेट में चौथाई फीसदी की कटौती का ऐलान किया। इसके साथ ही अब मुख्य नीतिगत दर रेपो घटकर 6 प्रतिशत पर आ गई है, जो पिछले साढ़े छह साल का न्यूनतम स्तर है। इस ख़बर के बाद उम्मीद जताई जा रही है कि इससे होम लोन की ईएमआई पर सीधा और सकारात्मक असर पड़ेगा। 
 आरबीआई की मौद्रिक नीति की समीक्षा का न केवल शेयर बाजार और कारोबार जगत बेसब्री से इंतजार कर रहा था बल्कि आम आदमी भी टकटकी लगाए हुआ था। आरबीआई ने भी किसी को निराश नहीं किया और रेपो रेट में चौथाई फीसदी की कटौती कर दी। इसका मतलब ये हुआ कि अब होम लोन और ऑटो लोन पर ईएमआई कम होने की उम्मीद है।
