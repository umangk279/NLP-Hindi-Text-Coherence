बिहार औऱ उत्तर प्रदेश के कई इलाकों में बारिश का कहर देखने को मिल रहा है। जिसको देखते हुए प्रशासन द्वारा में स्कूल आदि बंद कर दिये गये हैं। सुरक्षा के मद्दे नज़र  एनडीआरएफ के जवानों को भी तैनात किया गया। उत्तर प्रदेश में पिछले दो दिनों में 40 से ज्यादा लोगों की मौत हो चुकी है। राहत औऱ बचाव कार्य तेज़ी से जारी है। 
बिहार में पटना, नालंदा, वैशाली, भागलपुर और पूर्णिया सहित राज्य के कई हिस्सों में लगातार मूसलाधार बारिश के कारण बाढ़ की बेहद खराब हो गई है। पटना के निचले इलाकों में पानी भर गया है।  भारी बारिश की वजह से कई जगहों पर रेल यातायात भी बुरी तरह से प्रभावित हुआ है। मौसम विभाग द्वारा जारी अलर्ट के मद्देनजर अगले कुछ दिनों में बिहार में भारी से भारी बारिश हो सकती है। भारी वर्षा की आशंका देखते हुए 15 जिलों में रेड अलर्ट जारी किया गया है। बारिश की वजह से गंगा नदी का प्रचंड रूप देखने को मिल रहा है। पटना के विभिन्न क्षेत्रों सहित मुंगेर और भागलपुर में गंगा खतरे के निशान से ऊपर बह रही है, जबकि बागमती नदी सीतामढ़ी के ढेंग और डूबाधार में और मुजफ्फरपुर के बेनीबाद में खतरे के निशान से ऊपर बह रही है। कमला बलान भी उफान पर है। मुख्‍यमंत्री नीतीश कुमार ने अधिकारियों को राहत और बचाव कार्य तेज करने के निर्देश दिए हैं। इस बीच, आपदा प्रबंधन विभाग की टीमें बाढ़ प्रभावित इलाकों में राहत और बचाव कार्य में जुटी हुई हैं।
