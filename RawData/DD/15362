बाल विवाह और दहेज के खिलाफ रविवार को राज्यव्यापी मानव श्रृंखला बनी। यह मानव श्रृंखला, नेशनल हाइवे, स्टेट हाइवे, जिला, प्रखंड, पंचायत, गांवों की विभिन्न सड़कों और पगडंडियों से होकर गुजरी। 
बाल विवाह और दहेज प्रथा के उन्मूलन और जीवंत समाज के लिए अभिशाप बन चुकी इन सामाजिक कुरीतियों के खिलाफ पटना के ऐतिहासिक गांधी मैदान से रविवार को मानव शृंखला की शुरुआत हुई. इसमें आधा घंटा तक आम और खास, छोटे-बड़े, आदमी-औरत, बच्चे और बूढ़े सभी लोगों ने एक दूसरे के हाथ थामे रखा.
 मानव शृंखला के दौरान स्कूली बच्चों में काफी जोश व उत्साह दिखा. इस दौरान बच्चे अपने साथियों के साथ सेल्फी लेते भी नजर आये. इनके अलावा शिक्षक-शिक्षिकाएं भी सेल्फी व फोटो लेने में पीछे नहीं थे. उन्होंने अपने स्कूल के बच्चों के साथ भी फोटोग्राफी की.
