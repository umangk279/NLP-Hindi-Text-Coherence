गुजरात और हिमाचल प्रदेश में जनता ने प्रत्याशियों की किस्मत ईवीएम मशीन में कैद कर दी है। उम्मीदवारों की किस्मत का पिटारा 18 दिसंबर को खुलेगा, लेकिन उससे पहले गुजरात और हिमाचल प्रदेश के लिए आये एग्जिट पोल में भाजपा की लहर दिखाई दे रही है। 
गुजरात और हिमाचल प्रदेश में जनता ने प्रत्याशियों की किस्मत ईवीएम मशीन में कैद कर दी है। उम्मीदवारों की किस्मत का पिटारा 18 दिसंबर को खुलेगा, लेकिन उससे पहले गुजरात और हिमाचल प्रदेश के लिए आये एग्जिट पोल में भाजपा की लहर दिखाई दे रही है। गुजरात और हिमाचल प्रदेश में उम्मीदवारों की किस्मत तो ईवीएम में कैद हो गई है जो 18 दिसम्बर को खुलेगी लेकिन इससे पहले लगभग सभी समाचार चैनलों ने दिखाए एग्जिट पोल में भाजपा को बहुमत मिलता दिखाया है। गुजरात में टाइम्स नाऊ और वीएमआर ने अपने एग्जिट पोल में भाजपा को 113 और कांग्रेस को 66 सीट जीतने का अनुमान जताया है वहीं 3 सीटे अन्य को मिलते दिखाया है।
रिपब्लिक और सी वोटर ने अपने एग्जिट पोल में भाजपा को 115 और कांग्रेस को 65 सीट मिलने का अनुमान लगाया है। एबीपी न्यूज और सीएसडीएस ने अपने एग्जिट पोल में भाजपा को 110 सीटों मिलने की बात कही है वहीं कांग्रेस को 71 सीट जीतने का अनुमान लगाया है। वहीं अन्य को 2 सीटे दी है। इंडिया टूडे और एक्सिस ने अपने एग्जिट पोल में भाजपा को 99 से 113 सीटे दी है को वहीं कांग्रेस को 68 से 82 सीट मिलने की उम्मीद जताई है। वहीं अन्य को एक से 4 सीट मिलने का अनुमान लगाया है। न्यूज 24 और चाण्क्या ने अपने एग्जिट पोल में भाजपा को 135 सीट (+-) 11 य़ानि इन सीटों में 11 सीटें ज्यादा या कम मिलने का अनुमान लगाया है वहीं कांग्रेस को 47 सीट (+ -) 11 य़ानि इन सीटों में 11 सीटें ज्यादा या कम मिलने का अनुमान लगाया है। वहीं अन्य को 3 सीटे मिलने की उम्मीद जताई है। 
हिमाचल प्रदेश की 68 विधानसभा सीटों के लिए विभिन्न चैनलों के हुए एग्जिट पोल में भी भाजपा को बहुमत मिलता नजर आ रहा है। टाइम्स नाऊ और वीएमआर ने अपने एग्जिट पोल में भाजपा को 51 और कांग्रेस को 17 सीट जीतने का अनुमान जताया है। रिपब्लिक और सी वोटर ने अपने एग्जिट पोल में भाजपा को 41 और कांग्रेस को 25 सीट मिलने का अनुमान लगाया है। वहीं अन्य के खाते में 2 सीट दी हैं। एबीपी न्यूज और सीएसडीएस ने अपने एग्जिट पोल में भाजपा को 35 से 41 सीट मिलने की बात कही है वहीं कांग्रेस को 26 से 32 सीट जीतने का अनुमान लगाया है। वहीं अन्य को 2 सीटे दी है। इंडिया टूडे और एक्सिस ने अपने एग्जिट पोल में भाजपा को 47 से 55 सीटे दी है को वहीं कांग्रेस को 13 से 20 सीट मिलने की उम्मीद जताई है। न्यूज 24 और चाण्क्या ने अपने एग्जिट पोल में भाजपा को 55 सीट मिलने का अनुमान लगाया है वहीं कांग्रेस को 13 सीट जीतने का अनुमान लगाया है। 
विभिन्न चैनलों द्वारा किये गये एग्जिट पोल के रुझानों से ये बात साफ हो रही है कि गुजरात और हिमाचल प्रदेश के मतदाताओ पर प्रधानमंत्री नरेंद्र मोदी का जादू बरकरार है। हालाकि अब सबकी निगाहे 18 दिसम्बर को होने वाली मतगणना पर लगी हुई है।  
