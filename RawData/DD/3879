भारत-चीन सीमा विवाद पर विचार-विमर्श के लिए दोनों देशों के प्रतिनिधियों की नई दिल्‍ली में बैठक हुई. इस मुद्दे पर दोनों देशों की यह 22वीं बैठक थी. 
भारतीय शिष्‍टमंडल का नेतृत्‍व राष्‍ट्रीय सुरक्षा सलाहकार अजीत डोभाल कर रहे थे, जबकि चीन के विदेश मंत्री वांग यी अपने देश के शिष्‍टमंडल की अगुवाई में बैठक में शिरकत की.
इसके पहले चीन के विदेश मंत्रालय के प्रवक्ता ने शुक्रवार को बीजिंग में मीडिया को जानकारी दी थी कि यह वार्ता सीमा प्रबंधन, द्विपक्षीय और अंतरराष्ट्रीय मुद्दों के परिसीमन पर केंद्रित होगी. दोनों पक्ष आपसी हित के द्विपक्षीय और अंतरराष्ट्रीय मुद्दों पर विचारों का भी आदान-प्रदान करेंगे.
गौरतलब है कि महाबलीपुरम में पीएम मोदी और चीन के राष्ट्रपति शी जिनपिंग के बीच हुई शिखर वार्ता के बाद पहली बार विशेष प्रतिनिधि स्तर की वार्ता है.
