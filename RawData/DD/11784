इसरो ने पीएसएलवी सी-42 की मदद से दो ब्रिटिश उपग्रहों का किया सफल प्रक्षेपण, प्रधानमंत्री नरेन्द्र मोदी ने इसरो के वैज्ञानिकों को दी बधाई। इसरो ने अगले साल 3 जनवरी को चंद्रयान-2 लॉन्च करने का भी किया ऐलान। 
भारतीय अंतरिक्ष अनुसंधान संगठन इसरो ने श्रीहरिकोटा से अपने ध्रुवीय उपग्रह प्रक्षेपण यान - पी.एस.एल.वी- C42 का सफल प्रक्षेपण किया है। सतीश धवन अंतरिक्ष केन्द्र के प्रथम प्रक्षेपण स्थल से रात 10 बजकर 8 मिनट पर इसे प्रक्षेपित किया गया । यह दो पर्यवेक्षी उपग्रह नोवा एस.ए.आर. और एस.1-4 को अंतरिक्ष में पहुंचाया गया। 
ये दोनों उपग्रह ब्रिटेन की सर्रे सेटेलाइट टेक्नोलॉजी लिमिटेड के हैं। इसरो के चेयरमैन के. सिवन ने पी.एस.एल.वी- C42 के सफल प्रक्षेपण पर इसरो वैज्ञानिकों को बधाई दी है और इस सफलता को अंतरिक्ष के इतिहास में मील का पत्थर बताया है।
इसरो के चेयरमैन ने अपनी टीम को बधाई देते हुए कहा कि यह साल इसरो के लिए बहुत ही व्यस्त साल होगा। उन्होंने बताया कि इसरो अगले साल 3 जनवरी को चंद्रयान-2 लॉन्च करेंगा।
