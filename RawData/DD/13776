कर्नाटक में कुमारस्वामी मंत्रिमंडल के विस्तार के बाद कुछ कांग्रेस विधायक नाराज हैं. मंत्रिमंडल में जगह न मिलने से खफा विधायक रामलिंगा रेड्डी के समर्थकों ने इसे लेकर प्रदर्शन किया. 
कांग्रेस के 14 विधायकों को जेडी(एस) और कांग्रेस की गठबंधन सरकार में मंत्री पद दिया गया है. इनमें डीके शिवकुमार भी शामिल हैं, जिन्होंने मंत्री पद पाने के लिए पार्टी पर खासा दबाव डाला था.
एमबी पाटिल, एचके पाटिल, एसआर पाटिल, सतीश जारकिहोली, शमणुर शिवशंकरकरप्पा, रामालिंगा रेड़्डी, सतीश जारकिहोली और आर रोशन बेग इस बार भी जीते हैं. सिद्धारमैया सरकार में ये सभी मंत्री थे. लेकिन इस बार इसमें जगह न मिलने से वे नाराज हैं.
इस बीच अब विवाद के हल के लिए कर्नाटक कांग्रेस के वरिष्‍ठ नेताओं और कई विधायकों को मंगलवार को बैठक के लिए बुलाया गया है.
