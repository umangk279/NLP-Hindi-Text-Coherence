ईडब्ल्यूएस और एलआईजी हाउसिंग योजना का भी शुभारंभ करेंगे साथ ही दो महत्वपूर्ण मेट्रो मार्गों की भी रखेंगे आधारशिला 
प्रधानमंत्री ने मुबंई ईएसआई कामगार हॉस्पीटल हादसे में मारे गए लोगों के प्रति दुःख जताया। इसके बाद प्रधानमंत्री ने पिछले चार साल में बदलते भारत की तस्वीर लोगों के सामने रखते हुए कहा कि  भारत तेज़ी से आर्थिक,सामाजिक,सांस्कृतिक और आधारभूत संरचना के पहलू पर तेज़ी से प्रगति कर रहा है। 
प्रधानमंत्री नरेंद्र मोदी  आज महाराष्ट्र में 41 हजार करोड़ रुपये की लागत वाली ढांचागत और आवास परियोजनाओं का शुभारंभ करेंगे। राज्य की दिनभर की यात्रा के दौरान पीएम मोदी कल्याण में एक जनसभा में दो महत्वपूर्ण मेट्रो मार्गों की आधारशिला रखेंगे। ये हैं - ठाणे जिले में ठाणे-भिवंडी-कल्याण मेट्रो और दहीसर-मीरा-भयंदर मेट्रो। पीएम मोदी प्रधानमंत्री आवास योजना के अंतर्गत 18 हजार करोड़ रुपये की लागत वाली एक बड़ी आवास योजना भी शुरु करेंगे, जिसका लक्ष्य आर्थिक दृष्टि से कमजोर वर्गों के लिए करीब 90 हजार सस्ते मकानों का निर्माण करना है। इन मकानों का निर्माण नवी मुम्बई टाउन प्लानिंग ऑथॉरिटी और औद्योगिक विकास निगम द्वारा किया जाएगा। पुणे में एक अन्य कार्यक्रम में प्रधानमंत्री हिंजेवाड़ी और शिवाजीनगर के बीच प्रस्तावित तीसरी मेट्रो लाइन की आधारशिला रखेंगे। 
