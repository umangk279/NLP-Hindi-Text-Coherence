तीन देशों के दौरे के आखिरी चरण में राष्ट्रपति राम नाथ कोविन्द चेक गणराज्य के दौरे पर हैं. शुक्रवार को राष्ट्रपति का वहां औपचारिक स्वागत किया गया. 
राष्ट्रपति अपनी यात्रा के दौरान चेक गणराज्‍य के राष्‍ट्रपति, प्रधानमंत्री और अन्‍य नेताओं के साथ द्विपक्षीय महत्‍व के मुद्दों पर बातचीत करेंगे और प्राग के चार्ल्‍स विश्‍वविद्यालय में छात्रों को भी संबोधित करेंगे.
इससे पहले राष्ट्रपति ने गुरुवार को चेक गणराज्य में भारतीय व्यापारी प्रनितिधिमंडल के साथ मुलाकात की. यहां भारतीय समुदाय को संबोधित करते हुए राष्ट्रपति ने कहा कि दोनों देशों के बीच संबंध हज़ारों साल पुराने हैं और दोनों मुल्कों के लोगों के बीच वो गर्मज़ोशी आज भी बरकरार है. उन्होंने वहां रह रहे भारतीयों को अपने देश का सांकृतिक दूत बताया.
