आतंकवाद पर पाकिस्तान के लिए निर्णायक कार्यवाई का दबाव लगातार बढ रहा है। पहले एफएटीएफ की 2020 फरवरी तक की चेतावनी और अब अमेरिका का ये कहना की पाकिस्तान आतंकवादी गतिविधियों को अंजाम देने वाले आतंकवादी समूहों को समर्थन देना करें बंद। 
दक्षिण एवं मध्य एशिया मामलों की अमेरिकी कार्यवाहक सहायक विदेश मंत्री एलिस जी वेल्स ने कहा कि अमेरिका शिमला समझौते के अनुसार भारत एवं पाकिस्तान के बीच सीधी बातचीत का समर्थन करता है, लेकिन इस वार्ता में 'मुख्य बाधा' सीमा पार आतंकवादी गतिविधियों को अंजाम देने वाले आतंकवादी समूहों को पाकिस्तान का समर्थन देना है।
भारत का हमेशा से कहना रहा है कि भारत और पाकिस्तान के बीच बातचीत तभी हो सकती है जब पडोसी देश भारत में आतंकवाद को फैलाना बंद करे और अपने देश में आतंकवादियों को संरक्षण देना बंद करे । भारत के इस रुख का अमेरिका ने भी समर्थन किया है । अमेरिका ने कहा है कि पाकिस्तान द्वारा आतंकवादी समूहों को समर्थन देने और उन्हें अपनी जमीन पर पनाह देना वो मुख्य कारण हैं, जिसकी वजह से भारत और पाकिस्तान के बीच बातचीत में बाधा आती है। दक्षिण एवं मध्य एशिया मामलों की अमेरिकी कार्यवाहक सहायक विदेश मंत्री एलिस जी वेल्स ने अमेरिकी प्रतिनिधि सभा की विदेश मामलों की समिति की एशिया, प्रशांत एवं निरस्त्रीकरण उपसमिति से कहा,
 
वेल्स ने कहा कि हमारा मानना है कि भारत और पाकिस्तान के बीच किसी भी सफल वार्ता की नींव पाकिस्तान द्वारा अपने क्षेत्र में आतंकवादियों और आतंकवादियों के खिलाफ निरंतर और अपरिवर्तनीय कदम उठाने पर आधारित है। आतंकवाद के मसले पर अमेरिका ने पाकिस्तान को कडी फटकार लगायी है ।  पाकिस्तान को चेतावनी देते हुए एलिस जी वेल्स ने कहा
 ''पाकिस्तान लश्कर-ए-तैयबा और जैश-ए-मोहम्मद जैसे आतंकवादी समूहों को शरण दे रहा है जो सीमा पार हिंसा को भड़काना चाहते हैं। आतंकियों को पाकिस्तान के शरण मुहैया कराने के कारण हालात अस्थिर होते हैं और इन समूहों द्वारा किए गए सभी कृत्यों के लिए पाकिस्तानी अधिकारी पूरी तरह जिम्मेदार है।
जानकारों का भी कहना है आतंकवाद पाकिस्तान की नीति है और अपने हितों के लिए वो आतंकवाद का इस्तेमाल करता है।
गौरतलब है कि अमेरिका का यह बयान उस समय आया है जब एक दिन पहले ही जम्मू कश्मीर के तंगधार सेक्टर में आतंकियों ने सीमा पार से घुसपैठ करने की कोशिश की, जिसके जवाब में जाबांज भारतीय सेना ने पाक के कब्जे वाले कश्मीर में चार आतंकवादी शिविरों को तबाह कर दिया।  दरअसल पाकिस्तान अपनी हरकतों से लगातार बाज नहीं आ रही है। फाइनेंशियल एक्शन टास्क फोर्स यानी एफएटीएफ की ओर से अंतिम चेतावनी मिलने के बाद भी आतंकवाद पर अंकुश लगाने को लेकर सक्रिय नहीं दिख रहा है । वो सीमा पार लगातार घुसपैठ की कोशिश में लगा है तो संघर्षविराम का उल्लंघन भी कर रहा है। पिछले हफ्ते  एफएटीएफ  ने आतंकवाद पर अंकुश लगाने को लेकर पाकिस्तान को चेतावनी देते हुए कहा कि वो फरवरी 2020 तक सुधार के सख्त कदम उठाए. अगर ऐसा नहीं होता तो पाकिस्तान को ब्लैक लिस्ट में डाला जा सकता है। इसके बाद भी पाक बाज नहीं आ रहा है।
