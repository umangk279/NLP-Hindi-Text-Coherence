बैंक के वो ग्राहक जिनका लोन बेस रेट पर आधारित है उनको जल्द ही राहत मिल सकती है। रिजर्व बैंक ने क्रेडिट पॉलिसी में कहा है कि वो बेस रेट को एमसीएलआर से जोड़ेगा। इससे अप्रैल 2016 के पहले लोन लेने वाले ग्राहकों को राहत मिले सकेगी।  
 
अप्रैल 2016 के पहले बैंक बेस रेट को आधार बनाकर लोन देते थे। बेस रेट को बैंक अपने हिसाब से तय करते हैं। रिजर्व बैंक दरों में कटौती कर रहा था, लेकिन बेस रेट के कारण इस कटौती का फायदा अप्रैल 2016 से पहले लोन लेने वाले ग्राहकों को नहीं मिल रहा था। लोगों को कटौती का फायदा मिले इसलिए अब बेस रेट के पुराने सिस्टम को MCLR से जोड़ा जाएगा।
