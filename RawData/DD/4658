साइना नेहवाल और लक्ष्य सेन की निगाह आज से शुरू हो रहे सारलोरलक्स ओपन सुपर टूर 100 बैडमिंटन टूर्नामेंट के खिताब पर होंगी. 
लंदन ओलंपिक की कांस्य पदक विजेता साइना ने जनवरी में इंडोनेशिया मास्टर्स खिताब जीता था. उसके बाद से वह खराब दौर से जूझ रही हैं. पहले दौर में उनका सामना जर्मनी की फैबियेने डेपरेज से होगा. पिछले सप्ताह फ्रेंच ओपन के क्वार्टर फाइनल में पहुंचने से पहले साइना लगातार तीन टूर्नामेंटों में पहले दौर से बाहर हो गई थीं.
