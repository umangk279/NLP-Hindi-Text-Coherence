नेपाल में चल रहे 13वें दक्षिण एशियाई खेल अपने अंतिम चरण में पहुंच चुके हैं। दक्षिण एशियाई खेलों का आज समापन समारोह है। इन खेलों में भारत ने अपना दबदबा कायम रखा है और 294 पदकों के साथ पदक तालिका में शीर्ष पर काबिज़ है।  
13वें दक्षिण एशियाई खेलों में भारत ने इस बार अपना दबदबा बनाए रखा। दक्षिण एशियाई खेलों के 9वें दिन भी भारत ने अपनी शानदार फार्म को जारी रखा। भारतीय दल ने फुटबॉल, कबड्डी, जुडो और बॉस्केट बॉल समेत अन्य खेलों में गोल़्ड मेडल हासिल किए। फुटबाल में भारतीय महिला टीम ने मेज़बान टीम नेपाल को 2-0 से हराकर दक्षिण एशियाई खेलों में लगातार अपना तीसरा स्वर्ण पदक हासिल किया। तो वहीं कबड्डी में भी भारत को दो गोल्ड हासिल हुए। भारतीय महिला टीम ने फाइलन में मेज़बान नेपाल को 50-13 से हराया जबकि पुरुष टीम ने श्रीलंका को 51-18 से मात दी ।
बॉस्केट बॉल खेल में भी महिला व पुरुष दोनों टीमों ने स्वर्ण पदक पर कब्जा जामाया। फेनसिंग में जहां महिला टीम ने दो स्वर्ण जीते तो पुरुष टीम की झोली में एक गोल्ड आया। जुडों में भारत का प्रदर्शन बेहद शानदार रहा जिसमें भारतीय टीम ने 4 गोल्ड व 3 सिल्वर पदक हासिल किए। जबकि बॉक्सिंग में भारत ने 6 स्वर्ण व 2 रजत पदक जीतने में कामयाब रहे।
भारतीय तैराकों ने अपना दबदबा कायम रखते हुए 50 पदक अपने नाम किए जिसमें 27 स्वर्ण, 18 रजत और 5 कांस्य पदक शामिल रहे। वहीं,अनुराज सिंह और शर्वण कुमार ने मिश्रित युगल मुकाबले की 10 मीटर एयर पिस्टल में स्वर्ण पदक हासिल किया, भारत ने 18 स्वर्ण पदक हासिल किए।
कुल मिलाकर 9वां दिन भारत के लिए बेहद शानदार रहा। भारत 294 पदक जीतकर पदक तालिका में शार्ष पर बरकरार है जिसमें 159गोल्ड, 91 रजत व 44 कांस्य पदक शामिल है। 10 दिनों से चल रहे दक्षिण एशियाई खेलों का आज समापन समारोह है जिसमें नेपाल के उप प्रधानंत्री इश्वर पोखरेल मुख्य अथिति के रुप में शामिल होगें। 
