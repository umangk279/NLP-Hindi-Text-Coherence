अमरीकी राष्ट्रपति के खिलाफ महाभियोग पर जांच अगले सप्ताह से होगी शुरू। राष्ट्रपति ट्रंप पर अपने राजनीतिक प्रतिद्वंद्वी के ख़िलाफ़ कथित भ्रष्टाचार के दावों की पड़ताल करने के लिए यूक्रेन पर दबाव बनाने की कोशिश करने का है आरोप। 
अमेरिका के राष्ट्रपति डोनाल्ड ट्रंप के खिलाफ महाभियोग जांच मामले की खुली सुनवाई अगले सप्ताह शुरू होगी और ये दो दिनों तक चलेगी। हाउस इंटेलिजेंस कमेटी के अध्यक्ष एडम शिफ ने एक बयान में कहा कि यूक्रेन के लिए मौजूदा शीर्ष अमेरिकी राजनयिक विलियम टेलर सहित दो अमेरिकी अधिकारी अपना बयान दर्ज कराएंगे।
टेलर ने ही आरोप लगाए थे कि ट्रंप ने जांच के लिए यूक्रेन पर दबाव बनाने के लिए कहा था, ताकि राजनीतिक रूप से राष्ट्रपति को फायदा हो। शिफ ने कहा कि यूक्रेन में नियुक्त रही अमेरिका की पूर्व राजदूत मैरी योवानोविच 15 नवंबर शुक्रवार को अपनी गवाही देंगी। उन्होंने जांचकर्ताओं को बताया कि ट्रंप के सहयोगियों द्वारा फैलाए गए झूठ के कारण उन्हें पद से हटाया गया है।
इस बीच, ट्रंप के बेटे ने कथित तौर पर उस व्हिसिलब्लोअर का नाम सार्वजनकि कर दिया है, जिसकी शिकायत ने ट्रंप के खिलाफ महाभियोग का आधार तैयार किया था। 
