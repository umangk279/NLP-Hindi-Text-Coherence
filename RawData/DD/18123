वेस्टइंडीज ने एक दिवसीय श्रृंखला के चौथे मैच में उलटफेर करते हुये रविवार को भारत को 11 रन से हरा दिया।  
वेस्टइंडीज में चल रहे भारत और वेस्टइंडीज की पांच मैचों की श्रृंखला में  वेस्टइंडीज  ने भारत को 11 रनों से करारी हार दी। टॉस जीतते हुए वेस्टइंडीज न पहले बल्लेबाजी करने का फैसला किया और जिसके बाद वेस्टइंडीज की टीम ने 9 विकेट के नुकसान पर 189 रनों का लक्ष्य भारत के लिए स्थापित किया। 
जिसका पीछा करते हुए पूरी की पूरी भारतीय टीम  मात्र 178 रनों पर सिमट गयी। भारतीय टीम की ओर से सलामी बल्लेबाज अजिंक्य राहाणे ने 60 रन और महेंद्र सिंह धोनी ने 54 रन बनाये। सीमित ओवरों के बेस्ट फिनिशर के तौर पर जाने वाले धोनी 114 गेदों की पारी में सिर्फ एक चौका जड सके। 
वहीं वेस्टइंडीज टीम के कप्तान जेसन होल्डर ने अपनी शानदार गेंदबाजी का प्रदर्शन करते हुए 9.4 ओवर में 27 रन देकर पांच विकेट लेकर भारतीय बल्लेबाजी की हालत पस्त कर दी। 5 मैचों की सीरीज में भारत अब भी 2-1 से आगे चल रहा है। 
जिसका पहला मैच बारिश की वजह से रद्द करना पड़ा था।  इस सीरीज का अंतिम मैच 6 जुलाई को सबीना पार्क, किंग्स्टन में खेला जाएगा। साथ ही रविवार 9 जुलाई को एकमात्र टी 20 का मैच भी खेला जाएगा।
