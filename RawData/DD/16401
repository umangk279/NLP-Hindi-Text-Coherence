भारत के अनीश भानवाला ने ऑस्ट्रेलिया के गोल कोस्ट में चल रही राष्ट्रमंडल निशानेबाजी चैम्पियनशिप के छठे दिन पुरुषों की 25 मी रैपिड फायर पिस्टल स्पर्धा में रजत पदक अपने नाम किया। नीरज कुमार ने इसी स्पर्धा में देश के लिए कांस्य पदक जीतने में सफलता पाई।  
 इन दो पदकों से भारत के इस प्रतियोगिता में राइफल और पिस्टल स्पर्धाओं में कुल पदक 16 हो गये हैं जिसमें चार स्वर्ण भी शामिल हैं। छह पुरुषों के रैपिड फायर पिस्टल फाइनल में तीन प्रतिनिधि थे जिसमें ओलंपियन गुरप्रीत सिंह ने अनीष और नीरज के साथ फाइनल के लिए क्वालीफाई किया था।
