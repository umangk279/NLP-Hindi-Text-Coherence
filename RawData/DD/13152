अर्थव्यवस्था के मोर्चे पर अच्छी खबर। देश के औद्योगिक उत्पादन में जून महीने में सात फीसदी का इज़ाफा। खनन, विनिर्माण और बिजली क्षेत्र के बेहतर प्रदर्शन की वजह से बढा IIP, अप्रैल-जून की अवधि में औद्योगिक उत्पादन की वृद्धि दर 5.2 प्रतिशत। 
देश का औद्योगिक उत्पादन (आईआईपी) जून महीने में सात प्रतिशत बढ़ा है। खनन, विनिर्माण और बिजली क्षेत्र के बेहतर प्रदर्शन की वजह से औद्योगिक उत्पादन में उल्लेखनीय वृद्धि दर्ज हुई है।  चालू वित्त वर्ष की अप्रैल-जून की अवधि में औद्योगिक उत्पादन की वृद्धि दर 5.2 प्रतिशत रही है।  विनिर्माण क्षेत्र का उत्पादन जून में 6.9 प्रतिशत बढ़ा। एक साल पहले समान महीने में इस क्षेत्र का उत्पादन 0.7 प्रतिशत घटा था। 
