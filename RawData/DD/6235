राष्ट्रपति राम नाथ कोविंद के मुख्य अतिथ्य में  'दिव्य कला शक्ति- दिव्यांगता में क्षमता का प्रदर्शन' का आयोजन किया गया, जिसमें उपराष्ट्रपति एम. वेंकैया नायडु, पीएम नरेंद्र मोदी भी मौजूद थे। कार्यक्रम के अंत में प्रधानमंत्री नरेंद्र मोदी ने दिव्यांगजनों से मुलाकात की।      
आज सामाजिक न्याय और अधिकारिता मंत्रालय द्वारा बालयोगी सभागार, संसदीय ज्ञानपीठ में एक सांस्कृतिक संध्या 'दिव्य कला शक्ति- दिव्यांगता में क्षमता का प्रदर्शन' का आयोजन किया गया।  राष्ट्रपति राम नाथ कोविंद इस अवसर पर मुख्य अतिथि थे।  उप राष्ट्रपति   एम. वेंकैया नायडु, प्रधानमंत्री  नरेन्द्र मोदी और लोक सभा अध्यक्ष ओम बिरला ने भी अपनी उपस्थिति से कार्यक्रम की शोभा बढ़ाई।  सांस्कृतिक संध्या ने देश के विभिन्न राज्यों और संघ राज्य क्षेत्रों के दिव्यांग बच्चों की सृजनशील कलात्मक क्षमता को दर्शाया। गायन, नृत्य और संगीत के क्षेत्र में बच्चों द्वारा प्रदर्शित उत्कृष्ट प्रतिभा और-उनकी भावपूर्ण प्रस्तुति ने उपस्थित गण्यमान्य व्यक्तियों को सम्मोहित कर दिया।
