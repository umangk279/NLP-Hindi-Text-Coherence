मध्य प्रदेश के  9 जिलों में 394 से ज्यादा गांवों में बाढ़ ने भीषण तबाही मचाई हुई है। राज्य में बाढ़ से कई हजार लोग प्रभावित हुए हैं। अब तक करीब सात हजार लोगों को सुरक्षित स्थानों पर पहुंचाया गया है। 
बाढ़ पीड़ितों की सहायता के लिए एनडीआरएफ और एसडीआरएफ की टीमें लगाई गई है। कई जगहों पर लोगों को सुरक्षित निकालने के लिए सेना को लगाया गया है। छिंदवाड़ा में बाढ़ में फंसे पांच लोगों को हेलीकॉप्टर से एयर लिफ्ट किया गया। होशंगाबाद, सीहोर और रायसेन जिले के कई गांव बाढ़ से बुरी तरफ प्रभावित हुई है।  यहां पर सेना के हेलीकॉप्टर द्वारा सहायता पहुंचाया जा रहा है।
झांसी और नागपुर में लोगों की सहायता के लिए सेना का हेलीकॉप्टर को लगाया गया है। मौसम खराब होने की वजह से बाढ़ पीडि़तों को मदद में दिक्कतें आ रही है।
मुख्यमंत्री शिवराज सिंह चौहान  ने बाढ़ प्रभावित इलाकों का कल हवाई सर्वेक्षण किया और बाढ़ प्रभावित क्षेत्रों में हर संभव सहायता पहुंचाने का आदेश दिया है।  
