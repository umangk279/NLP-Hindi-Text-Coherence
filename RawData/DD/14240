राष्ट्रपति राम नाथ कोविंद ने आज कॉमनवेल्थ खेलों में पदक जीतने वाले खिलाड़ियों से राष्ट्रपति भवन में मुलाकात की। गोल्डकोस्ट कॉमनवेल्थ खेलों में भारत का प्रदर्शन शानदार रहा था। 
भारत का प्रदर्शन कई मायनों में यादगार रहा। भारत ने कुल 66 पदक जीते। भारत ने कॉमनवेल्थ खेलों में अपना 500वां पदक जीता। भारत ने रजत और कांस्य से ज्यादा स्वर्ण पदक जीतने में कामयाबी पाई जो काफी अहम है। निशानेबाज़ी , भारोत्तोलन और कुश्ती में भारत का दबदबा देखने को मिला जो दर्शाता है कि किस तरह भारतीय खिलाड़ी विश्व स्तर पर अपनी छाप छोड़ रहे हैँ। 
