मोदी सरकार की चार साल की उपलब्धियाँ गिनाने की कड़ी में दिल्ली में बुधवार को सूक्ष्म ,लघु,और मध्यम मंत्रालय ने अपने मंत्रालय की उपलब्धियाँ गिनाई। इस मौके पर केन्द्रीय मंत्री गिरिराज सिंह ने कहा कि मंत्रालय ने चार साल में बड़े पैमान पर युवाओं के लिये रोजगार सृजित किये हैं।  
केन्द्रीय मंत्री गिरिराज सिंह ने सूक्ष्म, लघू एवं मध्यम उद्योग मंत्रालय के चार साल की उपलब्धियों का लेखा जोखा पेश किया। एक पत्रकार सम्मेलन में  गिरिराज सिंह ने कहा कि मंत्रालय ने तकरीबन देश के हर कोने में हर वर्ग के लोगों को रोजगार मुहैय्या करवाया है। उहोंने कहा कि यूपीए सरकार में 17 फैसिलिटी सेंटर थे ,जबकि एनडीए सरकार ने सिर्फ चार वर्ष में 94 केंद्र बनाए हैं। 
