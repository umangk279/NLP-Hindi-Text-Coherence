चार्टर्ड एकाउंटेंट्स दिवस पर रविवार को राष्ट्रपति राम नाथ कोविन्द ने राजधानी दिल्ली में चार्टर्ड एकाउंटेंट्स संस्थान के प्लेटिनम जुबली कार्यक्रम में हिस्सा लिया. अपने संबोधन में उन्होंने  समाज से एक निष्पक्ष कर प्रणाली का समर्थन करने का आह्वान किया. इस मौके पर एक डाक टिकट भी जारी किया गया. 
नई दिल्ली के विज्ञान भवन में रविवार को भारतीय सनदी लेखाकार संस्थान का प्लेटिनम जुबली समारोह मनाया गया. कार्यक्रम में राट्रपति राम नाथ कोविन्द के साथ  केंद्रीय मंत्री मनोज सिन्हा और पीपी चौधरी मौजूद रहे. प्लेटिनम जुबली समारोह का उद्धाटन करते हुए राष्ट्रपति राम नाथ कोविन्द ने अपने संबोधन में समाज से एक निष्पक्ष कर प्रणाली का समर्थन करने का आह्वान किया. उन्होंने कहा कि सरकार को महज़ कर देने से ही नागरिकों की ज़िम्मेदारी खत्म नहीं हो जाती, देश के निर्माण में भी देशवासियों का योगदान महत्वपूर्ण होता है.
