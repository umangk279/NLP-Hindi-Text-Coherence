मनी लॉन्ड्रिंग मामले में रॉबर्ट वाड्रा से प्रवर्तन निदेशालय की टीम ने शनिवार को फिर पूछताछ की.   
रॉबर्ट वाड्रा सुबह करीब 10:30 बजे ईडी दफ्तर पहुंचे. इससे पहले 6 और 7 फरवरी को उनसे लंबी पूछताछ की जा चुकी है. प्रियंका गांधी के पति रॉबर्ट वाड्रा पर आरोप है कि उन्होंने विदेश में अवैध रूप से संपत्तियां खरीदी.
मामले की जांच प्रवर्तन निदेशालय कर रहा है. इसी क्रम में ईडी ने शनिवार को एक बार फिर वाड्रा को पूछताछ के लिए बुलाया. गौरतलब है कि प्रवर्तन निदेशालय ने वाड्रा से 7 फरवरी को 6 घंटे से अधिक समय तक पूछताछ की थी.
