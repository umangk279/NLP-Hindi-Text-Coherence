भारत और बेलारूस के बीच शिक्षा, कृषि, संस्कृति, तेल और गैस समेत कई क्षेत्रों में सहयोग बढ़ाने के लिए मंगलवार को 10 अहम समझौतों पर हस्ताक्षर हुए।  
 भारत बेलारूस के राजनयिक संबंधों के 25 साल पूरे होने के उपलक्ष्य में भारत यात्रा पर आए बेलारूस के राष्ट्रपति एजी लुकाशेंकों और प्रधानमंत्री नरेन्द्र मोदी के बीच दिल्ली स्थित हैदराबाद हाउस में द्विपक्षीय बातचीत हुई। दोनों नेताओं के बीच वर्तमान संबंधों की समीक्षा के साथ ही आपसी सहयोग को और अधिक विस्तार देने पर चर्चा हुई। दोनों देशों के बीच आर्थिक गतिविधियों को गति देने के साथ ही आपसी व्यापार और निवेश बढ़ाने पर सहमति बनी है। इस मौके पर दोनों देशों के राजनयिक संबंधों के 25 साल पूरा होने के उपलक्ष में एक डाक टिकट भी जारी किया गया।
