यूरोपीय संघ से ब्रिटेन के अलग होने की कई अहम प्रक्रियाओं पर दोनों पक्षों में बनी सहमति। समझौते के मुताबिक ब्रिटेन के ईयू से बाहर जाने की प्रक्रिया मार्च 2019 से शुरू होकर दिसंबर 2020 तक खत्म होगी। 
यूरोपीय संघ से ब्रिटेन के अलग होने की बहुत सी प्रक्रियाओं पर दोनों पक्षों में सहमति हो गई है। इसके बाद ब्रिटेन, यूरोपीय संघ से व्‍यवस्थित तरीके से अलग हो सकेगा। यूरोपीय संघ के वार्ताकार माइकल बरनियर ने कहा कि दोनों पक्ष अलग होने की एक अवधि पर राजी हो गए हैं। इस कदम को निर्णायक माना जा रहा है। ब्रिटेन के वार्ताकार डेविड डेविस के साथ बैठक के बाद बरनियर ने यह जानकारी दी। यूरोपीयन संघ से ब्रिटेन के अलग होने की अवधि अगले वर्ष मार्च से शुरू होगी औऱ दिसंबर 2020 तक खत्म हो जाएगी।
