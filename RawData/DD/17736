समाजवादी पार्टी के दो और बहुजन समाज पार्टी के एक विधान परिषद सदस्य भाजपा में हुए शामिल हो गए हैं। सपा नेता बुक्कल नवाब और यशवंत सिंह  के अलावा बसपा के ठाकुर जयवीर सिंह भी भाजपा से जुड़ गए हैं। 
 29 जुलाई को बुक्कल नवाब, यशवंत सिंह और जयवीर सिंह ने विधान परिषद के सभापति को अपने-अपने इस्तीफ़े सौंपे थे। बुक्कल नवाब ने भाजपा की सदस्यता लेने के बाद मीडिया से बात करते हुए कहा कि अखिलेश यादव ने हमारे लोगों पर लाठियां चलवाई थीं। इतनी देर से इस्तीफ़े के सवाल पर बुक्कल नवाब ने कहा कि अब तक बर्दाश्त कर रहे थे, जब पानी सिर से ऊपर हो गया तो फ़ैसला ले लिया। 
