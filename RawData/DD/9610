भाजपा अध्यक्ष अमित शाह शनिवार को केरल पहुंचे. इसके बाद उन्होंने कन्नूर में नवनिर्मित भाजपा दफ्तर का उद्घाटन किया. 
इस मौके पर अमित शाह ने कार्यकर्ताओं को संबोधित किया. अमित शाह ने कहा कि कन्नूर ही वो जगह है, जहां विचारधारा के कारण 120 से अधिक कार्यकर्ताओं ने बलिदान दिया. लेकिन उनके बलिदान को व्यर्थ नहीं जाने दिया जाएगा.
भाजपा अध्यक्ष अमित शाह ने कहा कि उनकी पार्टी सबरीमाला के भक्तों के साथ चट्टान की तरह खड़ी है.
बाद में अमित शाह ने आरएसएस कार्यकर्ता रमीत के परिजनों से मुलाक़ात की जिसकी हत्या कर दी गई थी.
