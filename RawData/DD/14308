प्रधानमंत्री नरेंद्र मोदी चीन की दो दिवसीय यात्रा पर आज शाम होंगे रवाना। चीन के राष्ट्रपति शी जिनपिंग के साथ वुहान शहर में करेंगे विभिन्न मुद्दों पर चर्चा। 
प्रधानमंत्री नरेंद्र मोदी आज चीन की यात्रा पर रवाना होंगे। इस यात्रा के दौरान प्रधानमंत्री चीनी राष्ट्रपति शी चिनपिंग से मुलाकात करेंगे और द्विपक्षीय और अंतरराष्ट्रीय मामलों पर विचारों का आदान प्रदान करने तथा दोनों देशों के बीच परस्पर संवाद को बढ़ावा देने के लिए 27 और 28 अप्रैल को वुहान शहर में एक अनौपचारिक शिखर सम्मेलन में हिस्सा लेंगे। हाल ही में चीन के दौरे पर गईं विदेश मंत्री सुषमा स्वराज ने इस मुलाकात के लिए नींव तैयार की थी।
