ब्रिटेन के उच्च न्यायालय ने भगोड़े शराब कारोबारी विजय माल्या को दिया झटका। भारतीय बैंकों द्वारा अपने बकाये की वसूली को जारी क़ानूनी लड़ाई में आई लागत के रूप में कम से कम 2,00,000 पौंड चुकाने को कहा। बैंकों को माल्या से करीब 9 हज़ार करोड़ रुपये से अधिक की करनी है वसूली। 
ब्रिटिश उच्च न्यायालय ने विजय माल्या से कहा है वह 13 भारतीय बैंकों को उनके साथ कानूनी लड़ाई में से आई लागत में कम से कम 2,00,000 पौंड का भुगतान करें। ये बैंक माल्या से अपने बकाया कर्ज की वसूली के लिए कानूनी लड़ाई लड़ रहे हैं। न्यायाधीश एंड्रयू हेनशॉ ने पिछले महीने माल्या की संपत्तियों को कुर्क करने के एक विश्वव्यापी आदेश को पलटने से इनकार कर दिया था। इसके साथ ही उन्होंने भारतीय अदालत की इस व्यवस्था को सही ठहराया कि भारतीय स्टेट बैंक की अगुवाई वाला 13 भारतीय बैंकों का समूह विजय माल्या से लगभग 1.145 अरब पौंड की वसूली का हकदार है। 
