गुजरात के शहर अहमदाबाद का नाम बदलकर जल्दी की कर्णावती किया जा सकता है।  
राज्य सरकार ने इसको लेकर तैयारी शुरू कर दी है। गुजरात के उपमुख्यमंत्री नितिन पटेल ने बुधवार को मीडिया से बात करते हुए कहा कि भाजपा सरकार अहमदाबाद का नाम बदलने के लिए तैयार है क्योंकि अहमदाबाद के लोग अपने शहर का नाम कर्णावती चाहते हैं। अहमदाबाद भारत का एकमात्र शहर है जिसे 'विश्‍व विरासत' का तमगा हासिल है।नितिन पटेल ने कहा है कि अगर सरकार कानूनी बाधाओं को पार कर लेती है और लोगों का आवश्यक समर्थन मिलता है तो हम अहमदाबाद का नाम बदलकर कर्णावती करने के लिए तैयार है।
