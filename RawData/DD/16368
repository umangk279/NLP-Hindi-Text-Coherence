भारत और बांग्लादेश के संबधों के लिहाज से गुरुवार का दिन बेहद ख़ास रहा। दोनों देशों के बीच बंधन एक्सप्रेस ट्रेन की शुरुआत हुई। पीएम मोदी और बांग्लादेश की पीएम शेख हसीना ने इसकी शुरुआत की। भारत का न सिर्फ बांग्लादेश बल्कि अपने अन्य पड़ोसी देशों के साथ बेहतर संपर्क स्थापित करने की दिशा में इस कदम को बेहद महत्पूर्ण माना जा रहा है।    
 दो देशों के बीच चलने वाली बंधन एक्सप्रेस को गुरूवार को प्रधानमंत्री नरेंद्र मोदी ने हरी झंडी दिखाई। इस मौके पर वीडियो कॉन्फ्रेंसिंग के जरिेए बांग्लादेश की प्रधानमंत्री शेख हसीना ढाका से और पश्चिम बंगाल की मुख्यमंत्री ममता बनर्जी कोलकाता में मौजूद रहीं। दोनों देशों के बीच संपर्क को बढ़ाने के लिए प्रयासों को प्रधानमंत्री मोदी ने एक बार दोहराया और कहा कि इससे दोनों देशों का विकास होगा।
