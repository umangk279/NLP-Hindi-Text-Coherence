श्रीलंका ने कप्तान दिनेश चंदीमल और एंजेलो मैथ्यूज के शतकों की मदद से भारत के खिलाफ दिल्ली में खेले जा रहे तीसरे और अंतिम टेस्ट के तीसरे दिन फालोऑन बचा लिया है. तीसरे दिन का खेल खत्म होने के समय श्रीलंका ने 9 विकेट पर 356 रन बना लिए थे. चंदीमल 147 रन बनाकर नाबाद थे. श्रीलंका की टीम पहली पारी के आधार पर भारत से अभी 180 रन से पीछे है. 
 दिल्ली के फिरोजशाह कोटला स्टेडियम में चल रहे टेस्ट के पहले दो दिन अपना दबदबा बनाए रखने वाली भारतीय टीम की पकड़ तीसरे दिन के पहले दो सत्र में थोड़ी ढीली पड़ती दिखाई दी. भारत के पहली पारी में 536 रन के विशाल स्कोर के जवाब में श्रीलंका की टीम ने सोमवार की सुबह दूसरे दिन के स्कोर 3 विकेट पर 131 रन से आगे खेलना शुरू किया. दूसरे दिन के नाबाद बल्लेबाज चंदीमल और मैथ्यूज़ ने संभल कर खेलते हुए न केवल विकेट गिरने से रोका, बल्कि रन बनाने का सिलसिला भी जारी रखा. इन दोनों बल्लेबाजों ने दिन के पहले सत्र में भारतीय गेंदबाजों को विकेट के लिए तरसा दिया. दोनों बल्लेलबाजों के बीच की शतकीय साझेदारी 267 गेंदों पर पूरी हुई. इसी बीच मैथ्यूोज ने करियर का आठवां शतक पूरा किया. शतक पूरा करने के बाद मैथ्यूपज 111 रन बनाकर अश्विन की गेंद पर आउट हो गए. उन्होंने चंदीमल के साथ चौथे विकेट के लिए 181 रन की साझेदारी की.
चाय के बाद श्रीलंका के कप्तालन दिनेश चंदीमल ने भी अपना 10वां टेस्ट  शतक पूरा किया. चाय के बाद के सत्र में भारतीय गेंदबाज श्रीलंका पर हावी नजर आए. मेहमान टीम का 5वां विकेट सदीरा समरविक्रमा के रूप में गिरा, जिन्हें 33 के स्कोर पर ईशांत शर्मा ने विकेटकीपर साहा के हाथों कैच कराया. अगले ओवर में नए बल्ले बाज़ रोशन सिल्वाव को शून्य के स्कोर पर अश्विन आउट किया. विकेटकीपर बल्लेंबाज निरोशन डिकेवला भी बगैर कोई रन बनाए अश्विन की गेंद पर बोल्डक हुए. 
श्रीलंका का 8वां विकेट सुरंगा लकमल के रूप में गिरा, जिन्हेंई तेज गेंदबाज मोहम्मशद शमी ने विकेटकीपर साहा से कैच कराया. गमागे को एक रन के स्कोर पर जडेजा ने पवेलियन भेजा. इसके बाद चंदीमल और संदाकन ने संभल कर खेलते हुए अंतिम विकेट नहीं गिरने दिया. श्रीलंका ने खराब रोशनी के कारण दिन का खेल खत्म होने के समय 9 विकेट पर 356 रन बना लिए थे. चंदीमल 147 रन बनाकर नाबाद थे. श्रीलंका की टीम पहली पारी के आधार पर भारत से अभी 180 रन से पीछे है.
