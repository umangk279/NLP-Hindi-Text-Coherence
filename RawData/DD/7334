सियासी रण में आज प्रधानमंत्री नरेंद्र मोदी ने झारखंड और पश्चिम बंगाल में 3 रैलियां की। विपक्ष पर जमकर साधा निशाना साधते हुए पीएम मोदी मे कहा कहा- हार सुनिश्चित देख विपक्ष ईवीएम पर ठीकरा फोड़ने की तैयारी कर रहा है। वहीं बंगाल में ममता सरकार को अपने निशाने पर लेते हुए पीएम ने कहा राज्य में दीदी का सूर्य अस्त होने वाला है।  
बुधवार को भी पीएम मोदी ने भाजपा के पक्ष में जमकर प्रचार किया... पीएम मोदी ने झारखंड और पश्चिम बंगाल में तीन रैलियां की और कांग्रेस समेत ममता बनर्जी पर जमकर हमला बोला... पीएम मोदी ने कहा कि विपक्षी अपनी हार देख कर अब ईवीएम पर निशाना साधने लगे है।
लोकसभा चुनाव के सियासी घमासान में बुधवार को पीएम नरेंद्र मोदी ने झारखंड और पश्चिम बंगाल में तीन रैलियां की और जनता से एनडीए सरकार फिर से लाने के लिए मतदान करने की अपील की ।
झारखंड के लोहरदगा में पहली रैली में प्रधानमंत्री  ने कांग्रेस और विपक्षी दलों पर करारा हमला बोलते हुए कहा कि देश में तीसरे दौर के मतदान के बाद अपनी हार सुनिश्चित देख कर अब समूचा विपक्ष ईवीएम पर ठीकरा फोड़ने की तैयारी कर रहा है। उन्होंने कहा जनता जब चौकीदार पर इतना प्यार बरसायेगी तो बेचारी ईवीएम को तो भुगतना ही पडे़गा। 
कांग्रेस अध्यक्ष राहुल गांधी पर परोक्ष रूप से हमला बोलते हुए प्रधानमंत्री ने कहा,  जो लोग प्रधानमंत्री बनने का सपना देखते थे वह आज अपने लोकसभा क्षेत्र की विधानसभाएं तक नहीं जीत पाते हैं। पीएम मोदी की अगली रैली थी पश्चिम बंगाल के बोलपुर में जहां उन्होंने ममता सरकार पर सीधा निशाना साधा और कहा कि तीन चरणों के चुनावों के बाद आयी खबरों से यह स्पष्ट है कि पश्चिम बंगाल में दीदी का सूर्य अस्त होने वाला है। 
पश्चिम बंगाल में पीएम की रैलियों में भारी भीड उमड रही है तो रास्ते में उनका अभिवादन करने के लिए भी मौजूद रहते हैं । बुधवार को आलम ये था कि कई जगहों पर घरों की छतों और पेडों पर पीएम की झलक पाने के लिए लोग खडे थे ।  प्रधानमंत्री की अगली रैली थी राज्य के रानाघाट में जहां उन्होंने पश्चिम बंगाल सरकार पर निशाना साधते हुए कहा कि अगर दीदी के पास गुंडों की ताकत है तो हमारे पास लोकतंत्र की शक्ति है । पीएम ने  केंद्र में एक बार फिर पूर्ण बहुमत की सरकार बनाने की अपील की। 
