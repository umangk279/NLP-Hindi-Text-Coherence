केन्द्र सरकार ने देश किसानों के लिए कई योजनाएँ और नीतियाँ बनाकर कृषिगत व्यापार और कारोबार को बढ़ावा दे रही है। सरकार की नीतियों से देश में नारियल रेशे और उससे बने उत्‍पादों का वर्ष 2019-20 में 2757.90 करोड़ रुपये का रिकॉर्ड निर्यात हुआ है जो बीते साल की तुलना में 30 करोड़ अधिक है।  
केन्द्र सरकार किसानों के हित में नीतियाँ और योजनाएँ बनाकर कृषि उत्पादों के विपणन और निर्यात को प्रोत्साहन दे रही है । सरकार की किसान हितैषी संकल्पना की बदौलत देश में नारियल रेशे और उससे बने उत्‍पादों का वर्ष 2019-20 में 2757.90 करोड़ रुपये का रिकॉर्ड निर्यात हुआ जबकि वर्ष 2018-19 में यह निर्यात 2728.04 करोड़ रुपये का था यानी कि पिछले वर्ष की तुलना में इस बार लगभग 30 करोड़ रुपये अधिक का निर्यात हुआ है।
वर्ष 2019-20 की अवधि में देश से नारियल रेशे और उससे बने उत्‍पादों का 9,88,996 मीट्रिक टन निर्यात किया गया जबकि पिछले वर्ष यह निर्यात 9,64,046 मीट्रिक टन था। नारियल रेशे से बने उत्‍पाद जैसे कॉयर पिथ, टफ्ड मैट, जियो-टेक्सटाइल्स, रग्स और कालीन तथा रस्सी और पावर-लूम मैट के निर्यात में मात्रा और मूल्य दोनों के संदर्भ में वृद्धि दर्ज की गई। हैंड-लूम मैट, कॉयर यार्न, रबराइज्ड कॉयर और पावर-लूम मैटिंग जैसे उत्पादों में मात्रा के संदर्भ में गिरावट और मूल्य के संदर्भ में वृद्धि देखी गई। 
सरकार की निर्यात संवर्धन नीतियों की वजह से देश में कॉयर और कॉयर उत्पादों का निर्यात इस अवधि के दौरान कभी भी कम नहीं रहा जिससे  कॉयर उद्यमी के लिए व्यवसाय को गति मिलना के साथ घरेलू बाजार में भी कॉयर और उससे बने उत्‍पादों की बिक्री में तेजी का माहौल देखने को मिला है। 
ग़ौरतलब है कि कॉयर और उसके उत्‍पादों का निर्यात समुद्री मार्ग से भारतीय बंदरगाहों के जरिए किया जाता है। इनमें से 99 प्रतिशत निर्यात तूतीकोरीन,चेन्‍नई और कोच्‍चि के बंदरगाह से होता है। अन्‍य बंदरगाह जहां से इन वस्‍तुओं का निर्यात किया जाता है उसमें विशाखापत्‍तनम, मुबंई और कोलकाता आदि शामिल हैं। इन उत्‍पादों का छोटी मात्रा में निर्यात कन्‍नूर, कोयम्बटूर और रक्‍सौल के जरिए सड़क मार्ग से भी होता है।
  
