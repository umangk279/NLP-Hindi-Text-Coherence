असम में राष्‍ट्रीय नागरिक रजिस्‍टर (एनआरसी) की अंतिम सूची जारी हो गई है. एनआरसी कार्यालय के अनुसार इस अंतिम सूची में 3.11 करोड़ आवेदकों के नाम शामिल किए गए हैं, जबकि 19 लाख 7 हज़ार लोगों के नाम सूची से बाहर हैं. 
सूची में शामिल होने के लिए 3 करोड़ 30 लाख 27 हजार 661 लोगों ने आवेदन किया था. इस प्रक्रिया का मकसद असम के वैध निवासियों की पहचान करना है और अवैध प्रवासियों को बाहर निकालना है. एनआरसी में अपनी नागरिकता की स्थिति जानने के इच्‍छुक लोग एनआरसी की वेबसाइट 
राज्‍य के मुख्‍यमंत्री सर्बानंद सोनोवाल ने कहा है कि एनआरसी से बाहर होने पर चिंतित होने की जरूरत नहीं है. जिन लोगों के नाम एनआरसी में शामिल नहीं किए गए हैं, उन्हें अपील दाखिल करने का मौका मिलेगा.
सुप्रीम कोर्ट ने 31 अगस्‍त तक एनआरसी की अंतिम सूची जारी करने की अंतिम समय सीमा तय की थी. एनआरसी लिस्‍ट को बनाने की प्रक्रिया 4 साल पहले शुरू हुई थी और सरकार ने तय समय के भीतर यह सूची जारी कर दी है.
