देश अब 5जी सेवाओं को अपनाने की तरफ बढ़ रहा है। ऐसे में सरकार मजबूत डिजिटल बुनियादी ढांचे की तैयारी में जुट गई है। आज के समय में भारत के आकर्षक सूचना-प्रौद्योगिकी बाजार में वैश्विक स्तर की कई बड़ी कंपनियां निवेश कर रही हैं या करना चाहती हैं। 
एक भारतीय दूरसंचार कंपनी के पूरी तरह से देश में निर्मित 5 जी नेटवर्क को शुरू करने की तैयारियों को लेकर की गई घोषणा से देश पीएम मोदी के खुद पर भरोसा रखने और आत्मनिर्भर डिजिटल इंडिया के आह्वान के काफी नजदीक पहुंच गया है। गूगल इंडिया कार्यक्रम के दौरान प्रौद्योगिकी क्षेत्र में काम करने वाली विशाल संस्था ने 10 बिलियन डॉलर के निवेश का भरोसा दिया। इस बीच केंद्रीय सूचना प्रौद्योगिकी मंत्री रविशंकर प्रसाद ने भारत के डिजिटल डिवाइड और विस्तृत समाज के गठन की प्रतिबद्धता को दोहराया है। 
ये गतिविधियां चीन की कंपनी हुआवेई और ZTE पर भारत सहित अन्य देशों द्वारा संदिग्ध गतिविधियों के नजर आने के बाद शुरू हुई हैं। बताया जा रहा है कि मोबाइल नेटवर्क के लिए जरूरी 5 जी उपकरण में डाटा निजता और सुरक्षा मुद्दों को लेकर कुछ बाते सामने आई थी।  विदेश मंत्री माइक पोम्पियो ने कहा है कि अमेरिका हुआवेई टेक्नोलॉजी जैसी चीन की कंपनियों पर वीजा प्रतिबंध लगाएगा। जो मानवाधिकारों के हनन का समर्थन करने के लिए के लिए जिम्मेदार हैं।
गौरतलब है कि अमेरिकी संघीय संचार आयोग ने चीनी दूरसंचार दिग्गज हुआवेई और जेडटीई को राष्ट्रीय सुरक्षा के खतरे के रूप में घोषित किया है. वहीं इस कदम से अमेरिकी दूरसंचार कंपनियों पर हुआवेई और जेडटीई उपकरण खरीदने और स्थापित करने के लिए संघीय निधियों का उपयोग करने पर प्रतिबंध लग जाएगा. इस बीच ब्रिटेन ने भी चीन की कंपनी हुआवेई पर कड़ा रुख अख्तियार कर लिया है। ब्रिटेन ने अपने 5जी नेटवर्क से हुआवेई पर प्रतिबंध लगा दिया है।  ब्रिटेन ने इस साल के अंत तक 5जी उपकरणों की खरीद पर प्रतिबंध लगाने के साथ ही 2027 तक पहले से चले आ रहे सभी हुआवेई गियर को 5 जी नेटवर्क से हटाने का फैसला किया है। 
न्यूजीलैंड और कनाडा ने भी अपने 5G प्लान में से हुआवेई को हटाने का फैसला किया है। फ्रांस ने पूरी तरह से प्रतिबंध को खारिज किया है लेकिन खबरों की माने तो 5 जी टेलीकॉम ऑपरेटरों से आग्रह किया है कि वे हुआवेई उपकरणों का उपयोग न करें। अभी हाल में ही अमेरिका के विदेश मंत्री माइक पोम्पियो ने रिलायंस जियो की तारीफ की थी और हुआवेई के 5जी उपकरणों की आलोचना की थी। अमेरिका के इस रुख से कहा जा सकता है कि आने वाले समय में 5जी नेटवर्क के मामले में भारत एक अग्रणी भूमिका निभा सकता है।
