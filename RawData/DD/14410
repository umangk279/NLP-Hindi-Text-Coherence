कर्नाटक विधानसभा चुनाव के लिए अधिसूचना जारी होने के साथ ही नामांकन पत्र भरने की प्रक्रिया हुई शुरू। नामांकनपत्र 24 अप्रैल तक भरे जा सकते हैं। 224 सदस्यों वाली विधानसभा के लिए 12 मई को वोट डाले जाएंगे। मतगणना 15 मई को होगी। 
भारतीय जनता पार्टी के राष्ट्रीय अध्यक्ष अमितशाह कर्नाटक में  विधानसभा चुनाव के लिए अगले दो दिनों तक बेंगलुरू में चुनाव प्रचार करेंगे । वे 12वीं शताब्दी के समाज सुधारक बाशवेश्वर की प्रतिमा को माल्यपर्ण कर प्रचार की शुरूआत करेंगे। इसके बाद वे जानीमानी कन्नड़ लेखक डॉ. चिदानंदमूर्ति और डॉ . सिद्दालिंगैया से मिलेंगे और भारतीय जनता पार्टी के चुनाव घोषणा पत्र पर उनकी राय मागेंगे। 
श्री शाह बाद में पैलेस ग्रांउड में शक्ति केंद्र प्रमुखों सम्मेलन में हिस्सा लेंगे। उनके अन्य कार्यक्रमों  में होसकोटे में रोड शो, शक्ति केन्द्र प्रमुखों को समोबंधन और व्यापार तथा उद्योग जगत प्रतिनिधियों से बातचीत शामिल है। मुख्यमंत्री सिद्दारमैया और उनके बेटे डॉ. यतिन्द्र वरुणा निर्वाचन क्षेत्र में प्रचार किया। सिद्दारमैया ने जनसभा को संबोधित करते हुए कहा कि वे धरती पुत्र है और वायदें पूरा करने के लिए चुनाव में लोग उन्हें और उनके बेटे को समर्थन देंगे। 
