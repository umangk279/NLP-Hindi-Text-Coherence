यूएस ओपन पुरुष एकल के फाइनल में नडाल का सामना डेनियल मेदवेदेव से. महिला एकल फ़ाइनल में सेरेना विलियम्स और बियांका एंद्रीस्क्यू के बीच होगा मुकाबला. 
दूसरी वरीयता प्राप्त और खिताब के प्रबल दावेदार स्पेन के राफेल नडाल ने यूएस ओपन के फाइनल में जगह बना ली है। नडाल ने पुरुष एकल के सेमीफाइनल में इटली के माटेओ बेरेटिनी को हराने मे सफलता पाई। पहले सेट को नडाल ने टाईब्रेकर में 7-6 से अपने नाम किया। दूसरे सेट को नडाल ने आशानी से 6-4 से जीता।
तीसरे सेट को नडाल पूरी लय में दिखाई दिए और केवल एक गेम गवांते हुए सेट को 6-1 और मुकाबले को 7-6,6-4,6-1 से अपने नाम कर खिताबी मुकाबले में जगह बना ली। फाइनल में नडाल का सामना रूस के डेनियल मेदवेदेव से होगा। इससे पहले रूस के डेनियल मेदवेदेव ने आसान जीत के साथ यूएस ओपन के फाइनल में जगह बनाई।
पहले सेमीफाइनल में मेदवेदव ने बुल्गारिया के ग्रिगोर दिमित्रोव को हराने में सफलता पाई। 5वीं वरीयता प्राप्त मेदवेदेव ने मुकाबले को 7-6, 6-4 , 6-3 से हराकर खिताबी मुकाबले में प्रवेश किया। यह पहला मौका है जब मेदवेदेव ने किसी ग्रैंड सलैम के फाइनल में जगह बनाई है।
