शंघाई सहयोग संगठन की बैठक में प्रधानमंत्री नरेन्द्र मोदी ने सदस्यों देशों के बीच सहयोग बढ़ाने की जरूरत पर जोर दिया। साथ ही उन्होंने स्वस्थ सहयोग के लिए हेल्थ का फॉर्मूला भी दिया। हेल्थ यानी H यानी स्वास्थ्य के क्षेत्र में सहयोग E यानी आर्थिक सहयोग A यानी वैकल्पिक ऊर्जा Lयानी - साहित्य तथा संस्कृति T यानी आतंकवाद-मुक्त समाज और H यानी मानवीय सहयोग। 
किरिगिस्तान की राजधानी बिश्केक में दुनिया के आठ देशों के  आर्थिक एवं सुरक्षा समूह शंघाई सहयोगी संगठन की बैठक में प्रधानमंत्री नरेंद्र मोदी ने जब अपना संबोधन किया तो सदस्य देशों के हजारों साल पुराने जु़डाव को याद किया और इसी को आगे बढ़ाते हुए नए दौर में बेहतर कनेक्टिविटी पर जोर दिया। प्रधानमंत्री ने कहा कि भौतिक संपर्क के साथ ही लोगों के बीच का आपसी संपर्क भी बेहद जरुरी है। 
शिखर सम्मेलन के दौरान अपने संबोधन में प्रधानमंत्री  मोदी ने कहा कि  हमारा लक्ष्य स्वस्थ सहयोग को मज़बूत करना है। उन्होंने इसके लिए नया फॉर्मूला 'HEALTH' भी दिया जिसका अर्थ है
H 
प्रधानमंत्री ने SCO क्षेत्र में स्थिरता और सुरक्षा के लिए शांतिपूर्ण, एकजुट, सुरक्षित और समृद्ध अफगानिस्तान को अहम कारक बताया और कहा कि संगठन मे इसके लिए रोडमैप तैयार हुआ है।
जलवायु परिवर्तन की चुनौती से एकजुट होकर निपटने का अहवान  भी प्रधानमंत्री ने किया। पीएम ने अक्षय और सौर ऊर्जा के क्षेत्र में भारत के अनुभवों को विश्व से साझा करने का प्रस्ताव भी रखा। 
सम्मेलन के दौरान 14 दस्तावेजों पर हस्ताक्षर किए गए इनमें , मादक पदार्थ निरोधी रणनीति क्षेत्रीय सहयोग , स्वास्थ्य और खेल से जुड़े दस्तावेज शामिल हैं।
प्रधानमंत्री ने कहा कि एससीओ का सदस्य बने हुए भारत को दो साल हो चुके हैं और भारत ने एससीओ की गतिविधियों में सकारात्मक योगदान दिया है । पीएम मोदी ने कहा कि अंतराष्ट्रीय स्तर पर SCO की भूमिका और विश्वसनीयता में इजाफे के लिए व्यापक कार्यक्रम जारी रखा है। 
