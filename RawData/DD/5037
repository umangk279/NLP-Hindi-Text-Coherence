ईराक में बेरोजगारी और भ्रष्टाचार के खिलाफ प्रदर्शन में 28 लोगों की मौत हो चुकी है। गोली और आंसू गैस के गोले दागने और स्थानीय स्तर पर कर्फ्यू के बावजूद बड़ी संख्या में प्रदर्शनकारी सड़कों पर उतरे जो सरकार के लिए एक बड़ी चुनौती बनती चली जा रही है। 
इराक में भ्रष्टाचार और बेरोजगारी के खिलाफ लगातार तीन दिनों से चल रहे विरोध प्रदर्शनों में कल मरने वालों की संख्या बढ़कर 28 हो गई। बिना किसी नेतृत्व के शुरू हुए इन प्रदर्शनों का दक्षिण इराक में अधिक असर है। बगदाद में शाम होते ही बड़ी संख्या में प्रदर्शनकारी तेल एवं उद्योग मंत्रालय के आस पास जमा हो गए और उन्होंने तहरीक चौक की ओर बढ़ने का संकल्प लिया ।
तनाव के बीच तेजतर्रार धार्मिक नेता मुक्तदा अल सदर की ओर से आम हड़ताल के आह्वान के मद्देनजर बगदाद में इंटरनेट और सरकारी कार्यालयों को बंद करने के आदेश दिए गए हैं। इसके बावजूद लोग मशहूर तहरीर चौक पर जमा हुए। प्रदर्शनकारियों ने मंगलवार को बगदाद में प्रदर्शन की शुरुआत की थी जो जल्द ही दक्षिण इराक के शिया बहुल शहरों में फैल गया। इन प्रदर्शनों में एक हजार से अधिक प्रदर्शनकारी एवं सुरक्षाकर्मी घायल हुए हैं।
 
 
