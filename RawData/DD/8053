राष्ट्रपति भवन में हुए एक विशेष कार्यक्रम के दौरान, राष्ट्रपति राम नाथ कोविंद ने बच्चों को पोलियो की दवा पिलाई 
राष्ट्रपति भवन में आज राष्ट्रपति राम नाथ कोविंद ने 5 साल तक के बच्चों को पोलियो की दवा पिलाकर पल्स पोलियो कार्यक्रम की शुरुआत की। इस मौके पर केंद्रीय स्वास्थ्य मंत्री जे.पी.नड्डा भी मौजूद रहे। राष्ट्रपति ने सभी अभिभावकों से अपील की कि वो अपने बच्चों को 5 साल तक पोलियो की दवा जरूर पिलाएं। देश भर में पांच वर्ष से कम उम्र के 17 करोड़ से अधिक बच्चों को केंद्र सरकार की पोलियो उन्मूलन मुहिम के तहत पोलियो रोधी बूंदें पिलाई जाएंगी।
कार्यक्रम में केंद्रीय स्वास्थ्य मंत्री जे. पी. नड्डा ने कहा कि प्रधानमंत्री नरेन्द्र मोदी के नेतृत्व में वैश्विक टीकाकरण कार्यक्रम में बच्चों को पहले की तुलना में ज्यादा रोगों से बचाने पर ध्यान दिया जा रहा है। नड्डा ने कहा, ‘‘बच्चों को अतिरिक्त सुरक्षा देने के लिए सरकार ने नियमित टीकाकरण कार्यक्रम में इंजेक्शन के जरिए पोलियो रोधी दवा दिए जाने की भी शुरुआत की है।’’ उन्होंने कहा कि सरकार बच्चों को रोगों से बचाने के लिए हरसंभव प्रयास कर रही है 
 
  
