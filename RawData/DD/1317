दिल्ली में कोरोना संक्रमण की स्थिति और इससे निपटने के उपायों को लेकर रविवार को गृहमंत्री अमित शाह की अध्यक्षता में बैठक हुई. बैठक में केंद्रीय स्वास्थ्य मंत्री, दिल्ली के उपराज्यपाल, मुख्यमंत्री और  उपमुख्यमंत्री/स्वास्थ्य मंत्री, डॉ पॉल सहित केंद्रीय गृह और स्वास्थ्य सचिव और दिल्ली के मुख्य सचिव शामिल हुए. 
गृहमंत्री के निर्देशानुसार 14 जून को डॉ विनोद पॉल की अध्‍यक्षता में एक समिति का गठन किया गया था, जो दिल्‍ली में COVID की Containment Strategy पर एक रिपोर्ट देगी. इस बैठक में डॉ पॉल की रिपोर्ट प्रस्तुत की गई. डॉ पॉल द्वारा निर्धारित Containment Strategy के प्रमुख बिंदु इस प्रकार हैं:
1. Containment Zones का नए सिरे से परिसीमन और इनकी सीमा पर और इनके अंदर की गतिविधियों पर सख्‍ती से निगरानी और नियंत्रण
2. सभी संक्रमित व्‍यक्तियों की Contact Tracing और Contacts की Quarantining, जिसमें आरोग्‍य सेतु और इतिहास App का सम्मिलित उपयोग किया जाना चाहिए.
3. Containment Zones के बाहर भी प्रत्‍येक घर का सूचीकरण और निगरानी, जिसके द्वारा दिल्‍ली की समग्र सूचना मिल सके.
4. COVID Positive मामलों को अस्‍पताल, COVID Care Centre या Home Isolation में रखा जाना. COVID Care Centres का सही रूप से संचालन और इसमें स्‍वयंसेवी संस्‍थाओं/गैर-सरकारी संगठनों की मदद.
बैठक में यह भी बताया गया कि दिल्‍ली में 27 जून से 10 जुलाई के बीच एक Serological Survey कराया जाएगा, जिसमें 20,000 लोगों की Sample Testing होगी. इसके द्वारा दिल्‍ली में संक्रमण के फैलाव का समग्र आंकलन हो सकेगा और एक व्‍यापक रणनीति निर्धारित की जा सकेगी.
डॉ पॉल द्वारा प्रस्‍तावित योजना में दिल्‍ली के प्रत्‍येक जिले को एक बड़े अस्‍पताल के साथ संबद्ध किया जाएगा, जो उपयुक्‍त सहायता प्रदान करे.
रिपोर्ट में उक्‍त सभी गतिविधियों की एक समय-सारणी भी दी गई, जिसमें दिल्‍ली सरकार 22 जून तक एक योजना निर्धारित करेगी. 23 जून तक जिला स्‍तरीय टीमों का गठन करेगी. 26 जून तक सभी Containment Zones का संशोधित परिसीमन करेगी. 30 जून तक Containment Zones का शत-प्रतिशत सर्वेक्षण करेगी और 6 जुलाई तक बाकी दिल्‍ली का भी वृहद पैमाने पर सर्वेक्षण करेगी.
केंद्रीय गृहमंत्री ने अंत में निर्देश दिया कि दिल्‍ली सरकार हर मृतक के संबंध में आंकलन करे कि वह कितने दिन पहले अस्‍पताल पहुंचा और उसको कहां से लाया गया. यदि वह Home Isolation में था, तो उसे सही समय पर लाया गया या नहीं, इस पर विशेष ध्‍यान दिया जाए. प्रत्‍येक मृत्‍यु की जानकारी भारत सरकार को मिलनी चाहिए.
गृहमंत्री ने यह भी कहा कि सभी COVID Positive मामलों को पहले COVID Centre में जाना होगा और जिन लोगों के घरों में उपयुक्‍त व्‍यवस्‍था है और जो किसी अन्‍य Co-Morbidity से ग्रस्‍त नहीं हैं, उन्‍हें Home Isolation में रखा जा सकता है. कितने लोगों को Home Isolation में रखा गया है, इसकी भी जानकारी भारत सरकार को मिलनी चाहिए. गृहमंत्री ने Containment Zones के संशोधित परिसीमन हेतु तकनीकी सहायता लेने की सलाह दिल्‍ली सरकार के अधिकारियों को दी.
अंत में गृहमंत्री ने डॉ पॉल और उनकी समिति का धन्‍यवाद किया और दिल्‍ली के मुख्‍यमंत्री को इस रणनीति को क्रियान्वित करने की सलाह दी.
