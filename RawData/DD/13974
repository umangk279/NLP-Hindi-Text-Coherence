तमिलनाडु के मुख्यमंत्री ई.के. पलानीस्वामी ने तूतीकोरिन जिले में पुलिस गोलीबारी की जांच के लिए एक सदस्यीय आयोग के गठन का निर्देश दिया है।  
कल इस गोलीबारी में 9 लोग मारे गए और 95 घायल हुए थे। मुख्यमंत्री ने मृतकों के परिजनों को दस-दस लाख रुपये का मुआवजा देने की घोषणा की। राज्य सरकार ने स्पष्ट किया है कि पुलिस को स्थिति पर नियंत्रण करने के लिए कार्रवाई करनी पड़ी।
तूतीकोरिन में स्टरलाइट तांबा खनन उद्योग के खिलाफ स्थानीय लोगों के विरोध प्रदर्शन का कल सौवां दिन था। पर्यावरण के लिए गंभीर खतरा बताते हुए इसका विरोध हो रहा है। 
