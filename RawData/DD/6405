संयुक्त राष्ट्र मानवाधिकार परिषद ने ड्रग्स के खिलाफ फिलीपींस की ओर से चलाए जा रहे अभियान के दौरान हुए अपराधों के खिलाफ जांच को लेकर मतदान किया है। राष्ट्रपति रॉड्रिगो दुतेर्ते ने ड्रग्स की समस्या के खिलाफ 2016 में एंटी नारकोटिक्स कैंपेन चलाया था।  
संयुक्त राष्ट्र मानवाधिकार परिषद ने फिलीपींस की ओर से ड्रग्स के खिलाफ चलाए जा रहे अभियान के दौरान हुए अपराधों के खिलाफ जांच को लेकर मतदान किया है। प्रस्ताव को मामूली अंतर से मंजूरी मिली जिसमें फिलीपींस में मानवाधिकार की स्थिति पर रिपोर्ट दी गई है। इसके तहत हिरासत में हुई मौतों, जबरन गिरफ्तारियों और लोगों के गायब होने के मामलों की जांच की जाएगी।
राष्ट्रपति रॉड्रिगो दुतेर्ते ने ड्रग्स की समस्या के खिलाफ 2016 में एंटी नारकोटिक्स कैंपेन चलाया था। पुलिस के मुताबिक, तब से करीब 6600 डीलर या ड्रग्स लेने वाले मारे जा चुके हैं। लेकिन कार्यकर्ताओं का कहना है कि इस अभियान में 27 हजार से ज्यादा लोगों की मौत हुई है। 
 
