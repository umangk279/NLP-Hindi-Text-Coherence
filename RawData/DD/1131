प्रधानमंत्री नरेन्द्र मोदी अपने पहले कार्यकाल की शुरुआत से है, 'मन की बात' कार्यक्रम के ज़रिए देशवासियों के साथ अपने विचार साझा करते आये हैं। इसी क्रम में आगामी 26 जुलाई को इस मासिक कार्यक्रम के अगले संस्करण का प्रसारण होगा। 
इस बारे में प्रधानमंत्री ने ट्वीट कर लोगों से अपने विचार भेजने का अनुरोध किया है। पीएम ने ट्वीट कर कहा, मुझे यकीन है कि आप सामूहिक प्रयासों से सकारात्मक बदलाव लाने वाली छोटी-छोटी प्रेरक कहानियों से अवगत होंगे। आप निश्चित रूप से उन पहलों के बारे में जानते होंगे, जिन्होंने कई जीवन बदल दिए हैं।
कृपया उन्हें इस महीने की 26 तारीख़ को होने वाली 'मन की बात' के लिए साझा करें।
प्रधानमंत्री ने अपने अगले ट्वीट में कहा कि, 'मन की बात' के लिए अपने विचार भेजने के कई तरीके हैं।
1800-11-7800 पर डायल कर आप अपने संदेश रिकॉर्ड कर सकते हैं। 
NaMo App पर विशेष रूप से बनाए गए ओपन फोरम पर भी अपने विचार साझा करें।
आप MyGov पर भी अपने विचार भेज सकते हैं।
