पुंछ सेक्टर के बालाकोट में पाकिस्तान ने एक बार फिर संघर्ष विराम का उल्लंघन किया। गोलीबारी में एक ही परिवार के 5 लोगों की मौत हो गई। जवाबी कार्यवाही में भारतीय सेना ने भी मुंहतोड़ जवाब दिया है। 
पाकिस्तान की तरफ से संघर्षविराम का उल्लंघन लगातार जारी है। कश्मीर के पुंछ इलाके के बालाकोट सेक्टर में आज पाकिस्तान ने संघर्षविराम का उल्लंघन करते हुए गोलीबारी की, जिसमें 5 लोगों के मारे जाने और 2 लोगों के घायल होने की खबर है। मारे गए पांच में से 4 लोग एक ही परिवार के बताए जा रहे हैं। घायलों को अस्पताल में भर्ती कराया गया है और उनका इलाज जारी है।
