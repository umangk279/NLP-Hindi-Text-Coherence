मुस्लिम देशों के संगठन ऑर्गेनाइज़ेशन ऑफ़ इस्लामिक कोऑपरेशन की बैठक में सऊदी अरब ने ईरान के प्रतिनिधिमंडल के हिस्सा लेने पर रोक लगा दी। इस बैठक में अमरीकी राष्ट्रपति डोनल्ड ट्रंप के 'मध्य-पूर्व शांति प्रस्ताव' पर चर्चा होगी। 
आज जेद्दा में ओआईसी की बैठक है और उससे पहले सऊदी अरब ने मुस्लिम देशों के संगठन ओआईसी यानी ऑर्गेनाइज़ेशन ऑफ़ इस्लामिक कोऑपरेशन की बैठक में ईरान को शरीक होने से रोक दिया है. सऊदी अरब ने ईरान के प्रतिनिधिमंडल के हिस्सा लेने पर रोक लगा दी है। इस बैठक में अमरीकी राष्ट्रपति डोनल्ड ट्रंप के 'मध्य-पूर्व शांति प्रस्ताव' पर चर्चा है। सऊदी अधिकारियों ने सम्मेलन में हिस्सा लेने के लिए जा रहे ईरानी प्रतिनिधिमंडल को वीज़ा ही नहीं जारी किया।
 ईरान ने इस संदर्भ में अपनी शिकायत दर्ज करवायी है और सऊदी अरब पर ओआईसी में अपने पद के ग़लत इस्तेमाल का आरोप भी लगाया है. हालांकि सऊदी अधिकारियों की ओर से अभी तक इस संदर्भ में कोई टिप्पणी नहीं की गई है। ईरानी अधिकारियों ने इसराइल और फ़लस्तीन के बीच के विवाद को सुलझाने की ट्रंप की योजना की भी निंदा की है. इस योजना की घोषणा ट्रंप ने पिछले सप्ताह की थी।
 
 
