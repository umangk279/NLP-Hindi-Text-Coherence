उत्तर पूर्वी दिल्ली में अब बिना डरे घरों से निकल रहे हैं लोग, बच्चे भी छुट्टी का ले रहे हैं मजा, अभी तक हिंसा के आरोप में 120 से अधिक मामले दर्ज, 600 से ज्यादा लोग हिरासत में, प्रभावित इलाकों में सुरक्षा के पुख्ता इंतजाम।    
हिंसा के बाद उत्तर पूर्वी दिल्ली की जिंदगी अब पटरी पर लौट रही है। प्रभावित इलाकों में दुकानें खुलने लगी हैं, लोग रोज की तरह घरों से बाहर अपने काम के लिए निकल रहे हैं. बाजार में चहल-पहल देखी जा रही है। लोग अब घरों से बिना डर के निकल रहे हैं। जाफराबाद से मौजपुर जाने वाली सड़क पर ट्रैफिक सामान्य है। करावल नगर, भजनपुरा, सीलमपुर में भी लोग रोजमर्रा के अपने काम में जुटे हैं।
दिल्ली पुलिस के मुताबिक दिल्ली हिंसा में मरने वालों की संख्या 39 हो गई है। पुलिस ने 120 से ज्यादा मामले दर्ज किए हैं और 600 से ज्यादा लोगों को हिरासत में लिया है। पुलिस एहतियातन लोगों से सावधानी बरतने की बात कह रही है और अफवाहों से बचने की अपील कर रही है।
 
