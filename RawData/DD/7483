विपक्षी दल 50 फीसदी मतों के वीवीपैट से मिलान को लेकर करेंगे सुप्रीम कोर्ट का रूख, कांग्रेस ने कहा विपक्षी दल ईवीएम मुद्दे पर राष्ट्रव्यापी अभियान चलाएगी। बीजेपी ने कहा, हार के डर से विपक्षी दल लगा रहे हैं आधारहीन आरोप।  
वीवीपैट को लेकर एक बार फिर आरोप-प्रत्यारोप का दौर जारी है। कल नई दिल्‍ली में एक संयुक्‍त सम्‍मेलन में आंध्रप्रदेश के मुख्‍यमंत्री चंद्रबाबू नायडू ने मांग की कि वीवीपैट की पचास प्रतिशत पर्चियों की गणना की जानी चाहिए। कांग्रेस नेता अभिषेक मनु सिंघवी ने कहा है कि विभिन्न दलों ने चुनाव आयोग को लंबी सूची सौंपी है। उन्होंने कहा कि अब यह और जरुरी हो गया है कि कम से कम 50 फीसदी वीवीपैट से निकले पर्ची का मिलान किया जाए। अभिषेक मनु सिंधवी ने कहा कि कांग्रेस पार्टी इसके लिए सुप्रीम कोर्ट जाएंगी। 
वहीं भारतीय जनता पार्टी के प्रवक्‍ता जी.वी.एल. नरसिम्‍हा ने कहा है कि विपक्षी गठबंधन का न तो कोई गवर्नेस का एजेंडा है और न ही उनका नेतृत्‍व ही ऐसा है जो लोगों को प्रेरित कर सके। उन्होंने कहा कि विपक्षी दलों का हताशा और चुनाव हारने का जो बौखलाहट है वो साफ दिखाई पड़ रही है और अपनी हार के लिए बहाना ढूंढने अभी से शुरू कर दिए हैं। जीवीएल नरसिम्हा ने कहा कि विपक्षी दल अपनी हार का ठिकरा चुनाव आयोग पर और ईवीएम पर फोड़ने की नाटक कर रहे हैं।
 
