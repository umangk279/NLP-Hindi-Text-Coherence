 आने वाले 4 वर्षों में डिजीटल इंडिया में डबल हो जाएंगे स्मार्टफोन यूजर्स. 2023 तक इंटरनेट के उपयोक्ताओं की संख्या करीब 40 प्रतिशत बढ़ जाएगी.  
डिजिटल दुनिया में स्मार्टफोन यूजर्स की संख्या लगातार बढ़ रही है. रिपोर्ट की मानें तो आने वाले 4 वर्षों में भारत में स्मार्टफोन इस्तेमाल करने वालों की संख्या दोगुनी हो जाएगी, जबकि इंटरनेट इस्तेमाल करने वालों की तादाद में 40 फीसदी का इजाफा होगा. इसके कारण इंटरनेट का इस्तेमाल करने वालों की संख्या तेजी से बढ़ रही है. मैकिन्जी की एक रिपोर्ट में यह जानकारी दी गई है। 2023 तक इंटरनेट के उपयोक्ताओं की संख्या करीब 40 प्रतिशत बढ़ जाएगी.
रिपोर्ट में कहा गया है कि इस दौरान स्मार्टफोन रखने वाले लोगों की संख्या भी दोगुनी हो जाएगी। रिपोर्ट में कहा गया है कि देश का मुख्य डिजिटल क्षेत्र 2025 तक दोगुना बढ़कर 355 से 435 अरब डॉलर का हो जाएगा. भारत डिजिटल उपभोक्ताओं के लिये सबसे तेजी से बढ़ते बाजारों में से एक है। इस दौरान स्मार्टफोनों की संख्या भी बढ़कर 65 से 70 करोड़ हो जाएगी।
