भारतीय समुदाय दुनिया के किसी भी कोने में रहें अपनी परंपरा-संस्कृति से हमेशा जुड़े रहते हैं. टेक्सस में भी भारतीयों की ऐसी ही झलक मिली. पियरलैंड में स्थित मीनाक्षी मंदिर भारतीयों के बीच दशकों से श्रद्धा और आस्था का मज़बूत केंद्र बना हुआ है. 
पियरलैंड में बना मीनाक्षी मंदिर भारतीयों के बीच टेक्सस में एक जाना-माना केंद्र है. जहां लोग अपनी धार्मिक आस्था से जुड़े खींचे चले आते हैं. ये मंदिर धार्मिक गतिविधियों के अलावा भारतीय संस्कृति को बढ़ावा देने के लिए भी अहम भूमिका निभा रहा है.
हर उम्र के लोग पारंपरिक तौर पर यहां पूजा-अर्चना करते हैं. मंदिर ख़ूबसूरत गोपुरम लिए हुए पूरी तरह से भारतीय शिल्प कला में रचा-बसा है. ख़ास बात ये भी है कि ये मदुरै में स्थित मूल मीनाक्षी मंदिर की प्रतिकृति जैसा ही है.
ये मंदिर साल 1970 में पियरलैंड में बनकर तैयार हुआ था. उस वक़्त काफी प्रवासी भारतीय टेक्सस में आकर रहने लगे थे.
