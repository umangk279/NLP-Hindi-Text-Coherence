कोरोना के खिलाफ जंग में बिहार को मिली मदद. पीएम केयर्स फंड ट्रस्ट का फैसला, पटना और मुज़फ्फरपुर में मेकशिफ्ट अस्पताल के लिए फंड आवंटित. 
कोरोना के खिलाफ लड़ाई में पीएम केयर्स फंड ट्रस्ट ने बिहार के पटना और मुज़फ्फरपुर में डीआरडीओ द्वारा बनाए गए 500 बिस्तरों वाले मेकशिफ्ट अस्पताल के लिए फंड आवंटित करने का फैसला किया है। इससे बिहार में कोविड मरीज़ों के स्वास्थ्य की उचित देखभाल करने में मदद मिलेगी। पटना के बिहटा में 500 बिस्तरों वाले अस्पताल का आज उद्घाटन किया जाएगा और मुज़फ्फरपुर के 500 बिस्तरों वाले अस्पताल का उद्घाटन भी जल्द ही हो जाएगा। इन अस्पतालों में वेंटिलेटर्स के साथ 125 आईसीयू बेड्स की सुविधा होगी। साथ ही प्रत्येक अस्पताल में 375 सामान्य बिस्तर उपलब्ध होंगे। हर बिस्तर के साथ ऑक्सीजन आपूर्ति की भी सुविधा होगी। सेना की चिकित्सा सेवाओं द्वारा इन अस्पतालों में डाक्टर्स और पैरामैडिकल स्टाफ तैनात किया जाएगा।
