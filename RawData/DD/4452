 पाकिस्तान के पूर्व प्रधानमंत्री नवाज शरीफ को विदेश में मेडिकल इलाज कराने की मंज़ूरी मिल गई. अब उनका नाम नो-फ्लाई सूची से हटा दिया गया। भ्रष्टाचार के मामले में शरीफ  जुलाई 2018 से  जेल में हैं। 
पाकिस्तान के मंत्रिमंडल ने मंगलवार को पूर्व प्रधानमंत्री नवाज शरीफ को इलाज कराने के लिए विदेश जाने की अनुमति देने का फैसला किया. हालांकि मंत्रिमंडल ने शर्त रखी है कि अगर वह इलाज कराकर वापस लौटने और भ्रष्टाचार के आरोपों का सामना करने का वादा करते हुए जमानत पत्र पर हस्ताक्षर करते हैं तो ही उन्हें अनुमति दी जाए. प्रधानमंत्री इमरान खान की अध्यक्षता में हुई मंत्रिमंडल की बैठक ने नवाज शरीफ का नाम उन लोगों की सूची से हटा दिया है जिनके विदेश जाने पर रोक है.
