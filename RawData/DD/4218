संबलपुर विश्वविद्यालय का 30वां दीक्षांत समारोह शुक्रवार को ओडिशा के बुरला में आयोजित किया गया. प्रधानमंत्री नरेंद्र मोदी के प्रधान सचिव पीके मिश्रा ने समारोह में मुख्य अतिथि के रूप में हिस्सा लिया.     
छात्रों को संबोधित करते हुए उन्होंने कहा कि वे ऐसे समय में जीवन के एक नए चरण में कदम रख रहे हैं, जब असीम संभावनाएं और अवसर हैं. उन्होंने कहा कि राष्ट्र गतिशीलता और जागृति की नई भावना देख रहा है.
भारत को आर्थिक महाशक्ति बनाने की प्रधानमंत्री की दृष्टि का उल्लेख करते हुए कहा कि पीएम ने 2024 तक पांच ट्रिलियन डॉलर की अर्थव्यवस्था बनाने का लक्ष्य रखा है. और देश पटरी पर है और पीएम के विजन को साकार करने के लिए पूरी तरह प्रतिबद्ध है.
उन्होंने कहा कि सरकार द्वारा कई बुनियादी सुधार किए गए हैं, जिसमें दिवाला और दिवालियापन संहिता और जीएसटी का कार्यान्वयन शामिल है.
