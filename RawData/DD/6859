बहुजन समाज पार्टी प्रमुख मायावती ने उत्तर प्रदेश में विधनासभा उप-चुनाव में अकेले ही चुनाव लड़ने का फैसला किया है।  
सपा-बसपा गठबंधन में फिलहाल के लिए दरार पड़ गई है। बहुजन समाज पार्टी प्रमुख मायावती ने उत्तर प्रदेश में विधनासभा उप-चुनाव में अकेले ही चुनाव लड़ने का फैसला किया है। बसपा सुप्रीमों का फैसला ऐसे वक्त में आया है जब महागठबंधन की उत्तर प्रदेश में करारी हार हुई है। जनवरी के महीने में ही बना ये गठबंधन ज़्यादा दिनों तक नहीं चल पाया और मजह 180 दिनों में ही गठबंधन से बसपा ने अपना मुंह मोड़ लिया। मायावती ने लोकसभा चुनाव में पार्टी के निराशाजनक प्रदर्शन पर नाराजगी व्यक्त करते हुए  पदाधिकारियों से गठबंधनों पर निर्भर रहने के बजाय अपना संगठन मजबूत करने का निर्देश दिया। बसपा सुप्रीमों ने समाजवादी पार्टी पर अपने आधार वोट को ट्रांसफर न करा पाने का भी आरोप लगाया। 
