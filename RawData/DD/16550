उत्तर प्रदेश के फतेहपुर सीकरी में दो विदेशी पर्यटकों के साथ मारपीट करने के मामले में पुलिस ने पांच आरोपियों को गिरफ्तार कर लिया है। फिलहाल दोनों विदेशी नागरिकों की हालत में सुधार है, डाक्टर निगरानी कर रहे हैं। 
 उत्तर प्रदेश के फतेहपुर सीकरी में एक विदेशी युवती और उसके साथी पर्यटक के साथ  मारपीट करने के बाद पत्थर फेंकने की घटना के मामले में पुलिस ने पांच आरोपियों को गिरफ्तार कर लिया है।
22 अक्टूबर को आगरा के फतेहपुर सीकरी में घूमने आये स्विस नागरिक क्वेन्टिन जेरेमी क्लार्क और उनकी मित्र मेरी डाक्स का कुछ स्थानीय लोगों के साथ विवाद हो गया। स्थानीय युवकों ने दोनों पर पत्थर फेंके जिससे उन्हें गंभीर चोट आयीं।
पुलिस ने इस मामले में 25 अक्टूबर को मुकदमा दर्ज किया। इस घटना को गंभीरता से लेते हुए विदेश मंत्री सुषमा स्वराज ने राज्य सरकार से रिपोर्ट तलब की है। 
