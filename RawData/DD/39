केंद्रीय मंत्री रामविलास पासवान अब इस दुनिया में नहीं रहे। 74 वर्षीय पासवान ने गुरुवार देर शाम दिल्ली में आखिरी सांस ली। लोकजनशक्ति पार्टी के संरक्षक पासवान का कुछ दिन पहले एक अस्पताल में हृदय का ऑपरेशन हुआ था। पचास साल से अधिक के सियासी सफर में पासवान  आठ बार लोकसभा सांसद रहे और फिलहाल राज्यसभा में थे।  
बिहार और केंद्र की राजनीति के दिग्गज सियासत दां रामविलास पासवान अब नहीं रहे ।  74 वर्षीय पासवान ने गुरुवार देर शाम   दिल्ली में आखिरी सांस ली ।   लोक जनशक्ति पार्टी के संरक्षक पासवान का कुछ दिन पहले एक अस्पताल में हृदय का ऑपरेशन हुआ था। उनके बेटे चिराग पासवान ने ट्वीट के जरिए उनने निधान की जानकारी दी ।  चिराग पासवान ने ट्वीट किया, '''पापा...अब आप इस दुनिया में नहीं हैं लेकिन मुझे पता है, आप जहां भी हैं, हमेशा मेरे साथ हैं। आपक बहुत याद आ रही है पापा।''
 पांच दशक से अधिक समय से सक्रिय राजनीति में रहे रामविलास पासवान  फिलहाल उपभोक्ता, खाद्य एवं सार्वजनिक वितरण मामलों के मंत्री थे। 
पांच जुलाई 1946 को बिहार में जन्मे पासवान  बिहार की राजनीति के दिग्गज नेता थे । पचास साल से अधिक के सियासी सफर में पासवान  आठ बार लोकसभा सांसद रहे और फिलहाल राज्यसभा में थे । जेपी , राजनारायण और कर्पूरी ठाकुर जैसे नेताओं से प्रभावित रामविलास पासवान ने संयुक्त सोशलिस्ट पार्टी के साथ सियासी सफर शुरु किया । 1969 में वो सबसे पहले बिहार विधानसभा के लिए चुने गए ।  1974 में वो लोकदल के महासचिव बने ।  1977 में पासवान पहली बार लोकसभा के सदस्य  बने । वो  हाजीपुर से जनता पार्टी के सदस्य के तौर पर  लोकसभा पहुंचे । इसके बाद वो 1980, 1989, 1996 ,1998, 1999, 2004 और 2014 में भी लोकसभा चुनाव जीते । इस दौरान वो केंद्र की विभिन्न सरकारों में मंत्री  रहे । साल 2000 में उन्होंने लोक जनशक्ति पार्टी का  गठनकिया । 2004 में वो यूपीए सरकार में   शामिल हुए ।  2014 में पासवान मोदी सरकार में  मंत्री बने । 2019 में वो दोबारा मोदी सरकार में  मंत्री बने । 2019 में राज्यसभा के लिए चुने गए  और फिलहाल खाद्य और उपभोक्ता मामलों के मंत्री थे 
प्रधानमंत्री नरेंद्र मोदी ने उनके निधन को व्यक्तिगत क्षति बताते हुए शोक जताया है । उन्होंने ट्विटर पर लिखा - 'मैं शब्दों के परे दुखी हूं। देश में यह एक ऐसा शून्य है, जो कभी नहीं भर पाएगा। राम विलास पासवान जी का निधन मेरे लिए निजी क्षति है। मैंने अपना दोस्त, सहयोगी खो दिया। श्री राम विलास पासवान जी   कड़ी मेहनत और दृढ़ संकल्प के माध्यम से राजनीति में आगे बढ़े । एक युवा नेता के रूप में, उन्होंने आपातकाल के दौरान अत्याचार और हमारे लोकतंत्र पर हमले का विरोध किया। वह एक उत्कृष्ट सांसद और मंत्री थे, जिन्होंने कई नीतिगत  में स्थायी योगदान दिया।''
केंद्रीय  परिवहन मंत्री नितिन गडकरी ने भी उनके निधन पर शोक जताया है । उन्होने ट्विटर पर लिखा - केंद्रीय मंत्री रामविलास पासवान जी के निधन की खबर से मैं स्तब्ध हूं। उनको मेरी भावभीनी श्रद्धांजलि। गरीब, वंचित तथा शोषितों के उत्थान में पासवान जी का महत्वपूर्ण योगदान रहा है। ईश्वर दिवंगत आत्मा को शांति प्रदान करें और परिजनों को संबल दे। ॐ शांति। \
तमाम और नेताओं ने उन्हें श्रद्धांजलि दी है ।
पासवान जी भले ही हमारे बीच नहीं है लेकिन उनका संघर्ष और दलितों पिछडों के लिए उनकायोहदान हमेशा याद किया जाता रहेगा ।
