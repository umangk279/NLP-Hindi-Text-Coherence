शेयर डिपॉजिटरीज ने कार्वी स्टॉक ब्रोकिंग के क्लाइंट्स के अधिकतर शेयर उनके डीमैट अकाउंट्स में ट्रांसफर कर दिए हैं। सेबी के कदम से 90 प्रतिशत निवेशकों को प्रतिभूतियां वापस मिली। 
बाजार नियामक सेबी के कार्वी स्टॉक ब्रोकिंग लि. के खिलाफ तत्काल कदम उठाये जाने से करीब 83,000 निवेशकों को अपनी प्रतिभूतियां वापस मिल गयी हैं. ब्रोकर ने अवैध तरीके से इन प्रतिभूतियों को अपने खाते में हस्तांतरित कर लिया था और बिना किसी अधिकार पत्र के उसे गिरवी भी रख दिया था.बाजार विशेषज्ञों के अनुसार मामले में समय पर कार्रवाई काफी अहम है. ऐसा नहीं होता तो कर्जदाता गिरवी रखी प्रतिभूतियों को भुना सकते थे. सेबी के इस कदम से पीएमसी बैंक जैसी स्थिति को टालने में मदद मिली है.
