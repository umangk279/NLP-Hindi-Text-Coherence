देशभर में बैसाखी का त्यौहार आज धूमधाम से मनाया जा रहा है. यह दिन किसानो के लिए बेहद खास माना जाता है। इस दिन वो अपनी पकी हुई फसल की कटाई की शुरुआत करते हैं और प्रकृति का धन्यवाद करते हैं. देशभर में इसे विभिन्न नामों से मनाया जाता है.   
 बैसाखी नाम वैशाख से बना है। पंजाब और हरियाणा के किसान सर्दियों की फसल काट लेने के बाद नए साल की खुशियाँ मनाते हैं। इसीलिए बैसाखी पंजाब और आसपास के प्रदेशों का सबसे बड़ा त्योहार है। यह रबी की फसल के पकने की खुशी का प्रतीक है। इस दिन पंजाब का परंपरागत नृत्य भांगड़ा और गिद्दा किया जाता है।
देश के उत्तर में पंजाब में इस दिन किसान अपनी फसल की कटाई की शुरुआत करते है. इस दिन किसानों द्वारा एक धन्यवाद दिवस के रूप में मनाया जाता है, जिससे किसान, प्रचुर मात्रा में उपजी फसल के लिए ईश्वर का धन्यवाद करते हैं और भविष्य की समृद्धि के लिए भी प्रार्थना करते हैं। सिखों और पंजाबी हिंदुओं द्वारा फसल त्योहार मनाया जाता है। इस दिन सिखों के दसवें गुरु श्री गुरु गोबिंद सिंह ने खालसा पंथ की स्थापना कर एकता का सन्देश दिया था. सिख समुदाय नगर कीर्तन का आयोजन करते हैं। 
पांच खल्सा इसका नेतृत्व करते हैं, जो पंज-प्यारे के पहनावे में होते है और सड़कों पर जुलूस निकालते है।हिन्दू केलिन्डर के मुताबिक के बिक्रम संपथ महीने में बैसाखी का त्यौहार आता है. देश के अन्य राज्यों में जैसे की पश्चिम बंगाल में पोइला बोइशाख ,असम में बिहू और दक्षिण में तमिल नाडु के नए साल के रूप में बैसाखी मनाई जाती है। हालाँकि बदलते वक़्त के साथ त्योहारों के मनाने के रूप बेशक बदल गए हो मगर इनके प्रति लोगों की श्रद्धा और आस्था में कोई कमी नहीं आई है.
