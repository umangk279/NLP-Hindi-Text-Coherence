इससे पहले संयुक्त अरब अमीरात के दौरे में पीएम मोदी ने अबू धाबी के शहजादे शेख मोहम्मद बिन जायद अल नहयान के साथ द्विपक्षीय वार्ता की. इस दौरान दोनों देशों का शिष्टमंडल भी मौजूद था. 
पीएम ने यूएई के शीर्ष नेतृत्व के साथ द्विपक्षीय और क्षेत्रीय मुद्दों पर चर्चा की. दोनों नेताओं ने आपसी हित से जुड़े क्षेत्रीय और अंतरराष्ट्रीय मामलों पर विस्तार से बातचीत की. पीएम मोदी और शेख मोहम्मद बिन जायद अल नहयान ने भारत तथा यूएई के बीच मित्रता के सभी पहलुओं पर चर्चा के साथ ही आर्थिक संबंधों को मजबूत बनाने पर भी बात की.
विदेश मंत्रालय के मुताबिक कई पीढ़ियों से हमारे संबंध हैं दोनों नेताओं के बीच संबंध में "नयी ऊर्जा" देखने को मिली. दोनों नेताओं ने भारत-यूएई के बीच मजबूत समग्र रणनीतिक साझेदारी के सभी पहलुओं पर चर्चा की.
पीएम ने महात्मा गांधी की 150वीं जयंती की स्मृति में जारी किया डाक टिकट
प्रधानमंत्री ने यूएई की यात्रा के दौरान अबू धाबी के शहजादे शेख मोहम्मद बिन जायद अल नहयान के साथ संयुक्त रूप से महात्मा गांधी की 150वीं जयंती की स्मृति में डाक टिकट जारी किया. प्रेसीडेंशियल पैलेस में आयोजित समारोह में ये डाक टिकट जारी किया गया . इस साल भारत में महात्मा गांधी की 150वीं जयंती वर्ष मनाया जा रहा है और इसलिए यूएई में ये डाक टिकट जारी करना बेहद अहम है .
पीएम मोदी को दिया गया गार्ड ऑफ़ ऑनर
इस कार्यक्रम के बाद प्रधानमंत्री प्रेसीडेंसियल पैलेस पहुंचे जहां अबू धाबी के शहजादे शेख मोहम्मद बिन जायद अल नहयान ने उनका स्वागत किया. दोनों नेता बेहद गर्मजोशी से मिले और प्रिंस ने उनको गले लगाया. इसके बाद पीएम को गॉर्ड ऑफ आनर दिया गया.
पीएम मोदी का स्वागत करते हुए क्राउन प्रिंस ने अपने ''भाई" का "अपने दूसरे घर" आने के लिए आभार जताया.
 
