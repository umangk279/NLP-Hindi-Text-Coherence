छात्रों के हितों को ध्यान में रखते हुए विश्वविद्यालय अनुदान आयोग ने देश भर में 24 फर्जी विश्वविद्यालयों की सूची की जारी। इनमें उत्तर प्रदेश में आठ, दिल्ली में सात, ओडिशा और पश्चिम बंगाल  के 2-2 फर्जी विश्वविद्यालय शामिल। 
विश्‍वविद्यालय अनुदान आयोग ने एक अहम सूचना जारी की है, जिसमें उसने 24 'स्वयंभू' और फर्जी विश्‍वविद्यालयों की सूची जारी की है। ये सभी विश्‍वविद्यालय पूरे देश भर में फैली हए हैं, ​जिनमें से सात दिल्ली में और आठ उत्तर प्रदेश में हैं।
यूजीसी ने ये सूची बीते सालों में इन फर्जी विश्वविद्यालयों द्वारा सैकड़ों छात्रों को ठगने की शिकायतों को देखते हुए जारी की है, ताकि विद्यार्थी ऐसी किसी भी फर्जी यूनीवर्सिटी के झांसे में आने से बच सकें। यूजीसी ने अपनी सूचना में लिखा है कि इन सभी यूनीवर्सिटी को फर्जी घोषित किया जाता है और इन्हें कोई भी डिग्री जारी करने का अधिकार नहीं दिया गया है।
