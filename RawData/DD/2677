अंतरराष्ट्रीय महिला दिवस पर राष्ट्रपति राम नाथ कोविन्द ने अलग-अलग क्षेत्रों में विशेष पहचान बनाने वाली 16 महिलाओं को सम्मानित किया. राष्ट्रपति भवन में इस समारोह का आयोजिन किया गया. समारोह में केंद्रीय मंत्री स्मृति ईरानी, निर्मला सीतारमण और गजेंद्र सिंह शेखावत भी मौजूद रहे. 
93 साल की उम्र में अपना एथलेटिक करियर शुरू करने वाली 104 साल की एथलीट मान कौर को दौड़ में शानदार प्रदर्शन के लिए सम्मानित किया गया. वैश्विक स्तर पर होने वाली प्रतियोगिताओं में मान कौर ने 30 से ज्यादा पदक जीते हैं.
