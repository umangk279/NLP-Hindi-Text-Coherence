दुनिया भर में लोगों ने महात्मा गांधी की 150वीं जयंती मनाई। फ्रांस और श्रीलंका ने स्मृति डाक टिकट जारी किये। वहीं पूर्व प्रधानमंत्री लाल बहादुर शास्त्री की 115वीं जयंती पर भी कृतज्ञ राष्ट्र ने श्रदंधांजलि  अर्पित की। 
राष्‍ट्रपिता महात्‍मा गांधी की 150वीं जयंती पर उन्‍हें भावभीनी श्रद्धांजलि अर्पित की गई। देश के प्रत्येक हिस्से में कृतज्ञ राष्ट्र ने बापू को श्रद्धांजलि दी। इसके साथ ही विदेशों में भी राष्ट्रपिता को श्रद्धापूर्वक याद किया गया। देश-दुनिया ने गांधी जी को याद कर उनके आदर्शों पर चलने का संकल्प जताया।
राष्‍ट्रपिता महात्‍मा गांधी की 150वीं जयंती पर उन्‍हें भावभीनी श्रद्धांजलि अर्पित की गई। देश के प्रत्येक हिस्से में कृतज्ञ राष्ट्र ने बापू को श्रद्धांजलि दी। इसके साथ ही विदेशों में भी राष्ट्रपिता को श्रद्धापूर्वक याद किया गया। देश-दुनिया ने गांधी जी को याद कर उनके आदर्शों पर चलने का संकल्प जताया।
देश आज राष्ट्रपिता महात्मा गांधी की जयंती मना रहा है । कृतज्ञ राष्ट्र अपने बापू को उनकी 150वीं जयंती पर श्रद्धांजलि अर्पित कर रहा है। इस अवसर पर देशभर में और विदेश में भारतीय मिशनों के अंतर्गत अनेक कार्यक्रम आयोजित किये जा रहे हैं।  देश के अलग अलग राज्यों में इस मौके पर तमाम कार्यक्रम आयोजित किए जा रहे हैं । 
उत्‍तर प्रदेश में राज्‍यव्‍यापी गांधी जयंती समारोह आज सुबह शुरु हो गए।  मुख्यमंत्री योगी आदित्यनाथ ने  महात्मा गांधी की 150 वीं जयंती के अवसर पर विधानसभा में उन्हें श्रद्धांजलि दी। गांधी जयंती के अवसर यूपी विधानसभा का 36 घंटे का विशेष सत्र शुरू हुआ है। 
बिहार में भी गांधी जयंती पर भी कार्यक्रम आयोजित किए गए । राज्य के मुख्यमंत्री नीतीश कुमार ने गांधी विचार समागम में हिस्सा लिया और गांधी जी के विचारों को याद किया ।
हरियाणा के मुख्यमंत्री मनोहर लाल ने गाँधी जी की 150 वी जयंती के मौके पर गुरुग्राम के बादशाहपुर विधानसभा में झाड़ू लगाकर स्वच्छता अभियान चलाया।  । मुख्यमंत्री ने कहा की गाँधी जी  की विचारधाराओ को अपने अंदर रखकर आगे बढ़ेंगे तभी  सवच्छ भारत का सपना पूरा होगा 
बापू की जयंती पर महाराष्ट्र के मुख्यमंत्री देवेंद्र फणडवीस ने मुंबई में स्वच्छ भारत मिशन में हिस्सा लिया। फडणवीस ने सडकों पर झाडू चलाकर सफाई की। उन्होंने कहा कि महाराष्ट्र सबसे पहले देश में खुले में शौच से मुक्त हुआ।
महात्मा गांधी की 150 वीं जयंती के अवसर पर गोवा में भी कार्यक्रम आयोजित किया गया। राज्य के मुख्यमंत्री  प्रमोद सावंत ने बापू को श्रद्धांजलि दी और उनके सिद्धांतों को आज भी प्रासंगिक बताया। 
ओडिशा के मुख्यमंत्री नवीन पटनायक ने महात्मा गांधी की 150 वीं जयंती के अवसर पर उन्हें श्रद्धासुमन अर्पित किया । पटनायक ने उनके सिद्धांतों को याद करते हुये बापू को श्रद्धांजलि अर्पित की। 
केरल में भी राजधानी में गांधी जयंती मनायी गयी । विधानसभा में आयोजित कार्यक्रम में राज्यपाल ने गांधी जी की प्रतिमा पर श्रद्धासुमन अर्पित की । 
देश भर में मनाई जा रही गांधी जयंती की श्रृंखला में मेघालय में भी राष्‍ट्रपिता मोहन दास करमचंद गांधी की 150वीं जयंती मनाई जा रही है। मुख्‍यमंत्री कोनराड के. संगमा  ने सचिवालय में महात्‍मा गांधी की प्रतिमा पर माल्‍यार्पण किया। इस अवसर पर  उन्होंने लोगों से मेघालय को प्‍लास्टिक मुक्‍त बनाने की अपील की।
अरुणाचल प्रदेश की राजधानी ईटानगर में भी गांधी जयंती समारोह का आयोजन हुआ और बापू को श्रद्धांजलि दी गयी ।
देश ही नहीं विदेशों में भी गांधी जयंती मनायी जा रही है । नेपाल की राजधानी काठमांडू स्थित भारतीय दूतावास परिसर में उनकी प्रतिमा का अनावरण किया गया। नेपाल में महात्मा गांधी की यह पहली प्रतिमा है। नेपाल में भारतीय राजदूत मंजीव सिंह पुरी ने गांधी प्रतिमा का अनावरण किया।  
दुबई में भी बापू की जयंती पर कार्यक्रम हुआ। भारतीय दूतावास में इस मौके पर सैकडों लोगों ने वाक द पीस एंड टॉलरेंस कार्यक्रम में हिस्सा लिया । इस अवसर पर रैली भी निकाली गयी जिसमें बच्चों ने हिस्सा लिया।
कुल मिलाकर देश दुनिया बापू को याद कर रही है और उनके आदर्शों के प्रेरणा ली रही है ।
  
