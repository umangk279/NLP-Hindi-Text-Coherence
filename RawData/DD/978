लद्दाख में सांसद जाम्यांग नामग्याल को भाजपा का अध्यक्ष नियुक्त किया गया है। भाजपा के राष्ट्रीय अध्यक्ष जगत प्रकाश नड्ढा ने तत्काल प्रभाव से जाम्यांग नामग्याल को संगठनात्मक नियुक्ति की है। लद्दाख के पूर्व भाजपा अध्यक्ष शीरिंग दोरजे द्वारा  मई 2020 में अपने पद से इस्तीफा देने के बाद जाम्यांग को वहां का अध्यक्ष नियुक्त किया गया। 
केंद्र शासित प्रदेश लद्दाख में सांसद जाम्यांग नामग्याल को भाजपा का अध्यक्ष नियुक्त किया गया है। भाजपा के राष्ट्रीय अध्यक्ष जगत प्रकाश नड्ढा ने तत्काल प्रभाव से जाम्यांग नामग्याल की संगठनात्मक नियुक्ति की है। इस संबंध में सोमवार को राष्ट्रीय महासचिव और मुख्यालय प्रभारी अरुण सिंह ने आदेश जारी किया। 
लद्दाख की एक मात्र संसदीय क्षेत्र से जाम्यांग नामग्याल 2019 से भाजपा के सांसद हैं। उल्लेखनीय है कि लद्दाख के पूर्व भाजपा अध्यक्ष शीरिंग दोरजे ने अपने पद से चार मई 2020 को इस्तीफा दे दिया था। उन्हें मनाने का प्रयास भाजपा के स्थानीय व राष्ट्रीय स्तर के नेताओं ने किया लेकिन वह माने नहीं , जिसके बाद जाम्यांग को वहां का अध्यक्ष नियुक्त किया गया।
दोरजे ने लॉकडाउन के दौरान देश के विभिन्न हिस्सों में फंसे लद्दाख के लोगों को वापिस लाने में प्रशासन की नाकामी से नाराज होकर इस्तीफा दे दिया था। इसके अलावा भी उन्होंने कई आरोप लगाए थे। पैंतीस वर्षीय नामग्याल पहली बार लद्दाख से चुनाव जीतकर लोकसभा पहुंचे हैं। 
जम्मू-कश्मीर से अनुच्छेद 370 के अधिकतर प्रावधान समाप्त करने संबंधित प्रस्ताव पर चर्चा के समय उन्होंने लोकसभा में लद्दाख के बारे में प्रभावी भाषण देकर युवा सांसदों के बीच अपनी खास पहचान बनाई। लद्दाख से बीजेपी सांसद जामयांग सेरिंग नामग्याल को पार्टी ने बड़ी जिम्मेदारी सौंपी है। उन्हें लद्दाख बीजेपी का नया प्रदेश अध्यक्ष बनाया गया है।
 
