ईरान ने विश्व शक्तियों के साथ अपने परमाणु समझौते में किसी भी संशोधन से इनकार किया है. 
ईरान के विदेश मंत्रालय ने शनिवार को कहा कि ईरान इस समझौते में किसी भी तरह के बदलाव को न अभी स्वीकार करेगा और न ही भविष्य में. ईरान किसी भी दूसरे मुद्दे को न्यूक्लियर डील से जोड़ने की इजाज़त नहीं देगा.
अमेरिकी राष्ट्रपति डोनॉल्ड ट्रंप ने शुक्रवार को ईरान के साथ न्यूक्लियर डील को कूड़ा कहा था. डोनाल्ड ट्रंप ने डील को ज़िंदा रखने के लिए नए सख़्त प्रावधान लाने की मांग थी.
गौरतलब है कि जुलाई, 2015 में ईरान का अमेरिका समेत दुनिया की 6 बड़ी ताक़तों के साथ परमाणु समझौता हुआ था, जिसे जॉइंट कॉम्प्रिहेंसिव प्लान ऑफ़ ऐक्शन नाम से जाना जाता है.
