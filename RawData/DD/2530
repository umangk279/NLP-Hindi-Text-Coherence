डीपीआईआईटी ने लॉकडाउन के दौरान आवश्‍यक वस्‍तुओं की ढुलाई पर नज़र रखने के लिए एक नियंत्रण कक्ष स्‍थापित किया. इससे मिली जानकारियों अथवा मुद्दों को विभाग द्वारा सम्‍बद्ध राज्‍य सरकारों, जिला और पुलिस अधिकारियों और अन्‍य सम्‍बद्ध एजेंसियों के समक्ष रखा जाएगा। 
वाणिज्‍य और उद्योग मंत्रालय के अंतर्गत उद्योग और आंतरिक व्‍यापार संवर्द्धन विभाग (डीपीआईआईटी) ने लॉकडाउन की अवधि 25.03.2020 से 14.04.2020 के दौरान माल, विनिर्माण और आवश्‍यक वस्‍तुओं की ढुलाई और उन्‍हें वास्‍तविक समय में आम आदमी तक पहुंचाने की स्थिति पर नज़र रखने के लिए एक नियंत्रण कक्ष स्‍थापित किया है। उत्‍पादक, ट्रांसपोर्टर, वितरक, थोक व्‍यापारी या ई-कॉमर्स कंपनियों को माल की ढुलाई और वितरण या संसाधनों को जुटाने में किसी भी प्रकार की जमीनी स्तर की कठिनाइयों का सामना करने की स्थिति में, वे विभाग को निम्नलिखित टेलीफोन नंबर / ईमेल पर सूचित कर सकते हैं :-
            टेलीफोन : + 91  11 23062487
            ईमेल :  
टेलीफोन नम्‍बर सुबह 8 बजे से शाम 6 बजे तक काम करेगा। विभिन्‍न हितधारकों द्वारा दी गई जानकारियों अथवा मुद्दों को विभाग द्वारा सम्‍बद्ध राज्‍य सरकारों, जिला और पुलिस अधिकारियों और अन्‍य सम्‍बद्ध एजेंसियों के समक्ष रखा जाएगा।
