आज देश भर में बसंत पंचमी का त्योहार पूरी श्रद्धा के साथ मनाया जा रहा है। वसंत का उत्सव प्रकृति का उत्सव है।     
बसंत पंचमी के दिन मां सरस्वती की विशेष रूप से पूजा की जाती है। बसंत पंचमी को श्री पंचमी और ज्ञान पंचमी भी कहा जाता है। इस दिन लोग पीले रंग के कपड़े पहनते है, पतंग उड़ाते है और मीठे पीले रंग के चावल का सेवन करते है। पीले रंग को बसंत का प्रतीक मानते है। प्रधानमंत्री नरेंद्र मोदी ने बसंत पंचमी के अवसर पर देशवासियों को बधाई दी है।
प्रत्येक समुदाय इसे अलग तरीके से मनाता है। उत्तर भारत में लोग इस दिन पीले रंग के कपड़े पहनते हैं, पतंग उड़ाते है और स्वादिष्ट मीठे चावल बनाते हैं। पीले रंग को वंसत का प्रतीक माना जाता है। कड़ाके की ठंड के बाद लोग पीले रंग के साथ वसंत ऋतु का स्वागत करते हैं - इस मौके पर देवी को पीले फूल और पीली मिठाई का भोग लगाया जाता है। यह खूबसूरत त्योहार वसंत की शुरूआत का प्रतीक है. भारतीय संस्कृति में वसंत ऋतु को सभी मौसमों में बड़ा माना जाता है।
बसंत पंचमी के साथ परंपरा के अनुसार ब्रज में होली उत्सव की शुरुआत हो जाती हैं। धार्मिक मान्यता के अनुसार बसंत पंचमी के दिन ब्रज के सभी मंदिरों एवं चौराहों पर होली का प्रतीक लकड़ी का टुकड़ा गाड़ दिया जाता है। उसके बाद मंदिरों में प्रतिदिन होली के गीत गाए जाते हैं। .मंदिरों में भगवान की मूर्ति का वसंती कपड़ों और फूलों से श्रंगार किया जाता है
दक्षिण भारत में भी बसंत पचंमी का त्यौहार सास्कृतिक आयोजनों के साथ मनाया जाता है । भगवान बदरीविशाल के कपाट खुलने और बंद होने की तिथि का निर्धारण एक उत्सव और धार्मिक अनुष्ठान के रूप में होता है। इस बार भी बदरीनाथ के कपाट खुलने की तिथि बसंत पंचमी को भव्य समारोह के बीच निर्धारित की जाएगी।
