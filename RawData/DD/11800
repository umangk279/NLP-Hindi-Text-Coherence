तेलंगाना में पार्टी के चुनावी अभियान की शुरुआत करने हैदराबाद पहुंचे भाजपा अध्यक्ष अमित शाह ने कि टीआरएस जवाब मांगा कि विधानसभा चुनाव पहले कराने का निर्णय लेकर तेलंगाना पर अतिरिक्त चुनाव खर्च का बोझ क्यों थोपा. 
महूबब नगर में एक विशाल जनसभा को संबोधित करते हुए उन्होंने कहा कि तेलंगाना राष्ट्र समिति ने क्यों राज्य में जल्द चुनाव कराने का फैसला किया, जबकि यहां लोकसभा और विधानसभा के चुनाव नौ महीने बाद होने थे.
इस अवसर पर भाजपा अध्यक्ष ने कांग्रेस पर भी निशाना साधा. उन्होंने कांग्रेस अध्यक्ष राहुल गांधी पर हमला बोलते हुए कहा कि वो तेलंगाना में कांग्रेस की सरकार बनने का सपना देख रहे हैं, लेकिन उन्हें नहीं मालूम की पूर्व प्रधानमंत्री पीवी नरसिम्हा राव का जो अपमान कांग्रेस ने किया है उसे जनता भूल नहीं पाई है.
