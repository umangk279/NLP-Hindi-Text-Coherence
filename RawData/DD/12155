भारतीय हॉकी टीम ने एशियाई खेलों में कांस्य पदक जीत लिया है. तीसरे स्थान के लिए हुए मुकाबले में भारत ने पाकितान को 2-1 से हरा दिया है. 
भारत ने पहले क्वार्टर की शुरुआत में ही आकाशदीप के गोल की मदद से 1-0 की बढ़त बना ली. भारत ने अपनी इस बढ़त को दूसरे और तीसरे क्वार्टर में बनाए रखा.
अंतिम क्वार्टर में भारत के हरमनप्रीत ने पेनल्टी कॉर्नर पर गोल करके टीम को 2-0 से आगे कर दिया. हालांकि अगले ही मिनट में पाकिस्तान ने गोल कर स्कोर लाइन को 2-1 कर दिया.
इसके बाद मुकाबले में कोई और गोल नहीं हो सका और भारत ने मुकाबले को 2-1 से अपने नाम कर कांस्य पदक जीत लिया.
