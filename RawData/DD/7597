पीएम मोदी ने कहा कि कूचबिहार में रेल सुविधाओं को बेहतर करने के लिए कई योजनाओं पर काम किया गया है। कई परियोजनाओं पर काम पूरा किया जा चुका है।   
पीएम नरेंद्र मोदी ने आज पश्चिम बंगाल के कूचबिहार में एक रैली को संबोधित किया। प्रधानमंत्री ने कहा कि गरीब से गरीब के पास भी अपना बैंक खाता है अपना रुपे डेबिट कार्ड है पहले ये नामुमकिन लगता था, लेकिन अब मुमकिन है। पीएम ने कहा कि सरकार ने कूचबिहार के विकास के लिए कई कदम उठाएं है। पीएम ने कहा कि 2014 से पहले आए दिन आतंकवादी हमले होते थे, वो कहां से आते थे, कौन उनको भेजता था, ये तब की सरकार को भी पता था। लेकिन मौजूदा सरकार ने आतंकवाद पर कड़ा प्रहार किया है। 
