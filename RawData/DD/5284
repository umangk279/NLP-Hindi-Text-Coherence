टिप्पणियांराष्ट्रपति रामनाथ कोविंद ने सुप्रीम कोर्ट में चार नए जजों की नियुक्ति को मंजूरी दे दी है। अब सुप्रीम कोर्ट में जजों की कुल संख्या 34 हो गयी है। ये सभी जज सोमवार को शपथ ले सकते हैं।  
राष्ट्रपति रामनाथ कोविंद ने सुप्रीम कोर्ट में चार नए जजों की नियुक्ति को मंजूरी दे दी है। इसमें जस्टिस कृष्ण मुरारी, जस्टिस एस रविन्द्र भट्ट, जस्टिस वी. राम सुब्रमण्यन और जस्टिस हृषिकेश रॉय शामिल हैं। नए जजों की नियुक्ति के साथ ही अब सुप्रीम कोर्ट में जजों की संख्या 34 हो गई है। ये संख्या सुप्रीम कोर्ट की क्षमता के मुताबिक है और पहली बार ये सबसे अधिक संख्या है।
हाल ही में संसद ने सुप्रीम कोर्ट के जजों की क्षमता 31 से बढाकर 34 की थी। सुप्रीम कोर्ट कॉलेजियम द्वारा हाल में केंद्र को भेजी गई 4 जजों की सिफारिश को केंद्र सरकार ने मंजूरी दी थी। गौरतलब है कि सुप्रीम कोर्ट में जजों की कुल संख्या दस फीसद बढ़ाए जाने का विधेयक लोकसभा और राज्यसभा ने पिछले दिनों पारित कर दिया था।
