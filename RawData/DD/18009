कन्नूर जिले के पय्यानूर में आरएसएस कार्यालय पर बम से हमला, भाजपा कार्यालय को भी लगाई गई आग, भाजपा नेता बालाकृष्णन के आवास पर  तोड़-फोड़ भी किया गया । 
 कन्नूर के पय्यानूर में राष्ट्रीय स्वयंसेवक संघ के कार्यालय पर बम से हमला किया गया जिसमें कार्यालय के कुछ हिस्सों को क्षति पहुंची है। हालाकि घटना के समय कोई व्यक्ति कार्यालय के भीतर नहीं था।
भाजपा कार्यकर्ताओं ने इस हमले के पीछे कथित रूप से सीपीआई-एम कार्यकर्ताओं का हाथ बताया है। साथ ही भाजपा कार्यालय और भाजपा नेता बालाकृष्णन के घर पर भी हमला किया गया।
इसके अलावा कन्नूर जिले के भाजपा युवा मोर्चा के अध्यक्ष अरुण के घर पर भी हमला किया गया, हमले के वक्त युवा मोर्चा अध्यक्ष अरुण के माता-पिता  घर में मौजूद थे, इस हमले  में उन्हें किसी भी प्रकार की क्षति नहीं पहुंची है।
पुलिस ने बताया कि फॉरेंसिक जांच के बाद ही साफ हो पाएगा कि कार्यालय में आग लगाई गई या पेट्रोल बम दागा गया। इससे वहां कुछ नुकसान भी हुआ है। 
भाजपा कार्यकर्ताओं ने आरोप लगाया है कि हमले के पीछे माकपा का हाथ है। पार्टी ने पय्यनूर में कल हड़ताल की घोषणा की है। हालांकि माकपा ने आरोप लगाया है कि भाजपा कार्याकर्ताओं ने पय्यनूर में आज शाम उनकी मोटरसाइकिल रैली पर तीन देशी बम दागे। 
यह रैली माकपा कार्यकर्ता धनराज की पहली बरसी पर निकाली जा रही थी। धनराज की पिछले साल 11 जुलाई को कथित तौर पर आरएसएस के कार्यकर्ताओं ने हत्या कर दी थी। पुलिस ने बताया कि मामले में कुछ लोगों को गिरफ्तार किया गया है। स्थिति अब नियंत्रण में है।
