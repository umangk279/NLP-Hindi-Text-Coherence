जी-20 सम्मेलन से इतर ओसाका में हुई वार्ता के बाद दोनों देशों के बीच व्यापार के मुद्दे पर ये पहली बातचीत होगी 
भारत और अमेरिका के बीच कल नई दिल्ली में व्यापार प्रतिनिधिमंडल स्तर की वार्ता होगी। अमेरिकी राष्ट्रपति डोनाल्ड ट्रंप की उच्च भारतीय व्यापार दरों पर टिप्पणी के बीच दोनों देशों के मध्य ये वार्ता हो रही है। यूएस ट्रेड रिप्रेजेंटेटिव का एक दल वाणिज्य मंत्रालय के वरिष्ठ अधिकारियों के साथ बातचीत करेगा। प्रधानमंत्री नरेंद्र मोदी और अमेरिकी राष्ट्रपति डोनाल्ड ट्रंप के बीच जी-20 सम्मेलन से इतर ओसाका में हुई वार्ता के बाद दोनों देशों के बीच व्यापार के मुद्दे पर ये पहली बातचीत होगी। 
