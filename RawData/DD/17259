श्रीलंका ने भारत के खिलाफ वनडे सीरीज़ के पांचवे और अंतिम मैच में जीत के लिए 239 रन का लक्ष्य रखा है। टॉस जीतकर पहले बल्लेबाज़ी करते हुए श्रीलंका की शुरुआत खराब रही और डिकवेला 2 रन बनाकर भुवनेश्वर की गेंद पर उनको ही कैच दे बैठे 
  ये इस सीरीज़ में भुवनेश्वर कुमार का पहला विकेट रहा। मुनावीरा भी 4 रन बनाकर भुवनेश्वर कुमार की ही गेंद पर आउट हुए। दो मैच के प्रतिबंध के बाद वापसी कर रहे श्रीलंकाई कप्तान उपुल थरंगा सिर्फ 2 रन से अर्द्धशतक बनाने से चूक गए और 48 रन बनाकर जसप्रीत बुमराह की गेंद पर आउट हुए।
