नेशनल हेराल्ड केस में  कांग्रेस पार्टी को झटका लगा है। ईडी ने  कांग्रेस प्रवर्तित कंपनी एसोसिएटेड जर्नल्स लिमिटेड यानी एजेएल  के खिलाफ मनी लॉन्ड्रिंग के आरोपों की जांच के सिलसिले में मुंबई के बांद्रा इलाके में एक नौ मंजिला इमारत का एक हिस्सा कुर्क किया है। इसका मूल्य 16.38 करोड़ रुपये आंका गया है। 
ईडी ने बताया कि उसने कुर्की का एक तात्कालिक आदेश जारी किया है और इस संबंध में एजेएल और उसके चेयरमैन प्रबंध निदेशक  कांग्रेस के नेता मोती लाल वोरा को नोटिस जारी किये हैं। एजेएल पर गांधी परिवार के सदस्यों सहित कांग्रेस के वरिष्ठ नेताओं का नियंत्रण है। एजेएल समूह नेशनल हेराल्ड अखबार का प्रकाशन करता है।
