जोधपुर के बनाड़ थाना इलाके में तकनीकी खराबी के चलते भारतीय वायुसेना का मिग-27 लड़ाकू विमान  दुर्घटनाग्रस्त हो गया. यह हादसा देवरिया गांव के पास हुआ है. इसमें दोनों पायलट सुरक्षित है. हालांकि हादसे के जांच के आदेश जारी कर दिए गए हैं। 
जोधपुर के बनाड़ थाना इलाके के देवरिया गांव के पास मंगलवार सुबह भारतीय वायुसेना का मिग-27 लड़ाकू विमान क्रैश हो गया है. इस हादसे में विमान में मौजूद दोनों पायलट सुरक्षित बच निकले लेकिन विमान आग लगने के बाद जलकर खाक हो गया. हादसे के बाद ग्रामीणों ने घायल पायलटों का संभाला और पुलिस को सूचना दी. इसके बाद एयरफोर्स के अधिकारी और पुलिस के जवान भी मौके पर पहुंच गए. 
