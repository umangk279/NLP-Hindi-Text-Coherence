  चारा घोटाले के चौथे मामले में लालू प्रसाद यादव और बिहार के पूर्व सीएम जगन्नाथ मिश्रा पर सीबीआई की विशेष अदालत आज सुना सकती है फैसला। लालू यादव को चारा घोटाले के तीन मामलों में पहले ही दोषी करार दिया जा चुका है। 
चारा घोटाले के चौथे मामले में लालू प्रसाद यादव और बिहार के पूर्व सीएम जगन्नाथ मिश्रा पर सीबीआई की विशेष अदालत आज फैसला सुना सकती है। चारा घोटाले के दुमका कोषागार से तीन करोड़ तेरह लाख रुपये की अवैध निकासी से जुड़े मामले में रांची के सीबीआई जज शिवपाल सिंह की विशेष अदालत ने फैसला टाल दिया था। 
सीबीआई जज ने पहले इस फैसले की तारीख 15 मार्च तय की थी, लेकिन लालू की तरफ से दायर की गई याचिका के कारण फैसला टल गया। लालू फिलहाल रांची की बिरसा मुंडा जेल में बंद हैं। गौरतलब है कि आरजेडी सुप्रीमो को चारा घोटाले के तीन मामलों में पहले ही दोषी करार दिया जा चुका है।
