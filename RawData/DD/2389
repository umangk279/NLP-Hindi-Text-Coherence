प्रधानमंत्री नरेंद्र मोदी ने स्वीडन के प्रधानमंत्री स्टीफन लोफवेन और ओमान के सुल्तान हैतम बिन तारिक के साथ टेलीफोन पर की बातचीत, कोविड-19 महामारी से निपटने के लिए किए जा रहे उपायों पर की चर्चा. 
प्रधानमंत्री नरेंद्र मोदी ने स्वीडन के प्रधानमंत्री स्टीफन लॉवेन के साथ टेलीफोन पर बातचीत की. दोनों नेताओं ने कोविड-19 महामारी पर चर्चा की. दोनों देशों ने कोविड-19  के स्वास्थ्य संबंधी  प्रभाव और आर्थिक  प्रभाव को नियंत्रित करने के लिए उठाए जा रहे कदमों पर चर्चा की. कोविड-19 के खिलाफ वैश्विक प्रयासों के तहत दोनों नेताओं ने भारत और स्वीडन के शोधकर्ताओं और वैज्ञानिकों के बीच सहयोग और डेटा साझा करने की क्षमता पर सहमति व्यक्त की.
दोनों नेताओं ने एक दूसरे के नागरिकों के लिए आवश्यक सुविधा और सहायता प्रदान करने का वादा किया, जो यात्रा प्रतिबंधों के कारण फंसे हो सकते हैं. दोनों देशों ने ये भी सहमति व्यक्त की कि उनके अधिकारी कोविड-19 से लड़ने के लिए चिकित्सा संबंधी  वस्तुओं कीआपूर्ति की उपलब्धता सुनिश्चित करने के लिए संपर्क में रहेंगे'
प्रधानमंत्री नरेंद्र मोदी ने ओमान के सुल्तान हैतम बिन तारिक के साथ कोविड-19 पर टेलीफोन पर बातचीत की. दोनों नेताओं ने  कोविड-19 महामारी द्वारा उत्पन्न स्वास्थ्य और आर्थिक चुनौतियों पर चर्चा की.  दोनों नेताओं इस बात पर सहमति जताई है कि दोनों देश इस स्वास्थ्य संकट के दौरान नियमित रूप से संपर्क बनाए रखेंगे ताकि सूचनाओं का आदान-प्रदान किया जा सके और सहयोग और पारस्परिक सहायता के अवसरों का पता लगाया जा सके.
प्रधानमंत्री ने वर्तमान स्थिति में ओमान में भारतीय समुदाय के लोगों की सुरक्षा सुनिश्चित करने का आश्वासन दिया. उन्होंने भारत में ओमानी नागरिकों को सरकार द्वारा हाल ही में दिए गए समर्थन के लिए भी प्रधानमंत्री मोदी को धन्यवाद दिया.
प्रधानमंत्री नरेंद्र मोदी ने  स्वर्गीय सुल्तान कबूस बिन सैद के निधन पर शोक व्यक्त किया. प्रधानमंत्री नरेंद्र मोदी ने   सुल्तान हैतम बिन तारिक के शासनकाल और ओमान के लोगों की शांति और समृद्धि के लिए अपनी शुभकामनाएं दीं. 
प्रधानमंत्री नरेंद्र मोदी ने  जोर देकर कहा कि भारत ओमान को अपने विस्तारित पड़ोस का बहुत महत्वपूर्ण हिस्सा मानता है.
