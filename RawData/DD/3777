लिवरपूल ने साल का अंत इंग्लिश प्रीमियर लीग में शीर्ष पर रहते हुए किया है। रविवार को हुए मुकाबले में लिवरपूल ने सादियो माने के गोल की मदद से वॉल्वरहैम्प्टन को 1-0 से हराया। दिन के अन्य मुकाबलो में चेल्सी ने अंतिम 10 मिनट में किए 2 गोल की मदद से आर्सेनल को 2-1 से हराने में सफलता पाई। जबकि मैन सिटी ने शेफील्ड युनाईटेड को 2-0 से शिकस्त दी। 
लिवरपूल ने इंग्लिश प्रीमियर लीग में अपने जीत के सिलसिले को साल के अपने अंतिम मुकाबले में भी जारी रखा। रविवार को खेले गए मुकाबले में लिवरपूल ने वॉल्वरहैम्प्टन वांडरर्स को 1-0 से हराने में सफलता पाई। मैच की शुरुआत से ही लिवरपूल ने मुकाबले में अपनी पकड़ बना ली। मैच के 42वें मिनट में सादियो माने ने गोल करके टीम को 1-0 से आगे कर लिया। दूसरे हाफ में लिवरपूल के लिए मोहम्मद सालाह और फर्मिनो ने गोल करने के बेहतरीन प्रयास किया। हालाकी वो अपने इरादो में सफल नही हो पाए। इस जीत के साथ लिवरपूल ने लीग में 55 अंक के साथ शीर्ष स्थान बनाए रखा। दूसरे स्थान पर मौजूद लेस्टर सिटी से उन्होने 13 अंक की बढ़त बना ली है।
चेल्सी ने इंग्लिश प्रीमियर लीग के शीर्ष 4 में जगह बना ली है। रविवार को खेले गए एक रोमांचक मुकाबले में चेल्सी ने आर्सेनल को 2-1 से हरा दिया है। आर्सेनल ने 13 वें मिनट में हुए गोल की मदद से मुकाबले में 1-0 की बढ़त बना ली। आर्सेनल की ये बढ़त मैच के अधिकांश समय तक बरकरार रही। मैच के अंतिम 10 में चेल्सी ने मुकाबले में वापसी की। 83 वें मिनट में चेल्सी के लिए जॉर्जिन्हो ने गोल करके मुकाबले को बराबरी पर ला दिया। 4 मिनट बाद ही चेल्सी ने एक और हमला बोला । 87वें मिनट में अब्राहम ने गोल करके टीम की 2-1 से जीत तय कर दी। इस सत्र के 19 मुकाबलो में अब्राहम का ये 12 वां गोल है। इस जीत के साथ चेल्सी 35 अंक के साथ लीग में चौथा स्थान बरकरार रखा है। 
गत विजेता मैनचेस्टर सिटी ने 2 दिन पहले वॉल्वरहैम्प्टन से मिली हार से इबरते हुए रविवार को शेफील्ड युनाईटेड को हराकर लीग में तीसरा स्थान बरकरार रखा है। पहले हाफ के गोल रहित रहने के बाद मैन सिटी ने दोनो गोल दूसरे हाफ में किए। सर्जियो एग्युरो ने 52वें मिनट में टीम के लिए पहला गोल किया। मैच का दूसरा गोल वें मिनट में केविन डी ब्रॉयन ने किया। 
