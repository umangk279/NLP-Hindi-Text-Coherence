कोविड-19 महामारी के खिलाफ़ राष्ट्रव्यापी लॉकडाउन के दौरान ग़रीब और श्रमिक-मजदूरों की मदद के लिए भारतीय हॉकी टीम ने एक फिटनेस चैलेंज के जरिए 20 लाख एक हजार एक सौ तीस रुपये की राशि जुटाई है।  
इस पैसे का इस्तेमाल विभिन्न स्थानों पर मरीजों, प्रवासी श्रमिकों और झुग्गी-झोपड़ियों में रहने वालों की मूलभूत जरूरतों को पूरा करने के लिए किया जाएगा। गौरतलह है कि यह फिटनेस चैलेंज 17 अप्रैल से तीन मई तक चला। इस अभियान के जरिए न सिर्फ ज़रूरतमंद लोगों के लिए पैसा इकठ्ठे किए गए बल्कि लोगों को फिटनेस के प्रति भी प्रोत्साहित भी किया गया।
