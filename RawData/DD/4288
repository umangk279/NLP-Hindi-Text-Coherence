एशियाई खेलों में दो पदक जीतने वाले भारतीय घुड़सवार फ़वाद मिर्ज़ा ने क्वॉलिफायर्स में शीर्ष पर रहते हुए ओलिंपिक कोटा हासिल कर 20 साल का सूखा खत्म किया. 
फ़वाद इस महीने यूरोपीय टूर खत्म होने के बाद दक्षिण पूर्व एशिया, ओसियाना ग्रुप-जी की व्यक्तिगत स्पर्धा में शीर्ष रैंकिंग के घुड़सवार हैं. इस मामले में हालांकि आधिकारिक घोषणा अंतरराष्ट्रीय घुड़सवारी महासंघ 20 फरवरी को करेगा.
इससे पहले सिर्फ इम्तियाज अनीस ने 2000 में हुए सिडनी ओलंपिक और दिवंगत विंग कमांडर आईजे लांबा ने 1996 अटलांटा ओलंपिक में ओलंपिक में भारत का प्रतिनिधित्व किया हैं.
