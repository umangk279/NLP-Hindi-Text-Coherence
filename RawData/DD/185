पूर्वी लद्दाख स्थित वास्तविक नियंत्रण रेखा पर बने सैन्य तनाव को खत्म करने में जुटे भारत और चीन के बीच इस बात की सहमति बनी है कि अब वे अग्रिम सीमा पर और सैनिकों की तैनाती नहीं करेंगे। सोमवार को दोनों देशों के बीच हुई कमांडर स्तरीय वार्ता में यह सहमति बनी।  
भारत और चीन के बीच सोमवार को हुई 6 दौर की सैन्य कमांडर स्तर की बैठक के बाद दोनों देशों ने कुछ मुद्दो पर सहमति का ऐलान किया हैं। दोनों देशों ने अग्रिम मोर्चे पर अधिक सैनिक भेजने से रोकने और जमीनी स्तर पर एकतरफा बदलाव की किसी भी स्थिति से बचने पर रजामंदी जताई है। दोनों देशों ने कहा है कि वह कोई ऐसा कदम नहीं उठाएंगे जिससे स्थिति और जटिल हो जाए।
दोनों देशों 7वीं दौर की बातचीत जल्द करने और जमीनी स्तर पर समस्याओं को सही ढंग से हल करने के लिए व्यवहारिक कदम उठाने पर भी सहमत हुए है। साथ ही सीमावर्ती इलाकों में शांति और स्थिरता की संयुक्तरूप से रक्षा करने पर भी सहमत हुए हैं। 10 सितंबर को दोनों देशों के विदेश मंत्रियों की मास्को में हुई बातचीत में पांच मुद्दों पर बनी सहमति के बाद यह पहली सैन्य वार्ता थी।
