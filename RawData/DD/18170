ट्रंप के ट्रैवल बैन में 6 मुस्लिम बहुल देशों के नागरिकों के अमरीका में आने पर 90 दिनों की पाबंदी और शरणार्थियों पर 120 दिनों के प्रतिबंध की बात है 
अमरीका के सुप्रीम कोर्ट ने राष्ट्रपति डॉनल्ड ट्रंप के ट्रैवल बैन के आदेश पर लगी रोक को आंशिक रूप से हटा दिया है। इसके साथ ही अमरीका की सर्वोच्च अदालत ने शरणार्थियों पर पाबंदी को लागू करने के लिए व्हाइट हाउस के आपाताकालीन अनुरोध को भी मंजूरी दे दी है। जजों ने कहा कि अक्टूबर में इसकी समीक्षा की जाएगी कि ट्रंप की नीति को जारी रखा जाए या ख़त्म कर दिया जाए। ट्रंप के ट्रैवल बैन में 6 मुस्लिम बहुल देशों के नागरिकों के अमरीका में आने पर 90 दिनों की पाबंदी और शरणार्थियों पर 120 दिनों के प्रतिबंध की बात है। ट्रंप ने उच्चतम न्यायालय के फैसले का स्वागत करते हुए इसे राष्ट्रीय सुरक्षा के लिए एक जीत बताया।
