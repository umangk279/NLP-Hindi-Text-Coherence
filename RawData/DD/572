कोरोना वायरस के संक्रमण की रोकथाम के लिए पश्चिम बंगाल सरकार ने आज और कल दो दिन का लॉकडाउन घोषित किया है।  
पश्चिम बंगाल में कोरोना वायरस के संक्रमण की रोकथाम के लिए राज्य सरकार ने आज और कल दो दिन का लॉकडाउन घोषित किया है। इस 48 घंटे के दौरान पूरे राज्य में तालाबंदी लागू है। राज्य सरकार की ओर से जारी निर्देश के अनुसार सुबह 6 बजे से रात 10 बजे तक बेवजह घरों से निकलने पर प्रतिबंध है।
लॉकडाउन के दौरान जरूरी सेवाओं को छोड़कर सब कुछ बंद किया गया है। इनमें सभी सरकारी और निजी कार्यालय से लेकर दुकान, बाजार, परिवहन सेवा, बैंक आदि बंद रखे गए हैं। हालांकि अति आवश्यक सेवाएं जैसें- दवा की दुकानें, स्वास्थ्य, बिजली, पानी की सप्लाई पर छूट है। 
 
