दिल्ली के कर्णी सिंह शूटिंग रेंज में चल रही आईएसएसएफ विश्व कप निशानेबाजी प्रतियोगिता में जीतू राय का शानदार प्रदर्शन जारी है। 50 मीटर पिस्टल स्पर्धा में जीतू राय स्वर्ण पदक अपने नाम करने में कामयाब रहे।   
 इस स्पर्धा में रजत पदक भी भारत के नाम रहा। भारत के अमनप्रीत सिंह ने रजत जीतने में सफलता पाई। क्वालीफिकेशन दौर में हालांकि अमनप्रीत पहले और जीतू दूसरे स्थान पर थे, लेकिन फाइनल में जीतू ने शानदार प्रदर्शन किया और स्वर्ण जीतने में सफलता पाई।
गौरतलब है कि जीतू का इस प्रतियोगिता में ये तीसरा पदक है। इससे पहले वो एक स्वर्ण और एक कांस्य पदक अपने नाम कर चुके हैं।
(AP) 
