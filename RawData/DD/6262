राष्ट्रपति और प्रधानमंत्री ने स्टार एथलीट हिमा दास को बीते एक माह में विभिन्न अंतर्राष्ट्रीय प्रतियोगिताओं में पांच स्वर्ण पदक जीतने पर दी बधाई। दोनों ने आगामी ओलिंपिंक में हिमा के गौरवपूर्ण प्रदर्शन की उम्मीद जताई। 
 भारत की युवा एथलीट हिमा दास ने अपना शानदार प्रदर्शन जारी रखा है। भारत की नई उड़न परी हिमा दास ने शनिवार को एक और गोल्ड मेडल अपने नाम कर लिया। हिमा ने चेक गणराज्य में नोवे मेटुजी ग्रां प्री में महिलाओं की 400 मीटर स्पर्धा में पहला स्थान हासिल किया। इसके साथ ही हिमा ने एक महीने के भीतर ही पांचवां गोल्ड मेडल जीत लिया है। 
भारतीय खेल जगत में इन दिनो भारत में एक नाम काफी चर्चा में आ गया है। पिछले एक महिने में ट्रैक एंड फील्ड में उनकी स्वर्णिम कामयाबी ने पूरे देश को एक नई उम्मीद जगा दी है। ये नाम है देश की युवा एथलीट हिमा दास का। आईसीसी विश्व कप के सेमीफाइनल में मिली हार से निराश भारतीय खेल प्रेमियों के लिए हिमा दास की सफलता नए किर्तमान रच रही है। असम की 19 वर्षीय एथलीट हिमा दास का नाम गूगल में इन दिनो सोशल मीडिया पर काफी ऊपर ट्रेंड कर रहा है। भारत की नई उड़न परी हिमा दास ने शनिवार को एक और स्वर्ण पदक अपने नाम किया। हिमा ने चेकगणराज्य में नोवे मेस्टो नाड मेटुजी ग्रां प्री में महिलाओं की 400 मीटर स्पर्धा में पहला स्थान हासिल किया। उन्होने अपने ट्विटर अकाउंट पर एक फोटो साझा कर इस बात की जानकारी दी।हिमा ने 52.09 सेकेंड का समय निकाला। ये इस महीने उनका कुल पांचवां स्वर्ण पदक है। इससे पहले वह दो जुलाई को यूरोप में, सात जुलाई को कुंटो एथलेटिक्स मीट में, 13 जुलाई को चेक गणराज्य में ही और 17 जुलाई को टाबोर ग्रां प्री में अलग-अलग स्पधार्ओं में स्वर्ण जीत चुकी हैं। 
राष्ट्रपति राम नाथ कोविंद ने हिमा दास को बधाई दी है। राष्ट्रपति ने ट्वीट कर कहा-
Three weeks, five gold medals!
— President of India (@rashtrapatibhvn) 
तीन सप्ताह में 5 स्वर्ण पदक! हिमा दास आप अविश्वसनीय हैं। आप दौड़ते रहिए, चमकते रहिए। यह सफलता 2020 ओलम्पिक खेलों में गौरव का मार्ग प्रशस्त करे।
 
 
प्रधानमंत्री नरेंद्र मोदी ने स्टार एथलीट हिमा दास को विभिन्न प्रतियोगिताओं में पांच स्वर्ण पदक जीतने पर बधाई देते हुए उन्हें भविष्य के लिये शुभकामनाएं दी हैं।
India is very proud of 
— Narendra Modi (@narendramodi) 
प्रधानमंत्री ने ट्वीट कर कहा कि, ‘‘भारत को हिमा दास की पिछले कुछ दिनों की उपलब्धियों पर बहुत गर्व है। हर कोई इस बात से बहुत खुश है कि उन्होंने विभिन्न प्रतियोगिताओं में पांच पदक जीते। उनको बधाई और भविष्य के प्रयासों के लिये शुभकामनाएं। ’’
 
