पूर्वोत्तर क्षेत्र में बागवानी, पर्यटन और खाद्य प्रसंस्करण जैसे पांच क्षेत्रों को बढ़ावा देने के लिए नीति आयोग की बैठक में हुआ मंथन, इस क्षेत्र में विकास परियोजनाओं का फोकस "एचआईआरए" की अवधारणा पर होगा आधारित, जो राजमार्गों, इंटरनेट मार्गों, रेलवे और एयरवेज का है प्रतीक 
त्रिपुरा के अगरतला में पूर्वोत्तर क्षेत्र के लिए नीति फोरम की पहली बैठक में बागवानी, पर्यटन और खाद्य प्रसंस्करण जैसे क्षेत्रों को बढ़ावा देने के लिए पांच विकास मिशनों को रेखांकित किया गया। इस क्षेत्र के लिए विकास परियोजनाएं "एचआईआरए" पर आधारित होगी जिसका अर्थ है, हाइवेज़, इंटरनेटवेज़, रेलवेज़ और एयरवेज़। मीडिया से बात करते हुए नीति आयोग के उपाध्यक्ष डॉ राजीव कुमार ने कहा कि इस क्षेत्र में शिक्षा, स्वास्थ्य और कौशल विकास पर भी ध्यान दिया जाएगा। उन्होंने यह भी कहा कि इस क्षेत्र में उड़ान की भी योजना है जिसके माध्यम से राज्य की राजधानियां एक-दूसरे जुड़ी रहेंगी। नीति फोरम का गठन इस वर्ष फरवरी में पूर्वोत्तर के सतत विकास के लिए ढांचे को तलाशने और तैयार करने के लिए किया गया था।
