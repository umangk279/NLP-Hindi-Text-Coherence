केंद्रीय पर्यावरण, वन एवं जलवायु परिवर्तन मंत्री प्रकाश जावडेकर ने कहा सरकार ने बाघों की गणना की तरह हिम तेंदुओं की गणना के लिए बनाया प्रोटोकॉल, वैश्विक हिम तेंदुआ और पारिस्थितिकी संरक्षण कार्यक्रम में केंद्रीय मंत्री ने बताया कि अंतरराष्ट्रीय मानकों के आधार पर बनाया गया प्रोटोकॉल.   
केंद्रीय पर्यावरण, वन एवं जलवायु परिवर्तन मंत्री प्रकाश जावडेकर ने कहा कि बाघों की गणना आज से 20 साल पहले करना कठिन था लेकिन भारत सरकार ने इसे अब संभव कर दिखाया है इसी आधार पर सरकार हिम तेंदुओं की गिनती के लिए प्रोटोकॉल बना रही है। उन्होंने नई दिल्ली के विज्ञान भवन में वैश्विक हिम तेंदुआ और पारिस्थितिकी संरक्षण कार्यक्रम की चौथी संचालन समिति के उद्घाटन समारोह में मुख्य भाषण देते हुए ये बात कही।
केंद्रीय पर्यावरण मंत्री ने साथ ही ये भी कहा कि सरकार ने हरित अर्थव्यवस्था और हिमालयी क्षेत्र में हिम तेंदुए इलाकों में हरित मार्ग बनाने के बारे में सोचना शुरू कर दिया है। इस मौके पर उन्होंने दो पुस्तकों का भी विमोचन किया। 
