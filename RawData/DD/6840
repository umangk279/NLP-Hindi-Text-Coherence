इससे पहले मंगलवार को केंद्र की एक छह-सदस्यीय टीम को केरल भेजा गया था। साथ ही पुणे स्थित राष्‍ट्रीय विषाणु विज्ञान संस्थान (एनआईवी) में छात्र के रक्त के नमूने की जांच की गई थी जिसमें निपा के संक्रमण की पुष्टि हुई है 
केरल में निपा वायरस के मामलों की पुष्टि में बढोत्तरी हुई है। अब दो और संदिग्‍ध मरीजों को सामान्‍य मरीजों से अलग-थलग करने के लिए अस्‍पताल के आइसोलेशन वार्ड में शिफ्ट कर दिया गया हे। एर्नाकुलम के एक 23 वर्षीय छात्र के निपाह वायरस से संक्रमित होने की पुष्टि हो चुकी है। इसके साथ केरल में निपाह के कुल संदिग्‍ध मरीजों की संख्‍या सात हो गई है। इससे पहले मंगलवार को केंद्र की एक छह-सदस्यीय टीम को केरल भेजा गया था। साथ ही पुणे स्थित राष्‍ट्रीय विषाणु विज्ञान संस्थान (एनआईवी) में छात्र के रक्त के नमूने की जांच की गई थी जिसमें निपा के संक्रमण की पुष्टि हुई है। ये एक ख़तरनाक वायरस है जो जानवरों से इंसानों में फैलता है।  निपा का भारत में ये पहला हमला नहीं है पिछले साल मई में ही वायरस से केरल में 17 लोगों की जान गई थी। जिसमें कोझीकोड में 14 और पड़ोसी मलप्पुरम में तीन लोग शामिल थे। निपा वायरस की पहचान साल 1998 में मलेशिया में हुई थी और वहीं के एक गांव सुनगई निपा पर इसका नाम रखा गया था।
