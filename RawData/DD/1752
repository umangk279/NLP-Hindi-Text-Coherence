वंदे भारत मिशन के तहत एयर इंडिया के विशेष विमान से सोमवार को 169 भारतीयों को ढाका से कोलकाता लाया गया. 
बांग्लादेश में बड़ी संख्या में पश्चिम बंगाल के लोग रह रहे हैं. इसलिए ढाका में भारतीय उच्चायोग द्वारा उन लोगों की पहचान करने के लिए विशेष प्रयास किए गए, जो किसी मजबूरी की वजह से वापस स्वदेश लौटना चाहते हैं. प्राथमिकता के आधार पर इनकी वापसी कराई जा रही है.
कोलकाता पहुंची पहली फ्लाइट में  73 छात्र, 16 बुजुर्ग, 45 फंसे हुए पर्यटक, 16 मेडिकल आपातकाल के मामले और एक गर्भवती महिला शामिल हैं. विमान में सिर्फ ढाका से ही नहीं, बल्कि बांग्लादेश के 18 ज़िलों में फंसे भारतीय नागरिकों को लाया गया है.
सभी यात्रियों को कोलकाता में क्वारंटाइन में रखा जा रहा है. क्वारंटाइन की अवधि खत्म होने के बाद इन्हें अपने घर जाने की इजाजत दी जाएगी.
