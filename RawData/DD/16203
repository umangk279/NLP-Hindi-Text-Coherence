भारत ने श्रीलंका के खिलाफ कोलकाता में खेले जा रहे पहले टेस्ट के चौथे दिन का खेल खत्म होने तक अपनी दूसरी पारी में एक विकेट पर 171 रन बना लिए हैं. 
 केएल राहुल और शिखर धवन ने भारत को अच्छी शुरुआत दी. दोनों खिलाड़ियों ने अपना-अपना अर्धशतक पूरा किया. दोनों ने पहले विकेट के लिए 166 रन की साझेदारी निभाई. धवन 93 रन बनाकर शनाका की गेंद पर विकेट के पीछ कैच आउट हुए. खराब रोशनी के कारण चौथे दिन का खेल रोके जाने के समय भारत ने एक विकेट के नुकसान पर 171 रन बना लिए थे. राहुल 73 और पुजारा 2 रन बनाकर नाबाद हैं. भारत की बढ़त 49 रन की हो गई है.
