मुंबई में बारिश बनी आफत, जीवनरेखा कही जाने वाली लोकल रेल सेवा बाधित, सड़क यातायात हुआ ठप्प, हाई-टाइड अलर्ट, बीएमसी आपदा नियंत्रण प्रबंधन विभाग ने आने वाले महीनों में 23 हाई-टाइड आने की चेतावनी जारी  
 मुंबई में हो रही जोरदार बारिश ने लोगों की मुसीबतें बढ़ा दी हैं.  बारिश  के कारण लोगों को जलभराव की समस्या का सामना कर पड़ रहा है. यही नहीं, यहां हो रही मुसलाधार बारिश के कारण रेलवे ट्रैक और बस अड्डों पर भी  जलभराव  देखने को मिल रहा है, जिसके कारण कई ट्रेनें भी प्रभावित हुई हैं. बारिश के कारण ट्रेन प्रभावित होने से लोगों के रोजमर्रा कार्यों पर भी प्रभाव पड़ रहा है. कई ट्रनों के रूट भी बदलने पड़े. महानगर के कई इलाके में रहने वाले लोग जलभराव की समस्या का सामना कर रहे हैं. गली-गली पानी के सिवा कुछ नहीं दिख रहा है. जोरदार बारिश के कारण कई इलाकों में पेड़ उखड़ गए तो कहीं मकान का हिस्सा भी गिर गया. मौसम विभाग के मुताबिक मुंबई के लोगों की परेशानी फिलहाल खत्म होने वाली नहीं है. मुंबई में आज पूरे दिन भारी बारिश के आसार हैं।
