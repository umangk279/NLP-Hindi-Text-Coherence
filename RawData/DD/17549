सरकार ने पहलाज निहलानी के स्थान पर प्रसून जोशी को सेंसर बोर्ड का अध्यक्ष घोषित किया है। 
 प्रख्यात गीतकार एवं एड गुरु प्रसून जोशी को सेंसर बोर्ड का प्रमुख बनाया गया। प्रसून जोशी को पहलाज निहलानी के स्थान पर सेंसर बोर्ड का प्रमुख बनाया गया। फिल्म 'ब्लैक', 'तारे जमीन पर', 'भाग मिल्खा भाग', 'रंग दे बसंती', 'दिल्ली-6' और 'नीरजा' जैसी फिल्मों में योगदान देने और कई सफल विज्ञापन कैंपेन को डिजाइन करने वाले प्रसून जोशी पद्मश्री से सम्मानित किए जा चुके हैं। 
फिल्मी दुनिया में गीतकार के तौर पर प्रख्यात प्रसून जोशी का जन्म 16 सितम्बर 1968 को हुआ. वह अच्छे हिन्दी कवि, लेखक, पटकथा लेखक और भारतीय सिनेमा के गीतकार है। प्रसून जोशी विज्ञापन जगत की गतिविधियों से भी जुड़े हैं. उनके कुछ विज्ञापनों के पंच ने उन्हें काफी नाम दिलाया। इसके बाद वह फिल्मों में अपने गीत के जरिए लोगों में अपनी जगह बनाने में कामयाब हुए। 
