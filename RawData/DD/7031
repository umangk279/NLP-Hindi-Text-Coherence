लोकसभा चुनाव के अंतिम चरण की समाप्ती के बाद एक्जिट पोल सर्वे में पीएम मोदी को फिर से बहुमत मिलता दिखाई दे रहा है। अधिकांश एजेंसियों ने अपने सर्वे में एनडीए सरकार की फिर से वापसी की संभावना जताई है। वहीं सर्वे में यूपीए भी पिछली बार से बेहतर प्रदर्शन कर सकता है। 
लोकसभा चुनाव के अंतिम चरण की समाप्ती के बाद समाचार चैनलों ने चुनाव परिणामों को लेकर एक्जिट पोल दिखाए जिसमें एनडीए सरकार की फिर से वापसी की संभावना जताई गई है।
रिपब्लिक चैनल ने दो एक्जिट पोल दिखाए जिसमें सी-वोटर ने एनडीए को 287, यूपीए को 128 और अन्य को 127 सीटे दी है। वहीं जन-की-बात ने एनडीए को 295-315, यूपीए को 12-125 सीटे और अन्य को 102-125 सीटे दी है।
समाचार चैनल टाइम्स नाउ ने वीएमआर के साथ किये सर्वे में एनडीए को 306, यूपीए को 132 और अन्य को 104 सीटें दी है।
न्यूज 24 समाचार चैनल ने चाणक्य के साथ किये सर्वे में एनडीए को 340(±14),यूपीए को 70(±9) और अन्य को 133(±11) सीटे दी है।
वहीं एक्जिट पोल पर विभिन्न दलों के नेताओं ने अपनी प्रतिक्रियाएं व्यक्त की है। भाजपा नेता जीवीएल नरसिम्हा राव ने कहा कि सर्वे के नतीजे स्वभाविक हैं और भाजपा को बड़ी जीत मिलेगी।
वहीं पंजाब के मुख्य मंत्री कैप्टन अमरिंदर सिंह ने एक्जिट पोल को सिरे से खारिज करते हुए कहा कि ये कभी भी सही साबित नहीं हुए।
आप नेता संजय सिंह ने कहा कि एक्जिट पोल के नतीजे सही साबित नहीं होगे और परिणाम कुछ और आएंगे।
