गुजरात में चुनाव संबंधी तैयारियों का जायज़ा लेने के लिए चुनाव आयोग राज्य के दौरे पर है।  राज्य में स्वतंत्र और निष्पक्ष चुनाव सुनिश्चित कराने के लिए टीम राजनीतिक दलों और सुरक्षा एजेंसियों से बातचीत करेगी। 
 मुख्य निर्वाचन आयुक्त अचल कुमार ज्योति की अगुवाई में चुनाव आयोग की पूरी टीम गुजरात विधानसभा चुनाव के सिलसिले में आज से दो दिन के राज्य के दौरे पर है।
टीम राज्य में मान्यता प्राप्त राजनीतिक दलों के प्रतिनिधियों के साथ बैठक कर स्वतंत्र और निष्पक्ष ढंग से चुनाव कराने के बारे में उनके सुझावों और चिंताओं पर चर्चा करने के अलावा गांधीनगर के महात्मा मंदिर में सभी जिला निर्वाचन अधिकारियों, पुलिस अधीक्षकों, पुलिस उपायुक्तों, आईजी, डीआईजी आदि के साथ चुनाव प्रबंधन के विभिन्न पहलुओं पर चर्चा करेगें। 
