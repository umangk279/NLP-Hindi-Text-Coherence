प्रधानमंत्री नरेंद्र मोदी ने उगादी महोत्सव पर आंध्रप्रदेश के श्रीसेलम मंदिर में आयोजित एक कार्यक्रम को वीडियो कांफ्रेसिंग के जरिए संबोधित करते हुए कहा कि उगादी, मानव जीवन की शुरुआत और नए संकल्प का पर्व है। पीएम ने लोगों को उगादी पर्व की शुभकामना दी।   
प्रधानमंत्री नरेंद्र मोदी ने उगादी महोत्सव पर आंध्रप्रदेश के श्रीशैलम मंदिर में आयोजित एक कार्यक्रम को वीडियो कांफ्रेसिंग के जरिए किया संबोधित। प्रधानमंत्री ने सभी को उगादी पर्व की शुभकामनाएं दी।
प्रधानमंत्री ने श्रीशैलम क्षेत्र के महत्व का वर्णन करते हुए कहा कि यह ज्योतिर्लिंग शक्तिपीठ एवं जगदुरू पीठ का त्रिवेणी संगम क्षेत्र है। उन्होंने कहा कि महर्षि वेद व्यास ने श्रीशैलम की महत्ता बताते हुए कहा था कि यहां दर्शन करने वाले लोगों को हर तरह के बंधन से मुक्ति मिल जाती है।
प्रधानमंत्री ने उगादी के महत्व को स्पष्ट करते हुए कहा कि इसका अर्थ है एक युग की शुरुआत। उगादी मानव जीवन की शुरुआत का पर्व है, सृष्टि की रचना की शुरुआत का पर्व है। ये नई उम्मीदों, नई आशाओं-आकांक्षाओं का पर्व है। ये प्रकृति का पर्व है, पर्यावरण का पर्व है। ये जीवन में नए आरंभ का पर्व है।
इस मौके पर प्रधानमंत्री ने साधु संतों से देश को बुराइयों से बचाने के लिए लोगों को जागृत करने में योगदान देने का भी आहवान किया।
प्रधानमंत्री ने कहा कि हमारे गौरवशाली इतिहास को गुलामी के लंबे कालखंड में चोट पहुंचाने की कितनी कोशिश की गई लेकिन हमारी परंपराओं की ये शक्ति रही कि वो उस प्रहार को भी सह गईं। 
