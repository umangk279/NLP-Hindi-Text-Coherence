स्थगित हो चुके टोक्यो ओलंपिक के समर्थन के लिए स्थानीय प्रायोजकों को तीन अरब 30 करोड़ डॉलर का योगदान देना होगा। टोक्यो ओलंपिक का आयोजन 2020 में होना था लेकिन कोरोना वायरस महामारी के कारण इसे अगले साल के लिए स्थगित कर दिया गया था।   
टोक्यो ओलंपिक के समर्थन के लिए स्थानीय प्रायोजकों को तीन अरब 30 करोड़ डॉलर का योगदान देना होगा । यह राशि किसी अन्य ओलंपिक को स्थानीय प्रायोजकों से मिली राशि दोगुने से अधिक है। साथ ही यह निजी तौर पर मिलने वाले संचालन बजट का लगभग 60 प्रतिशत है। इसके अलावा टिकटों की बिक्री से 14 प्रतिशत आय का अनुमान लगाया गया था लेकिन कोरोना वायरस महामारी के कारण खाली स्टेडियम में खेलों के आयोजन से आयोजकों को इस आय से हाथ धोना पड़ सकता है।
खेलों के आयोजन में एक साल के विलंब के बाद प्रायोजकों को दोबारा करार करने को कहा गया है। टोक्यो खेलों के प्रवक्ता मासा तकाया ने कहा कि बातचीत अगले महीने शुरू होगी। टोक्यो ओलंपिक का आयोजन 2020 में होना था लेकिन कोरोना वायरस महामारी के कारण इसे अगले साल के लिए स्थगित कर दिया गया।
तकाया ने इस हफ्ते संवाददाताओं के साथ आनलाइन बातचीत के दौरान कहा, ‘‘हम उन कंपनियों के साथ दोबरा बैठकर बात करने की योजना बना रहे हैं जिसमें अनुबंध की सामग्री भी शामिल है। यह निकट भविष्य में होगा। ’’ एपी सुधीर पंत पंत 2506 1321 तोक्यो
