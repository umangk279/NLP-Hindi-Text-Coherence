केंद्रीय गृह मंत्री अमित शाह ने पूर्वोत्तर को विशेष दर्जा देने वाले अनुच्छेद 371 में किसी भी परिवर्तन से किया इनकार. गुवाहाटी में पूर्वोत्तर परिषद के 68 वें पूर्ण सत्र को किया संबोधित. 
केन्‍द्रीय गृह मंत्री अमित शाह ने आज गुवाहाटी में पूर्वोत्‍तर परिषद की 68वीं पूर्ण बैठक का उद्घाटन किया। गृहमंत्री ने पूर्वोत्‍तर की संस्‍कृति और धरोहर को बढ़ावा देने के लिए रूपरेखा तैयार करने पर बल दिया है। इस अवसर पर पूर्वोत्‍तर क्षेत्र विकास मंत्री डॉ जितेन्‍द्र सिंह भी उपस्थित थे। अमित शाह ने कहा कि देश की आजादी से पहले एक क्षेत्र के तौर पर पूर्वोतर का भारत की जीडीपी में अहम योगदान था। हमारी कोशिश उस स्थिति को पुन: बहाल करने की है, जिससे कि पूर्वोत्तर दोबारा भारत के विकास का नया इंजन बन सके। केन्द्रीय गृहमंत्री ने स्‍पष्‍ट किया कि संविधान के अनुच्‍छेद 371 को नहीं हटाया जायेगा। उन्‍होंने बातचीत के जरिये पूर्वोत्‍तर  सीमा विवाद सुलझाने का आह्वान किया।
