आरिफ अल्वी के राष्ट्रपति बनने की प्रबल संभावना, सत्ताधारी पक्ष के उम्मीदवार हैं आरिफ अल्वी  
पाकिस्तान में आज नये राष्ट्रपति का चुनाव होगा। इस चुनाव में सत्तारूढ़ पाकिस्तान तहरीक-ए-इंसाफ पार्टी के उम्मीदवार आरिफ अल्वी के जीतने की प्रबल संभावना है क्योंकि विपक्ष संयुक्त उम्मीदवार को उतारने में नाकाम रहा है। निवर्तमान राष्ट्रपति ममनून हुसैन का कार्यकाल आठ सितंबर को खत्म हो रहा है। उन्होंने पांच साल के दूसरे कार्यकाल के लिए फिर से चुनाव मैदान में उतरने से इन्कार कर दिया था। अल्वी के अलावा पाकिस्तान पीपुल्स पार्टी के चौधरी एतजाज अहसन और जमीअत-ए-उलेमा (एफ) के प्रमुख मौलाना फजल उर रहमान मुकाबले में हैं।
