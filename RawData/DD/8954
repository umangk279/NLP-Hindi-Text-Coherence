गांधीनगर में आयोजित दो दिवसीय भाजपा महिला मोर्चा के समापन सत्र को प्रधानमंत्री ने संबोधित किया. उन्होंने महिलाओं को आर्थिक से लेकर राजनैतिक पहलू पर मज़बूत करने वाली सभी योजनाओं का ज़िक्र किया. साथ ही उन्होंने पिछली कांग्रेस सरकार को महिलाओं को बुनियादी सुविधा नहीं मुहैया कराने के लिए कठघरे में भी खड़ा किया. 
नए भारत में समावेशी विकास हो संवेदनशील सरकार हो, महिलाओं की सुरक्षा, आर्थिक संपन्नता और राजनैतिक भागीदारी सुनिश्चित हो, यही संकल्प प्रधानमंत्री ने भाजपा राष्ट्रीय महिला मोर्चा अधिवेशन के समापन सत्र में शिरकत करने के दौरान दोहराए. गांधीनगर में आयोजित दो दिवसीय 5वें अधिवेशन में प्रधानमंत्री ने कहा कि पहली बार देश की कैबिनेट कमेटी में दो महिला मंत्री शामिल हैं, ये भाजपा की महिलाओं के प्रति सुचिता ही है. इसके अलावा सरकार की हर बड़ी योजनाओं के केंद्र में महिला सशक्तिकरण की झलक है.
स्वच्छ भारत में शौचालय निर्माण हो या बेटी बचाओ बेटी पढ़ाओ बात उज्ज्वला योजना की हो या फिर सुकन्या समृद्धि बचत योजना की, मुद्रा लोन, स्टैण्ड अप इंडिया में किसी महिला के लिए ऋण सुनिश्चित करना हो या मातृत्व अवकाश की अवधि को बढ़ाने की या बात मातृवंदन योजना की सभी योजनाएं महिलाओं को समर्पित हैं. उन्होंने पिछली कांग्रेस सरकार पर हमला बोलते हुए कहा कि उन्होंने महिलाओं के लिए बुनियादी सुविधाएं भी खड़ी नहीं की थीं.
उन्होंने कहा कि 22 राज्यों में महिलाओं के लिए 30 फीसदी का आरक्षण सुनिश्चित करना हो या फिर सूक्ष्म और लघु उद्योगों से जुड़ी महिलाओं के प्रोटेक्ट को सरकारी कंपनियों के ज़रिए 3 फीसदी की खरीद को सुनिश्चित कराया है. प्रधानमंत्री ने कहा समस्याओं के स्थाई समाधान के लिए मौजूदा सरकार काम कर रही है.
उन्होंने कहा सरकार ने महिलाओं के लिए परेशानी का सबब बनने वाली मंहगाई को भी क़ाबू में रखा है. बढ़ती मंहगाई अब देश में बीते दिनों की बात है. प्रधानमंत्री ने भरोसा दिलाया कि बेटियों के लिए सरकार समर्पण के साथ मज़बूती से खड़ी है.
उन्होंने समाजिक बेटियों के प्रति सामाजिक भेदभाव और हिंसा की आलोचना की. उन्होंने कहा कि सरकार के अलावा महिला सशक्तिकरण के लिए सामाजिक कुत्सित मानसिकता में बदलाव आना भी ज़रूरी है.
