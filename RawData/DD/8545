वेनेजुएला के स्वघोषित राष्ट्रपति जुआन गोइदो के खातों को सील करने के कदम पर अमेरिका ने दी निकोलस मादुरो को गंभीर परिणाम भुगतने की चेतावनी। सुप्रीम कोर्ट ने गोइदो पर देश छोड़ने पर लगाई रोक।  
वेनेज़ुएला के महाधिवक्ता ने वहां की शीर्ष अदालत से विपक्षी नेता ख़ुआन गोइदो के देश छोड़ने पर प्रतिबंध लगाने और उनके बैंक खातों को फ्रीज़ करने की अपील की है। गोइदो ने पिछले हफ़्ते ख़ुद को अंतरिम राष्ट्रपति घोषित कर दिया था जिसके बाद से वेनेज़ुएला में सत्ता संघर्ष जारी है। इस बीच वेनेजुएला के तेल मंत्री और सरकार नियंत्रित तेल कंपनी पी-डी-वी-एस-ए के प्रमुख मेनुअवल कुवेदो ने अमरीकी प्रतिबंधों को दरकिनार करते हुए नई शर्तों का प्रस्ताव रखा है। 
