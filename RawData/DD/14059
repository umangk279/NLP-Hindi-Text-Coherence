आयुष्मान भारत योजना को लेकर स्वास्थ्य मंत्रालय और पांच राज्यों पंजाब,हरियाणा, जम्मू कश्मीर , उत्तराखंड, हिमाचल प्रदेश और प्रशासनिक क्षेत्र चंडीगढ़  के बीच समझौता हुआ। केंद्रीय स्वास्थ्य मंत्री जे पी नड्डा ने कहा ये योजना दुनिया की सबसे बडी स्वास्थ्य योजना होगी और गरीबों को इससे सबसे ज्यादा फायदा होगा ।   
आयुष्मान भारत’ योजना के तहत देश की 40 फीसदी जनता को मुफ्त इलाज मिलेगा। राष्ट्रीय स्वास्थ्य सुरक्षा मिशन के तहत ‘आयुष्मान भारत’ योजना को शुरू करने के लिए हिमाचल समेत चार राज्यों ने केंद्र सरकार के साथ एमओयू साइन किया। 
शिमला में आयोजित कार्यशाला में यह करार केंद्रीय स्वास्थ्य मंत्री जेपी नड्डा के सामने हिमाचल के अलावा उत्तराखंड, हरियाणा, जेएंडके और यूटी चंडीगढ़ ने किया। पंजाब ने फिलहाल करार से इनकार कर दिया है। 
पंजाब का कहना है कि केंद्र से अभी कई मुद्दों पर बात होनी है। इस योजना के शुरू होने के बाद हिमाचल में पंद्रह लाख से भी अधिक लोगों को पांच लाख तक मुफ्त इलाज की सुविधा मिल सकेगी।
