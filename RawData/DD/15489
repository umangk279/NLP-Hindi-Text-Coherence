सुप्रीम कोर्ट के कोलेजिअम ने सीनियर ऐडवोकेट इंदु मल्होत्रा के नाम की सुप्रीम कोर्ट के जज के लिए सिफारिश की है। उनके अलावा उत्तराखंड हाई कोर्ट के चीफ जस्टिस के. एम. जोसफ के नाम की भी अनुशंसा की गई है।  
2007 में सीनियर ऐडवोकेट का दर्जा पाने वाली इंदु मल्होत्रा देश की ऐसी पहली महिला वकील होंगी जो सीधे सुप्रीम कोर्ट की जज बनेंगी। इंदु मल्होत्रा आजादी के बाद सुप्रीम कोर्ट की जज बनने वाली सातवीं महिला होंगी।
अभी जस्टिस आर. भानुमति सुप्रीम कोर्ट की इकलौती महिला जज हैं। 
शीर्ष न्यायालय में नियुक्त होने वाली प्रथम महिला जस्टिस न्यायमूर्ति एम फातिमा बीवी थी। वह 1989 में सुप्रीम कोर्ट की जस्टिस नियुक्त हुई थी। न्यायमूर्ति बीवी के बाद न्यायमूर्ति सुजाता वी मनोहर, न्यायमूर्ति रूमा पाल, न्यायमूर्ति ज्ञान सुधा मिश्रा और न्यायमूर्ति रंजना प्रकाश देसाई और न्यायमूर्ति आर भानुमति शीर्ष अदालत की जस्टिस नियुक्त हो चुकी हैं।
