 वैज्ञानिकों के अनुसार विस्फोट इतना तेज है कि लावा हवा में 200 फुट ऊपर तक उछल रहा है 
अमेरिकी राज्य हवाई में किलाउए नाम के ज्वालामुखी का लावा रिहाइशी इलाकों में पहुंचकर तबाही फैला रहा है। गरम धधकते लावा के कई रिहाइशी स्थानों पर पहुंचने पर धमाके सुनाई दे रहे हैं। वैज्ञानिकों के अनुसार विस्फोट इतना तेज है कि लावा हवा में 200 फुट ऊपर तक उछल रहा है। हांलाकि प्रशासन ने ज्वालामुखी फटने के कारण लोगों को घर से जाने के लिए पहले ही आगाह कर दिया था, लेकिन बावजूद उसके इस लावा में कई लोगों की जानें चली गई। सबसे ज्यादा नुकसान लीलानी एस्टेट उपखंड में हुआ है, जहां ज्वालामुखी फटने के कारण जगह-जगह जमीन फट गई है जिससे जहरीली गैस और भाप निकल रही है। वैज्ञानिकों ने कहा है कि अंदर अभी और मैग्मा है जो लगातार बाहर निकल रहा है। 
