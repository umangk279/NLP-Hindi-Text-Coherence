विश्व कप फुटबॉल में क्रोएशिया ने अर्जेंटिना को 3-0 से दी मात, फ्रांस ने पेरू को 1-0 से हराया, डेनमार्क और आस्ट्रेलिया का मैच रहा ड्रा। 
क्रोएशिय़ा ने गुरुवार को खेले गए ग्रुप डी के मैच में सबसे बड़ा उलटफेर करते हुए पूर्व चैंपियन अर्जेंटीना को 3-0 से हराकर सभी को चौंका दिया है। इसके साथ ही क्रोएशिया ने लगातार दूसरी जीत के साथ अंतिम-16 में अपना स्थान पक्का कर लिया है। क्रोएशिया की ओर से  रेबिक ने 53वें मिनट में पहला गोल दागा। अनुभवी ल्युका मोड्रिच ने 80वें मिनट में गोल करके टीम की बढ़त को 2-0 कर दिया। मैच खम होने से कुछ मिनट पहले इवान रेक्टिक ने तीसरा गोल करके टीम को एतिहासिल जीत दिला दी। क्रोएशियाई टीम ने अपने पहले मैच में नाइजीरिया को 2-0 से मात दी थी। यह 1958 के बाद से अर्जेंटीना के  लिए ग्रुप स्टेज की सबसे खराब हार है। इस हार के साथ अर्जेंटीना के लिए अगले दौर में पहुंचने की राह और मुश्किल हो गई है, ग्रुप डी में दो मैच के बाद अर्जेंटीना एक अंक के साथ तीसरे पायदान पर मौजूद है
