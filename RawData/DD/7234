प्रचंड हवा और भारी बारिश के साथ आए चक्रवाती तूफान फोनी ने ओडिशा के कई जिलों में मचायी तबाही, अब तक तीन लोगों की मौत, हजारों पेड और लोगों की झोपडियां ढहीं, राहत और बचाव कार्य में जुटी केंद्र और राज्य की तमाम एजेंसिया, एनडीआरएफ ने देश के तमाम राज्यों में तैनात की हैं 65 टीमे. 
अतयंत उग्र और भीषण, 175 कीलोमीटर की रफ्तार से जब आज ओडिशा के पुरी तट को चक्रवाती तूफान फोनी ने दस्तक दी तो मौसम विभाग, एनडीआरएफ, संबंधित राज्य सरकारों का नुकसान का आकंलन कर लोगो के बचाव के लिए उठाए गए कदमों का ही ये असर रहा कि अभी तक 3 लोगो के मारे जाने की खबर है। अन्य नुकसानो जैसे पेडो के टूटने, बिजली के खंबो के गिरने और बिल्डिंगों को हुए नुकसान के कारण जो व्यवस्थाओं में रूकावट आ गई है उसे बेहतर करने पर लगातार काम जारी है। एनडीआरएफ और राज्य सरकार ने 11 लाख लोगों को सुरक्षित स्थानों पर पहुचाया था लेकिन फोनी के असर से अस्त वयस्त हुई बिजली,पानी,टेलीकॉम लाईन को जल्द जल्द से व्यवस्थित करना इस समय राज्य सरकार और अन्य ऐजेंसियों की प्राथमिकता है.
प्रचंड हवा और भारी बारिश के साथ चक्रवात फोनी ने जब शुक्रवार सुबह ओडिशा में दस्तक दी तो भारी बारिश और 175 किलोमीटर प्रति घंटे की रफ्तार की तेज हवाओं ने जनजीवन को अस्त व्यस्त कर दिया । सरकार और एजेंसियों की तैयारी के चलते भले ही लोगों की मौत का आंकडा सीमित रखने में मदद मिली हो लेकिन सड़कों और शहरों में काफी तबाही हुई है। अत्यधिक प्रचंड चक्रवाती तूफान फोनी ने सुबह करीब आठ बजे पुरी के पास दस्तक दी। मौसम विभाग के पूर्व अनुमान के मुताबिक लैंडफाल के बाद समुद्री इलाके में  तूफान ने कहर बरपाना शुरु कर दिया। 175 किमी प्रति घंटा की रफ्तार से तेज हवाएं चलने लगीं तो भीषण बारिश भी हुई । ये हालात चार से पांच घंटे तक जारी रहा ।
पुरी में हजारों की संख्या में पेड़ उखड़ कर गिर गए। पुरी की ही तरह जगतसिंहपुर एवं केंद्रपाड़ा तथा गोपालपुर में फोनी तबाही मचा रहा है। यहां पर 160 किलोमीटर प्रति घंटा की रफ्तार से हवा चलने के साथ भारी से भारी बारिश हुई। इसके अलावा पारादीप शहर में भी तूफान का जोरदार असर रहा। लैंडफाल होते ही समुद्र पूरी तरह से  उग्र हो गया। समुद्र में बड़ी-बड़ी लहरें उठने लगीं। भारी बारिश से लोग सहम गए । कई जगहों पर पेड़ उखड़ कर गिर गए। कुछ जगहों पर घरों के छप्पर उड़ गए हैं।  मौसम विभाग के मुताबिक चक्रवात के कारण गंजाम  खोरधा और , भद्रक गजपति जैसे कई तटीय जिलों में प्रचंड हवा चल रही है। राजधानी भुवनेश्वर में भी काफी नुकसान हुआ है। हालांकि शाम होते होते तूफान कमजोर पड गया और अब ये पश्चिम बंगाल की ओर बढ रहा है। 
ओडिशा के मुख्यमंत्री नवीन पटनायक केंद्र और राज्य की एजेंसियों ने तूफान से बचने के लिए भारी इंतजाम किए। चक्रवात के दौरान लोगों से घरों में रहने की अपील की गयी। 11 तटीय जिलों में सभी दुकानें , स्कूल बंद कर दिए गए । करीब 10,000 गांवों और 52 शहरी इलाकों से हटाए गए 11 लाख लोग 4,000 शिविरों में ठहरे हुए हैं जिनमें से विशेष रूप से चक्रवात के लिए बनाए गए 880 केंद्र शामिल हैं। बडी संख्य़ा में लोग वहां ठहरें हैं जहां लोगों को खाने पीने की सामाग्री दी जा रही है। विमान से गिराने के लिए एक लाख से अधिक भोजन के पैकेट तैयार किए गए हैं। इसके लिए दो हेलीकॉप्टर भेजने का अनुरोध किया गया है। इंडियन कोस्ट गार्ड के हेलीकाप्टर से राहत सामाग्री भेजी जा रही है। 
ओडिशा के बाद फोनी ने रुख किया है पश्चिम बंगाल  की ओर । पश्चिम बंगाल के कई इलाकों में तूफान के चलते भारी बारिश हुई। 'फोनी' के मद्देनजर कोलकाता हवाईअड्डे से शुक्रवार दोपहर तीन बजे से शनिवार सुबह तक विमानों का आवागमनबंद कर दिया गया।  नागर विमानन मंत्री सुरेश प्रभु ने शुक्रवार को ट्वीट करके तहा कि विमानन कंपनियों को चक्रवात फोनी से प्रभावित यात्रियों की चिंताओं के समाधान के लिए तत्काल कदम उठाने चाहिए। उन्होंने ट्वीट किया, ''हम चक्रवाती तूफान फोनी के कारण फंसे लोगों की मदद करने के लिए तैयार हैं। प्रभावित यात्रियों की सहायता के लिए नियंत्रण कक्ष, हेल्पलाइन सेवाएं चालू हैं। सभी विमानन कंपनियों को चक्रवात फोनी से प्रभावित यात्रियों की चिंताओं के समाधान के लिए तत्काल कदम उठाने चाहिए।''
पश्चिम बंगाल की मुख्यमंत्री ममता बनर्जी ने शुक्रवार को होने वाली अपनी रैलियां रद्द कर दी और लोगों को अफवाहें ना फैलाने तथा घरों के भीतर रहने की सलाह दी।  मुख्यमंत्री ने कहा, ''हम पूरी तरह अलर्ट हैं और स्थिति पर करीबी नजर रख रहे हैं ओडिशा, पश्चिम बंगाल के अलावा आंध्रप्रदेश में भी फोनी का असर रहा। खासकर विशाखापत्तन और श्रीकाकुलम में काफी नुकसान की खबर है। विशाखापत्तनम में काफी तेज हवाएं चली और जमकर बारिश हुई। विशाखापत्तनम में सभी ट्रेनें रद्द कर दी गयी। श्रीकाकुलम जिले के टिप्पाना पुट्ट्गा गांव में काफी पेड सड़कों पर गिर गए जिससे सडकें बंद हो गयी। कुल मिलाकर फोनी का असर ओडिसा में भले ही कम हो गया है लेकिन खतरा अभी टला नहां है और लोगों को सावधान रहने की जरुरत है ।
