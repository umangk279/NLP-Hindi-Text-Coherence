उन्नाव बलात्कार कांड की पीड़िता की सड़क दुर्घटना के मामले में यूपी पुलिस ने बीजेपी विधायक कुलदीप सेंगर और उनके भाई समेत कई अन्य के ख़िलाफ एफआईआर दर्ज की। पीड़िता ने विधायक सेंगर पर ही बलात्कार का आरोप लगाया है। राज्य सरकार ने कहा, अगर पीड़िता का परिवार मांग करे, तो सीबीआई जांच से भी परहेज़ नहीं। 
उन्नाव रेपकेस पीड़िता के साथ सड़क दुर्घटना मामले में उत्तरप्रदेश पुलिस ने पीड़िता के जेल में बंद चाचा की ओर से मिली तहरीर के आधार पर बीजेपी विधायक कुलदीप सिंह सेंगर और उनके भाई के खिलाफ नामजद एफआईआऱ दर्ज की है, यूपी पुलिस ने कहा कि वो इस मामले में हरसंभव कार्रवाई करेगी।
उन्नाव रेप केस में पीड़िता और उसके परिवार के साथ हुए सड़क हादसे को लेकर उत्तरप्रदेश पुलिस ने बीजेपी विधायक कुलदीप सिंह सेंगर और उनके भाई महेश सिंह सेंगर के खिलाफ नामजद एफआईआऱ दर्ज की है। पीड़िता के चाचा की ओर से मिली तहरीर के आधार पर ये रिपोर्ट दर्ज की गई है, दरअसल पीड़िता ने बीजेपी विधायक पर रेप का आरोप लगाया था। पुलिस के अनुसार पीड़िता की कार को टक्कर मारने वाले ट्रक के ड्राइवर और मालिक की कॉल डिटेल निकाली जा रही है, रेप पीड़िता को दस पुलिसकर्मी सुरक्षा के लिए मिले हैं, कार में जगह नहीं होने के कारण वो साथ में नहीं थे, पुलिसकर्मियों को वाहन केवल तब मिलते हैं जब वे Z कैटेगरी से ऊपर की सुरक्षा कवर का हिस्सा हों। पुलिस ने बताया कि पीड़िता के इलाज का खर्चा प्रशासन उठा रहा है, दुर्घटना को रिक्रिएट किया जा रहा है और फॉरेंसिक टीम मामले की जांच कर रही है।
इस सबके बीच उत्तरप्रदेश के डीजीपी  ने उन्नाव रेप पीड़ित के परिवार से मुलाकात की उन्होंने कहा कि प्रशासन पीड़िता को हर संभव मदद मुहैया करा रहा है।
वहीं, उत्तरप्रदेश के मंत्री सिद्दार्थनाथ सिंह ने कहा है कि सरकार उन्नाव रेप पीड़िता और उनके परिवार के साथ हुए सड़क हादसे पर हर संभव कार्रवाई करेगी और ये कार्रवाई पारदर्शी होगी।
दरअसल उत्तर प्रदेश के रायबरेली में हुए एक 'हादसे' में उन्नाव रेप मामले की पीड़िता गंभीर रूप से घायल हो गई थी. इसमें उनकी रिश्तेदार समेत दो लोगों की मौत भी हुई है, गंभीर तौर पर घायल पीड़िता और उनके वकील का इलाज किंग जार्ज मेडिकल कॉलेज में चल रहा है ।
