 प्रधानमंत्री नरेंद्र मोदी ने अल्पसंख्यक कार्य मंत्रालय की ओर से आयोजित ‘हुनर हाट’ का बुधवार को दौरा किया। वहां उन्होंने लिट्टी-चोखा का स्वाद चखा और कुल्हड़ की चाय का आनंद भी लिया। इस दौरान पीएम वहां मौजुद लोगों से भी मिले। 
प्रधानमंत्री नरेंद्र मोदी ने अल्पसंख्यक कार्य मंत्रालय की ओर से आयोजित ‘हुनर हाट’ का बुधवार को दौरा किया। प्रधानमंत्री ने वहां लिट्टी-चोखा खाया और  कुल्हड़ की चाय का आनंद भी लिया। पीएम नरेंद्र मोदी ने विभिन्न स्टॉल पर जाकर उत्पादों को देखा और उनके बारे में जानकारी ली। हुनर के उस्तादों की शानदार विरासत को सहेजने और उनके हुनर को दुनिया भर के सामने प्रस्तुत करने का मजबूत मंच हुनर हॉट पारंपरिक कला और विरासत का हौसला बढ़ाने के लिए जब प्रधानमंत्री खुद कलाकारों के बीच मौजूद हों तो 'कौशल को काम' महज़ सरकारी नारा नहीं बल्कि प्रतिबद्धता बन जाता है। 
पीएम मोदी लोगों के बीच अचानक पहुंच कर खास से आम हो गए। और ऐसा ही हुआ बुधवार को जब प्रधानमंत्री नरेन्द्र मोदी दिल्ली में चल रहे हुनर हाट 2020 के कार्यक्रम में पहुंचे। इस दौरान मोदी वहां कुछ लोगों से भी मिले इसमें पेंटिंग बनाने वाली एक दिव्यांग महिला और दुकान चलानेवाले बुजुर्ग शख्स शामिल थे। दोनों पीएम से मिलकर बहुत खुश थे। चाय की चुस्की के बीच चाय वाले और दूसरे लोगों से बातचीत करने के बाद पीएम ने कारीगरों और दुकानदारों का भी हाल जाना और फिर लिट्टी चोखा के एक स्टॉल पर रुक गए। वहीं खाट पर बैठकर उन्होंने बिहार की इस स्पेशल डिश का आनंद लिया।
हुनर हाट के अपने पहले दौरे के दौरान प्रधानमंत्री वाद्य यंत्र भी बजाते दिखे। प्रधानमंत्री के यहां पहुंचने के साथ भारी भीड़ जमा हो गई और लोगों ने ‘मोदी-मोदी’ के नारे लगाए और कई लोगों ने तो उनके साथ सेल्फी भी ली। गौरतलब है कि ‘कौशल को काम’ थीम पर आधारित यह ‘हुनर हाट’ 13 से 23 फरवरी, 2020 तक आयोजित किया जा रहा है, इंडिया गेट लॉन पर चल रहे हुनर हॉट में  करीब 250 स्टॉल लगाए गए हैं।
जहां देश भर के हुनर के उस्ताद दस्तकार, शिल्पकार और खानसामे भाग ले रहे हैं। गौरतलब है कि हुनर हाट में आधी आबादी की भागीदारी 50 फीसदी से अधिक है। पिछले तीन सालों में हुनर हाट के माध्यम से लगभग 3 लाख दस्तकारों, शिल्पकारों व खानसामों को रोजगार उपलब्ध करवाए गए हैं। 
 
