प्रधानमंत्री नरेंद्र मोदी अपने दूसरे कार्यकाल के पहले विदेशी दौरे में 8 जून को मालदीव और श्रीलंका की यात्रा पर रवाना होंगे। यात्रा के दौरान कई अहम मुद्दों पर बातचीत होगी। 
लोकसभा चुनावों में भारी बहुमत हासिल करने और दूसरी बार पीएम का पद संभालने के बादप्रधानमंत्री नरेंद्र मोदी की पहली विदेश यात्रा म मालदीव की होगी। प्रधानमंत्री नेन्द्र मोदी आठ जून को मालदीव पहुंचेगे। मालदीव छोटा लेकिन सामन्य दृष्टि से भारत का अहम पड़ोसी देश है। अपनी यात्रा के दौरान प्रधानमंत्री मालदीव की संसद को संबोधित करेंगे और उसके बाद प्रधानमंत्री श्रीलंका भी जाएंगे। जहां दोनों देशों के बीच आतंकवाद के खिलाफ सहयोग बढ़ाने पर चर्चा हो सकती है। 
प्रधानमन्त्री नरेंद्र मोदी अपने दूसरे कार्यकाल की शुरआत में सबसे पहले पड़ोसी देश मालदीव की यात्रा पर 8 जून को राजधानी माले पहुंचेगे, जहां प्रधानमंत्री को मालदीव सरकार की और से वहां की संसद पीपल्स मजलिश को संबोधित करेंगे। दरअसल, मालदीव में भी कुछ महीने पहले राष्ट्रपति इब्राहिम मोहम्मद सोलिह के नेतृत्व में बहुमत की नई सरकार का गठन हुआ है। मालदीव की संसद पीपुल्स मजलिश के सभी 87 सदस्यों ने पिछले दिनों पहली बैठक में प्रधानमंत्री मोदी के संबोधन के प्रस्ताव को पारित किया था। अपनी मालदीव की यात्रा के दौरान पीएम मोदी और मालदीव के राष्ट्रपति रिमोर्ट के जरिए तटीय निगरानी तंत्र और मालदीव की सेना के लिए एकीकृत प्रशिक्षण केंद्र का शुभारंभ करेंगे। पीएम मोदी की यात्रा के दौरान दोनों देशों के बीच कई समझौते भी होने की संभावना है।
एशिया के सबसे छोटे देश लेकिन सामरिक दृष्टि से भारत के लिए महत्पूर्ण मालदीव में भारत कौशल विकास, पर्यटन, तकनीक और आधारभूत ढांचे को मज़बूत करने के लिए कई परियोजनाओं में मदद कर रहा है।दोनों देशों के बीच कई दशकों से आर्थिक, व्यापारिक और सामाजिक रिश्ते मज़बूत रहे है। 
प्रधानमंत्री मोदी की ये यात्रा कई मायनों में महत्वपूर्ण मानी जा रही है क्योंकि हिन्द महासागर में भारत के हितों की रक्षा के लिए मालदीव ने हमेशा प्रतिबद्धता दिखाई है। इतना ही नहीं किसी भी आपदा या विपदा में भारत ने भी बड़े भाई की भूमिका निभाते हुए मालदीव को हर संभव सहायता उपलब्ध कराई है। हाल ही में पूर्व विदेश मंत्री सुषमा स्वराज की मालदीव यात्रा के दौरान भारत ने 80 करोड़ डॉलर की वित्त सहायता मालदीव को दी थी। भारत और मालदीव के बीच आपसी सहयोग को बढ़ाने के लिए मंत्रीयस्तर पर भी समय समय पर बैठके होती रही है। 
मालदीव की यात्रा के बाद पीएम मोदी एक दिवसीय यात्रा पर श्रीलंका भी जाएंगे। हाल के दिनों में श्रीलंका में हुए आतंकी घटनाओं को देखते हुए पीएम मोदी और श्रीलंका के बीच आतंकवाद पर चर्चा एक अहम मुद्दा होगी। 
दोनों देशों के बीच प्रधानमंत्री की इस यात्रा से द्विपक्षीय आयात और निर्यात बढ़ाने की कोशिशों को भी बल मिलेगा। गौरतलब है कि श्रीलंका में होनेवाले प्रत्यक्ष विदेशी निवेश में भारत का हिस्सा 16 फीसदी से अधिक है और दोनों देश अपने व्यापारिक संबंधों को और बढ़ाने पर विचार विमर्श कर रहे हैं। द्विपक्षीय संबंधों की समीक्षा करने और उन्हें बेहतर बनाने के लिए विचारों के आदान-प्रदान की दृष्टि से पीएम मोदी के इस दौरे को काफी महत्वपूर्ण माना जा रहा है। अपने दूसरे कार्यकाल में सबसे पहले पड़ोसी द्वीपीय देशों की पीएम मोदी की यात्रा नेबरहुड फर्स्ट और 'सागर' नीति का अहम हिस्सा है जो भारत की सामुद्रिक नीति को नई ऊर्जा देगा। 
