मध्य प्रदेश में कांग्रेस 114 सीटों के साथ सबसे बड़ी पार्टी बनकर उभरी, जबकि भाजपा मामूली बहुमत से चुकी, राजस्थान और छत्तीसगढ़ में कांग्रेस की जीत, जयपुर में आज कांग्रेस विधायक दल की बैठक में सीएम के नाम पर लगेगी मुहर,    
मध्य प्रदेश विधानसभा चुनावों में कांग्रेस 114 सीटों के साथ सबसे बड़ी पार्टी बनकर उभरी है, जबकि भाजपा मामूली बहुमत से चुक गयी। भाजपा 109 सीटों के साथ दूसरी सबसे बड़ी पार्टी बनकर उभरी है। एक सीट पर सपा, दो सीट पर बसपा और चार पर अन्य दलों ने जीत हासिल की। इस बीच, कांग्रेस के वरिष्ठ नेता कमलनाथ ने राज्यपाल से मिलने का समय मांगा है। भाजपा मध्यप्रदेश में 15 सालों से सत्ता में थी।
छत्तीसगढ़ और राजस्थान विधानसभा चुनाव में कांग्रेस सबसे बड़ी पार्टी के रूप में उभरी है। छत्तीसगढ में मुख्यमंत्री रमन सिंह ने हार की जिम्मेदारी लेते हुए राज्यपाल को अपना इस्तीफा सौंप दिया। वहीं राजस्थान की मुख्यमंत्री वसुंधरा राजे ने भी अपना इस्तीफा राज्यपाल सौप दिया है। राजस्थान विधानसभा की कुल 200 सीटों में से 199 पर चुनाव हुए। एक उम्मीदवार के निधन के कारण एक सीट पर मतदान स्थगित कर दिया गया था। कांग्रेस और उसके सहयोगी दलों ने सौ का आंकड़ा पार कर लिया है, लेकिन वोट शेयर के मामले में भारतीय जनता पार्टी को 0.5 प्रतिशत मत कम मिले। इस बीच, राजस्थान कांग्रेस विधानमंडल दल की बैठक आज जयपुर में बुलाई गई है, जिसमें मुख्यमंत्री के नाम पर फैसला किया जाएगा।  
