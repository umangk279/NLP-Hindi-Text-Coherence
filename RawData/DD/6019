अर्जेंटीना के स्टार फुटबॉलर लियोनल मेसी की मुश्किलें बढ़ती जा रही है। साउथ अमेरिका की फुटबॉल संचालन संस्था की आलोचना करने के बाद अब उनका इस साल अर्जेन्टीना के लिए खेलना नही हो पाएगा। दक्षिण अमेरिका की फुटबॉल संचालन संस्था को बेईमान बताने वाले बयान के कारण मेसी पर 3 महिने का प्रतिबंध लगाया है।  
संस्था ने इसके अलावा 50 हजार डालर का जुर्माना भी लगाया गया है। मेसी के पास साउथ अमेरिकी फुटबॉल परिसंघ के इस फैसले के खिलाफ अपील करने के लिए 7 दिनों का समय है। इस बैन के कारण मेसी देश के लिए चिली, मैक्सिको और जर्मनी के खिलाफ होने वाले दोस्ताना मुकाबलों में नही खेल पाएंगे।
मेसी को कोपा अमेरिका के तीसरे स्थान के लिए चिली के खिलाफ खेले मैच के दौरान रेड कार्ड मिला था। मैच के बाद मेसी ने कहा था कि टूर्नामेंट में भ्रष्टाचार व्याप्त था और इसमें ब्राजील को जिताने के लिए पूरी तैयारियां की गई थी। मेसी ने बाद में दक्षिण अमेरिकी फुटबॉल परिसंघ से माफी मांगी थी।
