केरल के इडुक्की जिले के राजामाला में कल सुबह हुई भू-स्खलन में मरने वालों की संख्या बढ़कर 17 हो गई है जबकि पंद्रह अन्य घायल हैं। इलाके में राहत और बचाव कार्य जारी है। 
अब तक भू-स्खलन के मलवे से 17 लोगों के शव निकाले जा चुके हैं। भू-स्खलन में जमींदोज हुए 45 अन्य लोगों का अब तक कुछ भी पता नहीं चल पाया है। राज्य सरकार के राजस्व मंत्री ई चंद्रशेखरन आज घटनास्थल का दौरा करेंगे। इस बीच राष्ट्रीय आपदा नियंत्रण बल NDRF के महानिदेशक सत्यनारायण ने ट्वीट कर बताया कि एनडीआरएफ राहत और बचाव अभियान में लगी हुई है। हालांकि लगातार हो रही बारिश और कीचड़ की वजह से राहत कार्य अपेक्षित गति से नहीं हो पा रहा है।
प्रधानमंत्री नरेंद्र मोदी ने ट्वीट कर हादसे पर दुख ज़ाहिर किया ।
मृतकों के परिजनों और घायलों के लिए मुआवज़े राशि का ऐलान भी कर दिया गया है. पीएमओ के हैंडल से हुए ट्वीट में बताया गया कि प्रधानमंत्री आपदा राहत कोष से मृतकों के परिजनों को दो लाख और घायलों को 50 हज़ार रुपये की सहायता राशि दी जाएगी।
