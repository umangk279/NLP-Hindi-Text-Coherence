हालिया रेल हादसों के बाद रेल मंत्री सुरेश प्रभु ने रेलवे के हादसों की ली नैतिक जिम्मेदारी, इस्तीफे की पेशकश की। अश्विनी लोहानी को  रेलवे बोर्ड का नया अध्यक्ष बनाया गया। 
 रेलवे जहां आधुनिकीकरण की चुनौती से गुजर रहा है तो वही सुरक्षा रेलवे के लिये सबसे बड़ी चिंता बनी हुई है। हाल ही में हुए दो बड़े ट्रेन हादसो के बाद रेलमंत्री सुरेश प्रभु ने हादसो की नैतिक जिम्मेदारी ली है तो वहीं रेलवे बोर्ड के चेयरमैन ने इस्तीफा दे दिया है। अपने ट्वीट संदेशों में प्रभु ने कहा कि उन्‍हें इन दुर्भाग्‍यपूर्ण हादसों पर बड़ा दुख है, जिनमें बहुमूल्‍य जानें गई और कई रेलयात्री घायल हुए। उधर ए के मित्तल के बाद अश्विनी लोहानी को रेलवे बोर्ड का नया प्रमुख बनाया गया है।
