ओलंपिक रजत पदक विजेता पीवी सिंधू और दुनिया की पूर्व नंबर एक खिलाड़ी साइना नेहवाल को स्काटलैंड के ग्लास्गो में 21 अगस्त से शुरू हो रही विश्व बैडमिंटन चैंपियनशिप के पहले दौर में बाई मिला है।  
 दो बार की कांस्य पदक विजेता पीवी सिंधू अपने अभियान की शुरुआत दूसरे दौर में कोरिया की किम ह्यो मिन और मिश्र की हादिया होस्नी के बीच होने वाले मैच की विजेता के खिलाफ करेंगी। वही विश्व चैंपियनशिप 2015 की रजत पदक विजेता साइना को स्विटजरलैंड की सबरीना जैके और उक्रेन की नताल्या वायतसेख के बीच होने वाले मैच की विजेता से भिड़ना है ।
इंडोनेशिया और ऑस्ट्रेलिया में लगातार दो खिताब जीतने वाले भारत के शीर्ष पुरूष खिलाड़ी किदांबी श्रीकांत अपने अभियान की शुरुआत रूस के सर्जेइ सिरांत के खिलाफ करेंगे। 
