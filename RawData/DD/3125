राष्ट्रपति राम नाथ कोविन्द के अभिभाषण के साथ संसद का बजट सत्र  शुरु हुआ। अपने संबोधन में राष्ट्रपति ने कहा विरोध के नाम पर हिंसा देश को कमज़ोर करती है।  वहीं प्रधानमंत्री ने कहा कि सत्र में आर्थिक मुद्दों पर विशेष ज़ोर रहेगा। 
राष्ट्रपति राम नाथ कोविन्द के अभिभाषण के साथ आज संसद के बजट सत्र की शुरूआत हुई। अपने अभिभाषण में  राष्ट्रपति ने कहा कि विरोध के नाम पर हिंसा देश को कमजोर करती है। राष्ट्रपति रामनाथ कोविंद ने कहा कि सरकार का स्पष्ट मत है कि पारस्परिक चर्चा-परिचर्चा तथा वाद-विवाद लोकतंत्र को और सशक्त बनाते हैं. विरोध के नाम पर किसी भी तरह की हिंसा, समाज और देश को कमजोर करती है। उन्होंने कहा कि सीएए कानून बापू के वादे को पूरा करता है।
