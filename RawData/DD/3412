चीन में हाल ही में एक नए वायरस, कोरोना वायरस के फैलने की खबर है। सरकारी मीडिया के अनुसार चीन के वैज्ञानिकों ने कोरोना वायरस नाम के एक नए वायरस की पहचान की है जिसके कारण वुहान शहर में निमोनिया फैल रहा है।  
सेंट्रल चीन के वुहान में प्रयोगशाला में इस वायरस के कारण 41 लोगों के प्रभावित होने की पुष्टि हुई है। इनमें से एक व्यक्ति की मृत्यु हो गई है। विश्व स्वास्थ्य संगठन के अनुसार चीन का एक नागरिक थाइलैंड घूमने गया था जब 13 जनवरी, 2020 को चीन से बाहर इस व्यक्ति के कोरोना वायरस से संक्रमित होने की पुष्टि हुई। चीन के अधिकारियों ने इस नए वायरस के जीन को 'novel coronavirus 2019' का नाम दिया।
केन्द्र सरकार ने एक यात्रा परामर्श जारी करते हुए नागरिकों को बचने के लिए कुछ उपायों का पालन करने को कहा है। इस वायरस से सांस संबंधी समस्याओं से सामना करना पड़ रहा है। केंद्रीय स्वास्थ्य मंत्रालय की ओर से जारी परामर्श में कहा गया है कि कोरोना वायरस के संचरण के बारे में अभी स्थिति स्पष्ट नहीं है, लेकिन चीन की यात्रा करने वालों को सलाह दी जाती है कि वे खेतों, पशुओं के बाजारों या जहां बूचड़खाने हों वहां की यात्रा करने से बचें। इसके साथ ही लोगों को कच्चे या अधपके मांस के उपभोग करने से भी बचने की सलाह दी गई है।
इस बीच, अमेरिका के समाचार पत्रों में कल सचेत किया है कि चीन के वुहान से आने वाले यात्रियों की न्यूयॉर्क के केनेडी, सेन फ्रांसिस्को और लॉस एंजेलिस के अंतरराष्ट्रीय हवाई अड्डों पर जांच की जाएगी। कोरोनावायरस चीन में समुद्री खाद्य पदार्थों के कारण होने वाली बीमारी है। यह भी कहा जा रहा है कि कोरोनावायरस सार्स वायरस के समूह से संबंधित है। 
