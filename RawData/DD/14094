दो दिवसीय ऐतिहासिक नेपाल यात्रा के बाद प्रधानमंत्री नरेंद्र मोदी स्वदेश लौटे। काठमांडू में आयोजित नागरिक अभिनंदन समारोह में पीएम ने कहा मुझे काठमांडू ने हमेशा ही आकर्षित किया है क्योंकि यह शहर जितना पुराना है उतना ही नया भी। प्रधानमंत्री ने काठमांडू को बताया प्राचीनता और आधुनिकता का संगम, कहा काठमांडू के सौंदर्य में है कुछ अनूठा, प्रधानमंत्री ने पशुपतिनाथ मंदिर और मुक्तिनाथ मंदिर में की पूजा अर्चना। 
काठमांडू के राष्ट्रीय सभागृह में आयोजित नागरिक अभिनंदन समारोह में प्रधानमंत्री नरेंद्र मोदी को स्मृति चिन्ह प्रदान किया गया। इस मौके पर प्रधानमंत्री ने नेपाल और उसकी संस्कृति की तारीफ करते हुए कहा कि काठमांडू सिर्फ राजधानी नहीं है, बल्कि ये अपने आप में पूरी दुनिया है और इस दुनिया का इतिहास उतना ही पुराना और उतना ही भव्य है जितना हिमालय।उन्होंने कहा कि नेपाल की इस यात्रा में उन्हें पशुपतिनाथ, जनकपुरधाम और मुक्तिनाथ इन तीनों पवित्र तीर्थ स्थानों पर जाने का अवसर मिला। पीएम ने कहा कि ये तीनों सिर्फ महत्वपूर्ण पर प्रधानमंत्री नरेंद्र मोदी ने कहा कि नेपाल ने एक बहुत लंबी यात्रा तय की है और इसके विकास के लिएभारत हरसंभव सहयोग करेगा।प्रधानमंत्री ने कहा कि जब भी भारत के लोग नेपाल की ओर देखते हैं तो उन्हें यहां का माहौल देखकर खुशी होती है। 
प्रधानमंत्री नरेंद्र मोदी ने नेपाल और भारत को शांति का संयुक्त रूप से स्थल बताते हुए कहा कि पूरी दुनिया से लोग आध्यात्म प्राप्त करने के लिए आते हैं।
