केंद्रीय कृषि एंव किसान कल्याण मंत्री नरेंद्र सिंह तोमर ने कहा कि कृषि सुधार कानूनों पर कांग्रेस किसानों को गुमराह कर रही है, उन्होने कहा कि इन कानूनों के माध्यम से कृषि क्षेत्र में क्रांतिकारी बदलाव आयेंगे और किसानों को उनकी उपज के उचित दाम मिलेंगे, उन्होने एक बार फिर साफ किया कि मंडियों के माध्यम से भी एमएसपी पर खरीद जारी रहेगी। 
किसानों को खुशहाल बनाने और उनकी उपज का अच्छा दाम दिलाने के लिये बनाये गये नये कानूनों पर केंद्रीय कृषि एंव किसान कल्याण मंत्री ने कहा कि कांग्रेस इसे मुद्दा बनाकर किसानों को गुमराह कर रही है जबकि उन्होने खुद अपने घोषणापत्रों में इन कानूनों का जिक्र किया था , उन्होने कहा कि केंद्र सरकार ने इन कानूनों के माध्यम से अपने अधिकार खत्म कर किसानों को ज्यादा अधिकार दिये है जिससे अब वो अपनी उपज को मंडी के अंदर या बाहर कहीं भी बेच सकता है , उन्होने साफ किया कि न्यूनतम समर्थन मूल्य़ पर मंडियों में खरीद पहले की तरह जारी रहेगी
कांट्रैक्ट आधारित खेती का ज़िक्र करते हुये उन्होने कहा कि इससे देश भर के उन छोटे किसानों को अधिक लाभ होगा जो संसाधनो के अभाव में ज्यादा उपज पैदा नही कर पाते थे, कांट्रेक्ट पर खेती के फायदे गिनाते हुये उन्होने बताया कि इससे किसान को बुवाई से पहले ही उसकी उपज की गांरटी मिलेगी, किसी भी आपदा के समय फसल की होने वाले नुकसान की भरपाई भी कांट्रैक्ट करने वाले व्यक्ति को ही करनी होगी , उन्होने कहा कांट्रैक्ट आधारित खेती पर किसान को कोई नुकसान न हो इसके लिये कानून में कड़े प्रावधान किये गये है
कृषि सुधारों पर बनाये कानून देश के किसानों की न सिर्फ दशा बदलेंगे बल्कि कई बडे क्रांतिकारी बदलाव भी लायेंगे।
