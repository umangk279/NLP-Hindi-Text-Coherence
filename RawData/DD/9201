ओडिशा में होने वाले 14वें पुरुष हॉकी विश्व कप की सभी तैयारियां पूरी। भुवनेश्वर में आयोजित होगा उद्घाटन समारोह आज। टूर्नामेंट में 16 देशों के खिलाड़ी होंगे शामिल। 
ओडिशा में आज से हॉकी विश्वकप का आगाज़ होगा। विश्वकप का उद्घाटन समारोह भुवनेश्वर में आयोजित होगा। 28 नवंबर से 16 दिसंबर के बीच होने वाले विश्व कप के लिए अधिकतर टीमें पहुंच चुकी हैं। इस प्रतियोगिता में 16 देशों की टीमें हिस्सा लेंगी।  कलिंग स्टेडियम में उद्घाटन समारोह आयोजित किया जाएगा, जिसमें कई बॉलिवुड कलाकार शामिल होंगे। ओडिशा सरकार ने उद्घाटन समारोह के लिए आज  स्कूलों और शैक्षणिक संस्थानों में अवकाश की घोषणा की है। कल से मुकाबलों की शुरुआत होगी औऱ भारत अपने पहले और दिन के दूसरे मुकाबले में दक्षिण अफ्रीका के साथ भिडेगा।
