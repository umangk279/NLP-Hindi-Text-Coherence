कल गांधीनगर स्थित अक्षरधाम मंदिर की स्थापना के रजत जयन्ती समारोह में हिस्सा लेने पीएम मोदी पहुंचे, वहां उन्होंने मयूर द्वार का उद्घाटन किया और नीलकंठ अभिषेक में हिस्सा लिया, इसके साथ ही पीएम ने स्वामीनारायण संप्रदाय के योगदान को किया याद 
 अक्षरधाम मंदिर की स्थापना के 25 साल पूरे होने के मौके पर आयोजित रजत जयन्ती समारोह में शामिल होने पीएम मोदी कल शाम गांधीनगर पहुंचे, पीएम मोदी ने स्वामीनारयण संम्प्रदाय के साथ अपने अनुभवों को साझा किया तो सम्प्रदाय के अनुयायिओं के सामाजिक कार्यो की सराहना की।
 आस्था,समर्पण और संस्कृति की अनमोल विरासत माने जाने वाला ये मंदिर 30 अक्टूबर 1992 में गांधीनगर में बनकर तैयार हुआ था। तब से ये मंदिर भक्तों की आस्था का केंद्र बना हुआ है। संस्थान में केवल सेवा भाव बल्कि देश प्रेम से ओतप्रोत चीजें और कार्यक्रम हमेशा से ही होते रहे हैं। इस मौके पर  मंदिर की 25 साल की यात्रा पर तैयार 15 मिनट के भव्य ध्वनि एवं प्रकाश  शो 'अक्षरधाम सनातनम' दिखाया गया जिसे देखकर पीएम मोदी समेत वहां मौजूद हर शख्स अभिभूत हो गया।   
इस मौके पर कार्यक्रम को संबोधित करते हुए पीएम मोदी ने मंदिर और स्वामी नारायण संप्रदाय से अपने पुराने रिश्तों को याद किया ।
