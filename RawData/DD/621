राष्‍ट्रपति रामनाथ कोविंद, उपराष्‍ट्रपति एम. वेंकैया नायडू, प्रधानमंत्री नरेन्‍द्र मोदी और रक्षा मंत्री राजनाथ सिंह सहित अनेक वरिष्‍ठ नेताओं ने नई दिल्‍ली स्थिति पूर्व प्रधानमंत्री अटल बिहारी वाजपेयी की समाधि सदैव अटल पर जाकर उन्‍हें श्रद्धांजलि दी। वाजपेयी जी की दूसरी पुण्‍यतिथि पर इन नेताओं ने उन्‍हें श्रद्धासुमन अर्पित किए। 
राष्‍ट्रपति ने आज नई दिल्‍ली में पूर्व प्रधानमंत्री अटल बिहारी वाजपेयी की दूसरी पुण्‍यतिथि पर उनके चित्र का अनावरण किया। भारतीय सांस्‍कृतिक संबंध परिषद के मुख्‍यालय पर आयोजित इस कार्यक्रम में श्री कोविंद ने कहा कि अटल बिहारी वाजपेयी ने भारत को विश्‍व के सामने एक नई शक्ति के रूप में स्‍थापित किया। राष्‍ट्रपति ने कहा कि वाजपेयी जी सभी देशों, विशेषकर पडोसी देशों के साथ अच्‍छे संबंध बनाने पर हमेशा जोर देते थे। उन्‍होंने वाजपेयी जी के उस कथन को दोहराया कि 
केन्द्रीय सूचना और प्रसारण मंत्री प्रकाश जावड़ेकर ने आज पूर्व प्रधानमंत्री अटल बिहारी वाजपेयी को उनकी दूसरी पुण्यतिथि पर श्रद्धांजलि अर्पित की है। उन्होंने कहा कि अटल जी आने वाले वर्षों में सबके प्रेरणा का स्रोत बने रहेंगे। श्री जावड़ेकर ने यह भी कहा कि पूर्व प्रधानमंत्री भारत रत्न अटल बिहारी वाजपेयी के ओजस्वी व्यक्तित्व ने मजबूत भारत और सुदृढ़ पार्टी की स्थापना का निर्माण करने में अपना योगदान दिया।
