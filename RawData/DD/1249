प्रधानमंत्री नरेंद्र मोदी आज शाम 4 बजे देश को संबोधित करेंगे. उनका ये संबोधन ऐसे समय में हो रहा है जब पूर्वी लद्दाख की गलवान घाटी में 15 जून को 20 भारतीय सैनिक शहीद हुए और उसके बाद भारत और चीन के बीच तनाव चरम पर है. 
इससे पहले प्रधानमंत्री अपने मन की बात कार्यक्रम में कह चुके हैं कि भारत ने लद्दाख में अपनी ज़मीन पर बुरी नज़र डालने वालों को मुंहतोड़ जवाब दिया है. बहरहाल आज उनका संबोधन ऐसे समय भी हो रहा है, जब देश कोविड-19 महामारी और अनलॉक-2 में प्रवेश करने जा रहा है, जिसके लिए केंद्रीय गृह मंत्रालय ने कल रात दिशा-निर्देश भी जारी किए.
इससे पहले प्रधानमंत्री देश को पांच बार संबोधित कर चुके हैं. पिछली बार उन्होंने देश की अर्थव्यवस्था को मज़बूती देने के लिए 20 लाख करोड़ रुपये के आर्थिक पैकेज की घोषणा की थी.  
