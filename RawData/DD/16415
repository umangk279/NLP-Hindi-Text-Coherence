शिव कपूर ने चार लाख डॉलर के सातवें पैनासोनिक ओपन गोल्फ टूर्नामेंट में भारतीयों का दबदबा कायम रखते हुए रविवार को दिल्ली गोल्फ क्लब में खिताब जीत लिया। ये भारतीय जमीन पर उनका पहला एशियन टूर खिताब है। 
 शिव ने शनिवार को तीसरे राउंड में 18वें और अंतिम होल पर 25 फुट की दूरी से ईगल खेलकर संयुक्त बढ़त हासिल की थी और इस प्रदर्शन को उन्होंने रविवार को अंतिम राउंड में जारी रखते हुए तीन शॉट के अंतर से अपने घरेलू दिल्ली गोल्फ क्लब में पहला खिताब जीत लिया।
