स्विटजरलैंड के दौरे पर गए राष्ट्रपति  रामनाथ कोविंद ने वहां की संसद  को संबोधित करते हुए कहा कि दोनों देशों के बीच कर मामलों पर सूचनाओं का पहला आदान-प्रदान खुशी की बात है। उन्होंने आतंकवाद और मनी लांड्रिग के मसले पर सहयोग की उम्मीद जताई। 
आइसलैंड की यात्रा के बाद राष्ट्रपति रामनाथ कोविंद स्विटजरलैंड पहुंच गये है जहां उन्होने कई कार्यक्रमों में हिस्सा लिया और भारत में हो रहे विकास और बदलावो को बताया। राष्ट्रपति कोविंद ने प्रतिनिधिमंडल स्तर की वार्ता में हिस्सा लिया और दोनों देशों के बीच कई समझौतों पर हस्ताक्षर भी हुए।
तीन देशों की यात्रा के दूसरे चरण में स्विटजरलैंड गए राष्ट्रपति राम नाथ कोविंद का औपचारिक स्वागत किया गया। इस अवसर पर उन्हें गार्ड ऑफ ऑनर दिया गया। इसके बाद राष्ट्रपति कोविंद ने स्विटजरलैंड की संसद फेडरल काउंसिल ऑफ स्विटजरलैंड को संबोधित करते हुए कहा कि भारत ने 2025 तक 5 ट्रिलियन की अर्थव्यवस्था बनने का लक्ष्य रखा है जिसमें दोनों देशों के बीच कई क्षेत्रों में साझेदारी की संभावना है। साथ ही उन्होंने कहा कि दोनों देश खास तौर पर विज्ञान और नवाचार में अच्छी भागीदारी कर सकते हैं। इस मौके पर उनहोनें  दोनो के संबंधो को नए युग की साझेदारी बताया।
इस मौके पर राष्ट्रपति ने खुशी जताई कि आने वाले हफ्तों में भारत स्वीटरजरलैड के बीच कर मामलों पर सूचनाओं का पहला स्वचालित आदान-प्रदान
वैश्विक आतंकवाद को बड़ी चिंता बताते हुए राष्ट्रपति कोविंद ने कहा कि भारत कई दशकों से राज्य समर्थित आतंकवाद से पीड़ित रहा है और भारत को उम्मीद है कि विश्व स्तर पर इस बुराई से मुकाबले में स्विटजरलैंड उसका साथ देगा।
बाद में राष्ट्रपति कोविंद ने प्रतिनिधिमंडल स्तर की वार्ता में हिस्सा लिया और दोनों देशों के बीच कई समझौतों पर हस्ताक्षर हुए। गौरतलब है कि महात्मा गांधी ने 1931 में स्विटजरलैंड के वेलेंअफ का दौरा किया था।  महात्मा गांधी की150 वी जयंती के वर्ष में स्विटजरलैंड की अपनी यात्रा में राष्ट्रपति शनिवार को वेलेंअफ में महात्मा गांधी की प्रतिमा का अनावरण करेंगें।
