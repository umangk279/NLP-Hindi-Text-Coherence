आईएनएक्स मीडिया भ्रष्टाचार मामले में सीबीआई और न्यायिक हिरासत में आठ सप्ताह बिता चुके पूर्व वित्त मंत्री पी चिदंबरम की मुसीबते कम होती नही दिख रहीं। प्रवर्तन निदेशालय ने एक संबंधित धनशोधन मामले में कांग्रेस नेता पी. चिदंबरम को गिरफ्तार कर लिया। गिरफ्तारी से पहले ईडी के अधिकारी तिहाड़ जेल पहुंचे और वहां चिदंबरम से करीब 2 घंटे तक पूछताछ की। 
पूर्व वित्त मंत्री पी चिदंबरम की मुश्किलें कम होती दिखाई नहीं दे रही है। प्रवर्तन निदेशालय यानी ईडी ने बुधवार को कांग्रेस नेता पी. चिदंबरम को गिरफ्तार कर लिया। गिरफ्तारी से पहले ईडी के अधिकारी तिहाड़ जेल पहुंचे और वहां चिदंबरम से करीब 2 घंटे तक पूछताछ की। दोपहर बाद, ईडी दिल्ली के राऊज़ एवेन्यु कोर्ट पहुंचा, जहां चिदम्बरम का प्रोडक्शन वॉरेन्ट जारी किया गया। साथ अब, जेल प्रशासन चिदम्बरम को गुरुवार दोपहर 3 बजे कोर्ट में पेश करेगा।
इससे पहले मंगलवार को ही विशेष अदालत ने ईडी के तीन अधिकारियों को आईएनएक्स मीडिया भ्रष्टाचार मामले में चिदंबरम से पूछताछ की इजाजत दी थी। साथी ही अदालत ने कहा था कि अगर जरूरी हुआ तो एजेंसी पूछताछ के बाद चिदंबरम को गिरफ्तार कर सकती है। चिदंबरम सीबीआई की ओर से दर्ज आईएनएक्स मीडिया भ्रष्टाचार मामले में 17 अटूक्बर तक जेल में हैं। 
2017 में आई.एन.एक्‍स मीडिया समूह के लिए विदेशी निवेश संवर्धन बोर्ड की ग्रांट मंजूरी में कथित अनियमितताओं की जांच के लिए धनशोधन रोधी अधिनियम के तहत निदेशालय ने आपराधिक मामला दर्ज कराया था। आई.एन.एक्‍स. मीडिया समूह को 2007-08 में विदेशी निवेश संवर्धन बोर्ड की मंजूरी मिली थी। उस समय चिदंबरम केंद्र में वित्तमंत्री थे। इंद्राणी मुखर्जी और पीटर मुखर्जी द्वारा प्रमोटेड आईएनएक्स मीडिया को विदेशी निवेश के लिए मिली मंजूरी से संबंधित निर्णय प्रक्रिया का हिस्सा थे।
कहा ये भी जा रहा है कि सीबीआई आईएनएक्स मीडिया धन शोधन मामले में आरोप-पत्र दायर करने को तैयार है और इसमें वह पूर्व वित्त मंत्री पी. चिदंबरम और उनके बेटे कार्ति को नामजद कर सकती है।
चिदंबरम को सीबीआई ने 21 अगस्त को गिरफ्तार किया था और वह भ्रष्टाचार के मामले में तिहाड़ जेल में न्यायिक हिरासत में बंद हैं।
