प्रधानमंत्री ने विंग कमांडर अभिनंदन के साहस को किया सलाम, कहा- अब डिक्शनरी में बदल जाएगा अभिनंदन का अर्थ। देश के जांबाज़ विंग कमांडर अभिनंदन वर्तमान की पाकिस्तान से सुरक्षित वापसी पर पूरे देश ने मनाया जश्न। रक्षा मंत्री ने की विंग कमांडर से मुलाकात।  
 
पाकिस्तान के F-16 लड़ाकू विमान मार गिराने के बाद भारत लौटे विंग कमांडर अभिनंदन के साहस को हर कोई सलाम कर रहा है। इससे पहले प्रधानमंत्री नरेंद्र मोदी ने यहां तक कह दिया कि उनकी बहादुरी से अब डिक्शनरी में अभिनंदन के मायने बदल जाएंगे। रक्षा मंत्री निर्मला सीतारमण ने आर्मी अस्पताल में विंग कमांडर अभिनंदन से मुलाकात की और उनका हालचाल पूछा. पीएम ने दिल्ली में आयोजित एक समारोह में कहा कि भारत में वो ताकत है जो डिक्शनरी के शब्दों का अर्थ बदल दे. अभिनन्दन ने दिन में अपने परिवार से भी मुलाकात की।
देश के जाबांज पायलट और मां भारती के वीर सपूत, विंग कमांडर अभिनंदन शुक्रवार रात पाकिस्‍तान से अपने मुल्क भारत वापस लौट आए।  अभिनंदन.. अभिनंदन.. पूरा देश एक साथ बोल पड़ा. जब वीरता, शौर्य और साहस के प्रतीक विंग कमांडर अभिनंद वर्धमान वतन वापस लौटे। पूरा देश उनकी सकुशल वापसी के लिए हाथ उठाए हुए था. वाघा बार्डर उनके स्वागत और दीदार के लिए बेताब था। इंतज़ार की घड़ियां पर भीड़ का उत्साह भारी पड़ रहा. क्योंकि उसे इंतज़ार था अपने गौरव, सम्मान और आन बान की वापसी की और करीब सवा नौ बजे देशवासियों का ये इंतज़ार खत्म हुआ। प्रधानमंत्री नरेन्द्र मोदी ने ट्वीट कर उनका स्वागत किया। पीएम ने कहा कि राष्ट्र को आपके अनुकरणीय साहस पर गर्व है। हमारे सशस्त्र बल 130 करोड़  भारतीयों के लिए प्रेरणा हैं।  
उनकी स्वदेश वापसी की खुशी का नज़ारा देश भर में देखने लायक था। विंग कमांडर अभिनंदन को बाद में विमान से राजधानी दिल्ली लाया गया, जहां लोगों ने पालम हवाई अड्डे पर उनका शानदार स्वागत किया। देश के हर आमो-खास ने उनकी सुरक्षित वापसी पर जश्न मनाया । प्रधानमंत्री नरेंद्र मोदी ने कहा कि राष्ट्र को जांबाज पायलट के अनुकरणीय साहस पर गर्व है।  अभिनंदन के सकुशल वापसी की खबर मिलते है पूरा देश जश्न में डूब गया। 
अभिनंदन भारत वो जाबांज सैनिक हैं जिन्होंने भारत के सैन्य प्रतिष्ठानों को निशाने बनाने आए न सिर्फ पाकिस्तानी विमानों को सफ़लतापूर्वक खदेड़ा बल्कि युद्धक विमान एफ-16 को धूल भी चटा दी। इस कार्रवाई के दौरान विंग कमांडर का विमान दुर्घटनाग्रस्त हुआ और वे पाकिस्तान की सीमा में पहुंच गए। 
भारत ने उनकी सफलतापूर्वक वापसी के लिए पाकिस्तान पर कूटनीतिक और रणनीतिक दबाव बनाया। इसके नतीजे में पाकिस्तान को झुकना पड़ा और उनकी वापसी का एलान करना पड़ा। इस दौरान सिर्फ दुनिया न सिर्फ भारतीय रणबांकुरों के पराक्रम की गवाह बनी बल्कि पूरा देश अपने निगहबानों के फौलादी इरादों के साथ एकजुट होकर खड़ा रहा। 
