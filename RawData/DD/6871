उत्‍तराखंड में नंदा देवी ईस्ट की चोटी पर चढ़ाई करने गए 12 पर्वतारोहियों में से चार पर्वतारोहियों को रविवार को सुरक्षित निकाल लिया गया है ये सभी लोग नंदा देवी चोटी पर चढाई के दौरान फंस गये थे। 
उत्‍तराखंड में नंदा देवी चोटी पर चढाई के दौरान बीच रास्‍ते में फंसे ब्रिटेन के चार पर्वतारोहियों को पिथौरागढ़ जिले से सुरक्षित निकाल लिया गया है जिला मजिस्‍ट्रेट विजय जोगदांडे ने बताया कि इन चारों पर्वतारोहियों को आधार शिविर से 21 किलोमीटर दूर पाया गया था। उन्‍होंने बताया कि आठ अन्‍य लापता पर्वतारोहियों को बचाने के लिए तलाशी अभियान चलाया गया है ।
लापता लोगों में भारत के अलावा आस्‍ट्रेलिया, ब्रिटेन और अमेरिका के पर्वतारोही शामिल हैं। पर्वतारोहियों के आधार शिविर में वापस नहीं लौटने के बाद शनिवार को उनकी खोजबीन का अभियान शुरू किया गया था।
