हिमाचल में जयराम ठाकुर ने 11 मंत्रियों सहित ली मुख्यमंत्री पद की शपथ, प्रधानमंत्री नरेंद्र मोदी, भाजपा अध्यक्ष अमित शाह और भाजपा शासित राज्यों के मुख्यमंत्री समारोह में हुए शामिल 
हिमाचल में जयराम ठाकुर ने मुख्यमंत्री पद की शपथ ली। शिमला के ऐतिहासिक रिज मैदान में आयोजित शपथ ग्रहण समारोह में प्रधानमंत्री नरेंद्र मोदी सहित भाजपा अध्यक्ष अमित शाह,गृह मंत्री राजनाथ सिंह, रक्षा मंत्री निर्मला सीतारमण,स्वास्थ्य मंत्री जे पी नड्डा,लालकृष्ण आडवाणी और कई केंद्रीय मंत्री,भाजपा शासित राज्यों के मुख्यमंत्री मौजूद रहे। हिमाचल विधानसभा चुनावों में भाजपा ने 68 विधानसभा सीटों में से 44 सीटों पर जीत दर्ज कर कांग्रेस को सत्ता से बाहर किया। 
प्रधानमंत्री के प्रस्तावित कार्यक्रम को देखते हुए पहले ही सुरक्षा का खाका तैयार किया गया था। करीब एक हजार पुलिस कर्मियों को शपथ ग्रहण समारोह के दौरान तैनात किया थे।  राज्य विधानसभा चुनावों में मिली भारी जीत के बाद जयराम ठाकुर को रविवार को बीजेपी विधाaयक दल का नेता चुना गया था । बीजेपी ने प्रेम कुमार धूमल को सीएम प्रोजेक्ट किया था, लेकिन वह चुनाव हार गए जिसके बाद पार्टी में ठाकुर के नाम पर सहमति बनी है ।  लगातार 20 साल से विधायक   जयराम ठाकुर मंडी जिले की सिराज सीट का प्रतिनिधित्व करते हैं । शपथ लेने से पहले ही जयराम ठाकुर एक्शन मोड में हैं । उन्होंने साफ कहा है कि राज्य का विकास उनकी सरकार की मुख्य प्राथमिकता  होगी । 
