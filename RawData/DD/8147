पीएम नरेंद्र मोदी स्मार्ट इंडिया हैकाथन में देशभर में 2 लाख से अधिक प्रतिभागियों को विडियो कॉन्फ्रेंस के जरिए किया संबोधित,  कहा हैकाथन ने नवाचार और बाजार के बीच सेतु का किया है काम, पीएम ने कहा नवाचार और स्टार्टअप से हो रहा है नए भारत का निर्माण 
प्रधानमंत्री नरेंद्र मोदी ने शनिवार को स्मार्ट इंडिया हैकाथन के प्रतिभागियों से विडियो कॉन्फ्रेंस के जरिए संवाद किया। इस दौरान पीएम मोदी ने कहा कि हमारी अर्थव्यवस्था एक नए ट्रैक पर दौड़ रही है। जिस न्यू इंडिया के निर्माण में हम जुटे हैं, वो इनोवेशन और स्टार्टअप्स के मामले में अपना झंडा गाड़ रहा है।
पीएम मोदी ने कहा कि अब तक के दो हैकाथॉन में अनेकों आइडियाज निकले हैं. 2017 में जब से यह अभियान हमने शुरू किया है। तब से लगातार इसका विस्तार होता रहा है। मैं कह सकता हूं कि हमारे प्रयास सही हैं और हम सही दिशा में आगे बढ़ रहे हैं। सभी एक ऐसे तकनीकी समाधान के बारे में सोच सकते हैं जहां स्कूल से घर और घर से स्कूल तक बच्चों की निगरानी के लिए इंटीग्रेटेड सिस्टम के बारे में सोच सकते हैं।
