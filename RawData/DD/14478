अमेरिकी राष्ट्रपति डोनाल्ड ट्रंप ने कहा, सीरिया में असद सरकार के खिलाफ कार्रवाई पर होगा जल्द फैसला। उन्होंने कहा हमारी टीम कथित रासायनिक हमले को बहुत गंभीरता से ले रही है। वहीं ब्रिटिश सरकार सीरिया में हुए कथित रासायनिक हथियारों के हमले के खिलाफ कार्रवाई करने पर हुआ सहमत। 
अमेरिकी राष्ट्रपति डोनाल्ड ट्रंप सीरिया के संबंध में सभी विकल्पों पर विचार कर रहे हैं और सैन्य प्रतिक्रिया के बारे में अभी तक कोई अंतिम फैसला नहीं लिया गया है। व्हाइट हाउस ने आज यह कहा। ट्रंप ने हाल में हुए रासायनिक हमले के लिए सीरियाई शासन और रूस को जिम्मेदार ठहराया है। 
व्हाइट हाउस की प्रेस सचिव सारा सैंडर्स ने नियमित संवाददाता सम्मेलन में संवाददाताओं से कहा , ‘‘ सभी विकल्पों पर विचार किया जा रहा है और कोई भी अंतिम फैसला नहीं लिया गया है। फैसला होने पर आपको सूचित किया जाएगा। ’’ 
रूसी सेना के एक अधिकारी ने आरोप लगाया है कि हमला सीरिया में विद्रोहियों की व्हाइट हेलमेट ब्रिगेड ने किया है। इस बारे में सारा ने कहा कि खुफिया अधिकारियों ने अलग ही तस्वीर सामने रखी है और राष्ट्रपति रसायनिक हथियार हमले के लिए सीरिया और रूस को जिम्मेदार ठहराते हैं। दमिश्क के उपनगर दोउमा में रासायनिक हमले की चपेट में आकर महिलाओं और बच्चों समेत बड़ी संख्या में सीरिया के नागरिक मारे गए। इस हमले के लिए ट्रंप ने असद शासन को जिम्मेदार ठहराया है। 
सारा ने कहा , ‘‘ हमारा यही कहना है कि हमारे पास कई विकल्प हैं और हम उन सभी पर विचार कर रहे हैं। अंतिम फैसला अभी नहीं लिया गया है। हालांकि अभी अंतिम फैसला नहीं लिया गया है।राष्ट्रपति ने कोई टाइमटेबल नहीं बनाया है।
