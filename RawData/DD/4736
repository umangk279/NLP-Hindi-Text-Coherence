जम्मू-कश्मीर और लद्दाख में ब्लॉक डेवलपमेंट काउंसिल (बीडीसी) के चेयरपर्सन पद के लिए मतदान में पंचों और सरपंचों ने बढ़ चढ़कर हिस्सा लिया। तमाम गहमागहमी के बीच इस चुनाव को लेकर जम्मू संभाग और आसपास के इलाके के लोगों में काफी उत्साह देखने को मिला। 
चुनाव विभाग और जिला उपायुक्तों ने निष्पक्ष मतदान के लिए सुरक्षा व्यवस्था के अलावा बैलेट बॉक्स और पोलिंग स्टाफ को मतदान केंद्रों तक पहुंचाने सहित सभी इंतजाम बुधवार को ही पूरे इतंज़ाम कर लिए थे। 310 बीडीसी में से 27 ब्लॉकों में निर्विरोध निर्वाचन पहले ही हो चुका था। सभी ब्लॉकों में एक-एक मतदान केंद्र बनाया गया। हर पोलिंग स्टाफ पर एक पीठासीन अधिकारी और दो पोलिंग स्टाफ कर्मी सहित तीन पोलिंग स्टाफ के कर्मचारी रहें। वहीं प्रत्येक मतदान केंद्र में दो बैलेट बॉक्स रहें।
मतदान को पारदर्शी तरीके से करवाने के लिए पर्यवेक्षकों की तैनाती भी की गई। निर्वाचित पंचों और सरपंचों ने मतदान किया। करीब 26,000 मतदाताओं में से 18000 के करीब पुरुष और 8000 के करीब महिला मतदाताऔ ने मतदान किया। राज्य में बीडीसी चुनाव पहली बार करवाए गए। अनुच्छेद 370 हटाए जाने के बाद बीडीसी चुनाव कराने की घोषणा की गई थी।बीडीसी चुनाव में 1065 उम्मीदवारों ने अपनी किस्मत आज़माई। इनमें कश्मीर के कुपवाड़ा जिले में सबसे ज्यादा 101 उम्मीदवार, वहीं दक्षिण कश्मीर के शोपियां के चार उम्मीदवार बारामुला में 90, जम्मू में 82, राजोरी में 76, डोडा में 74, कठुआ में 72, उधमपुर और बडगाम में 58-58, किश्तवाड़ में 44, रामबन में 43, रियासी में 39, कारगिल में 38 और लेह में 36 प्रत्याशी  रहे कुल 98.3 प्रतिशत मतदान हुआ। श्रीनगर में सबसे ज्यादा 100 प्रतिशत मतदान हुआ।
