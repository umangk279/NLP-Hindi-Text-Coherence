कर्नाटक के पूर्व मुख्यमंत्री सिद्धारमैया के एक महिला के साथ कथित बदसलूकी मामले में राष्ट्रीय महिला आयोग ने स्वत: संज्ञान लिया. महिला आयोग ने कहा है कि वो कर्नाटक पुलिस से कहेगी कि वो उचित कदम उठाए. 
गौरतलब है कि सोमवार दिन में उस समय विवाद खड़ा हो गया जब मैसूर में एक कार्यक्रम के दौरान सिद्धारमैया की एक महिला कार्यकर्ता से कहासुनी हो गई और उन्होंने महिला से माइक छीन लिया और इस दौरान उसका दुपट्टा भी गिर गया.
भारतीय जनता पार्टी ने इस घटना की कड़े शब्दों में निंदा की है. प्रकाश जावडेकर ने कांग्रेस अध्यक्ष राहुल गांधी से मांग की है कि वो सिद्धारमैया को बर्खास्त करें.
