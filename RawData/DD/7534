अंध्रप्रदेश से अलग होकर राज्य होने के बाद पहली बार विधान सभा चुनाव हुआ। मुद्दे और जन अकांशाओ को कौन पूरा करेगा, इसका आदेश जनता ने इवीएम मशीनों में कैद कर दिया। लोकसभा की 91 सीटों के साथ ही देश की चार राज्यों की विधानसभाओं के लिए भी वोट डाले गए। आंध्र प्रदेश, सिक्किम, अरुणाचल प्रदेश और ओडिशा विधानसभा के लिए मतदाताओं ने काफी उत्साह से वोट डाले।  
गुरुवार को आंध्र प्रदेश विधानसभा की सभी 175 सीटों, सिक्किम विधानसभा की सभी 32 सीटों और अरुणाचल प्रदेश विधानसभा की 57 सीटों के लिए वोट डाले गए। साथ ही ओडिशा विधानसभा की 28 सीटों के लिए भी मतदान हुआ।  
आंध्रप्रदेश की बात करें तो राज्य बंटवारे के बाद राज्य में गुरुवार को  दूसरी बार विधानसभा की 175 सीटों पर वोट डाले गए। मतदान सुबह सात बजे शुरू हो गया।  कई स्थानों पर ईवीएम में तकनीकी खराबी के चलते मतदान प्रक्रिया में कुछ देरी भी हुई। तकनीकी टीम ने मौके पर पहुंच समस्या का समाधान कर मतदान शुरू कराया।
वहीं अरुणाचल प्रदेश में विधानसभा की 57 सीटों के लिए जमकर मतदान हुआ। कड़ी सुरक्षा के बीच आज सुबह सात बजे मतदान प्रारंभ हुआ और मतदान केंद्रों पर मतदाताओं की कतारें देखी गई। उग्रवाद प्रभावित तिराप, चांगलांग और लोंगडिंग जिलों में अधिकतम सुरक्षा कर्मचारियों को तैनात किया गया।
वहीं सिक्किम विधानसभा की 32 सीटों के लिए गुरुवार सुबह सात बजे से मतदान शुरु हुआ। विधानसभा के लिए आज एक ही चरण में मतदान हुआ। राज्य में कहीं से किसी अप्रिय घटना की सूचना नहीं है।
आंध्र प्रदेश, सिक्किम अरुणाचल प्रदेश  में विधानसभा के चुनाव पूरे हो गए हैं जबकि ओडीशा में तीन और चरणों में मतदान होना है। आंध्र में टीडीपी तो अरुणचल में बीजेपी की अगुवाई वाली सरकार है। ओडीशा में बीजेडी की सरकार है तो सिक्किम में पवन चामलिंग की अगुवाई में एसडीएफ की सरकार है। इन सबके नतीजे 23 मई को ही आएंगे।
