प्रधानमंत्री नरेंद्र मोदी ने सोमवार को सौभाग्य योजना की शुरुआत की। इसका मकसद हर घर तक बिजली मुहैया कराना है। दरअसल बिजली की सुविधा आख़िरी आदमी तक पहुंचाने के लिए सरकार प्रतिबद्ध है और कुछ ऐसा ही सपना था पंडित दीनदयाल उपाध्याय का भी। उनका मूल सिद्धांत ही था अन्तोदय, समाज के आख़िरी पायदान पर खड़े व्यक्ति का उत्थान। यही वजह है कि देश में अलग-अलग इलाक़ों में बिजली से दूर रहे गांवों-घरों का विद्युतीकरण करने पर सरकार का ज़ोर है। सौभाग्य के ज़रिए वंचित सभी गांव और शहरी घरों तक बिजली पहुंचाने में और भी तेज़ी आएगी। 
 प्रधानमंत्री नरेन्‍द्र मोदी ने कल मार्च 2019 तक बिना बिजली वाले सभी घरों को बिजली उपलब्‍ध कराने के लिए प्रधानमंत्री सहज बिजली हर घर योजना की शुरूआत की। इस योजना का नाम सौभाग्‍य रखा गया है और इसके अंतर्गत ट्रॉसफॉर्मर, मीटर और बिजली के तार जैसे उपकरणों पर छूट दी जाएगी। "सौभाग्य" के ज़रिए बिहार, म.प्र.,राजस्थान, जम्मू कश्मीर, उत्तर पूर्व के राज्य, उत्तर प्रदेश, झारखंड और ओडिशा जैसे राज्यों में बिजली उपल्बध कराना प्राथमिकता होगी।
वंचित,शोषित और ग़रीब का कल्याण हो नीतियां देश में कुछ ऐसी हों। पं. दीन दयाल उपाध्याय एक युगदृष्टा और उनके पूरे सिद्धान्त में  वंचित व्यक्ति के कल्याण का उद्धेश्य ही रहा। 25 सितम्बर दीन दयाल का जन्मदिन और इस पूरे साल राष्ट्र ने उनकी जन्मशती मनाई। ग़रीबों,शोषितों के उत्थान में समर्पित पं. दीन दयाल की जन्मशती पर प्रधानमंत्री नरेन्द्र मोदी ने दिल्ली में एक ऐसी योजना शुरू की है "सौभाग्य" यानि प्रधानमंत्री सहज बिजली हर घर योजना
‘सौभाग्य’ के ज़रिए बिहार, मध्य प्रदेश, राजस्थान, जम्मू-कश्मीर, उत्तर-पूर्व के राज्य, उत्तर प्रदेश, झारखंड के साथ ओडिशा जैसे राज्यों में बिजली उपलब्ध कराना प्राथमिकता होगी। जिन राज्यों में कुछ ऐसे भी इलाक़े हैं जहां बिजली के तार पहुंचना मुश्किल है और कुछ दुर्गम इलाक़ों में हैं ऐसे घरों तक बिजली सौर ऊर्जा के ज़रिए पहुंचाने का लक्ष्य रखा गया है।
