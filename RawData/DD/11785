जम्मू कश्मीर में पंचायत चुनावों की तारीखों का ऐलान कर दिया गया है। 17 नवंबर से 9 चरणों में होगा मतदान, पहले चरण के लिए 23 अक्तूबर को जारी होगी अधिसूचना। 
जम्मू कश्मीर में पंचायत चुनाव नौ चरणों में आयोजित किए जाएंगे और पहले चरण का मतदान 17 नवंबर को होगा। राज्य के मुख्य चुनाव अधिकारी शलीन काबरा ने ये जानकारी देते हुए बाताया कि पहले चरण के लिए 23 अक्तूबर को अधिसूचना जारी होगी। ये चुनाव गैर दलीय आधार पर होंगे। मतदान 17, 20, 24, 27 और 29 नवंबर,  1, 4, 8 और 11 दिसंबर को होंगे। मतदान का समय सुबह आठ बजे से दोपहर दो बजे तक होगा। मतों की गिनती उसी दिन या मतदान के अगले दिन होगी।
