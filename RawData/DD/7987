यूएनएचआरसी के 40 वें सत्र में भारत ने पाकिस्तान को बेनकाब किया। 
संयुक्त राष्ट्र मानवाधिकार परिषद के 40वें सत्र में भारत ने कल पाकिस्तान को फिर बेनकाब किया। प्रतिबंधित जैश ए मोहम्मद के सरगना मसूद अजहर के खिलाफ यूएनएससी में प्रस्ताव पेश होने से पहले भारत ने जवाब देने के अधिकार के तहत कहा कि पाकिस्तान अब भी आतंकवाद का समर्थन कर रहा है।
सत्र में पाकिस्तान की किरकिरी करते हुए भारत ने कहा कि वह दुनिया में जम्मू-कश्मीर को लेकर भी झूठ फैला रहा है। भारत ने दुर्भावनापूर्ण प्रचार करने के पाकिस्तान के प्रयासों  पर अफसोस जताया। भारत ने जोर देकर कहा, वह एक धर्मनिर्पेक्ष राष्ट्र है जहां अल्पसंख्यकों को बराबर के अधिकार हैं वहीं पाकिस्तान में अल्पसंख्यकों पर हर तरह से जुल्म ढाए जाते हैं।   
 
