प्रधानमंत्री नरेंद्र मोदी ने न्यूयार्क में कैरेबियन नेताओं के साथ इंडिया-कैरिकॉम की बैठक में हिस्सा लिया. 15 कैरेबियाई देशों के नेताओं ने इस बैठक में भाग लिया, जिसकी मेजबानी भारत ने की. 
बैठक की शुरुआत में प्रधानमंत्री नरेंद्र मोदी ने अपने संबोधन में भारत-कैरिकॉम बैठक में हिस्सा लेने के उनके निमंत्रण को स्वीकार करने के लिए कैरिकॉम नेताओं का आभार व्यक्त किया.
प्रधानमंत्री ने कहा कि वर्तमान में भारत और कैरिकॉम राष्ट्र, जलवायु परिवर्तन और सामाजिक आर्थिक मुद्दों जैसे गरीबी उन्मूलन जैसी चुनौतियों का सामना कर रहे हैं. प्रधानमंत्री ने अतीत के अनुभवों, वर्तमान की आवश्यकताओं और भविष्य की आकांक्षाओं के साथ इन चुनौतियों से निपटने के लिए ध्यान देने की आवश्यकताओं को रेखांकित किया.
