पटना, पश्चिम बंगाल, असम समेत देश के कई हिस्सों में नागरिकता संशोधन कानून के समर्थन में शांति मार्च निकला । कानून मंत्री रविशंकर प्रसाद ने कहा कि नागरिकता के मुद्दे पर देश में बेवजह का भ्रम फैलाया जा रहा है। 
CAA के समर्थन में देशभर में चल रहे मार्च के बीच पटना में एक सार्वजनिक सभा को संबोधित करते हुए केन्द्रीय कानून मंत्री रविशंकर प्रसाद ने कहा कि नागरिकता के मुद्दे पर देश में बेवजह का भ्रम फैलाया जा रहा है जबकि नागरिकता संशोधन कानून केवल पाकिस्तान, अफगानिस्तान, बांग्लादेश से आये हिंदू, बौद्ध, सिख, ईसाईयों, जैन और पारसियों के लिए है। 
वहीं पश्चिम बंगाल के चन्द्रपारा में बीजेपी के वरिष्ठ नेता अरुण सिंह ने प्रेस को संबोधित किया। उन्होंने कहा कि नागरिकता संशोधन कानून के समर्थन में हज़ारों लोग बीजेपी के साथ हैं वही विपक्ष की रैलियों में सिर्फ गिनती के लोग आ रहे हैं।
असम के कामरूप में मुख्यमंत्री सर्बानंद सोनोवाल ने नागरिकता कानून के समर्थन में शांति मार्च में हिस्सा लिया। इस मार्च में राज्य के मंत्री हिमंत बिस्वा सरमा भी शामिल हुए।
 
