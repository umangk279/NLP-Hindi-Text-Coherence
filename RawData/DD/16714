प्रसार भारती के अध्यक्ष ए. सूर्यप्रकाश ने कहा है कि पंडित दीनदयाल उपाध्याय मुफ्त शिक्षा, मुफ्त चिकित्सा, सबको भोजन और रोजगार का अधिकार के पक्षधर थे।  
 ए. सूर्यप्रकाश ने कहा कि दीनदयाल उपाध्याय ऐसी कल्याणकारी सामाजिक योजनाओं के समर्थक थे, जो समाज से गरीबी और भुखमरी जैसी समस्याओं को जड़ से ख़त्म कर दे। नई दिल्ली स्थित जवाहरलाल नेहरू विश्वविद्यालय में आयोजित एक व्याख्यानमाला को संबोधित करते हुए उन्होंने कहा कि वर्तमान केंद्र सरकार द्वारा शुरू की गई कई नीतियां दीनदयाल उपाध्याय के विचारों को परिलक्षित करती हैं। उन्होंने साथ ही कहा कि नए भारत के निर्माण के लिए हमें दीनदयाल उपाध्याय के आदर्शों को अपनाना होगा।
