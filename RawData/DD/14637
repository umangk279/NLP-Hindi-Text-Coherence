वित्तीय वर्ष 2018-19 की शुरूआत के साथ ही राज्यों के बीच ई-वे बिल व्यवस्था आज से होगी लागू। देशभर में आज से राज्यों के बीच 50 हजार से अधिक कीमत के माल की आवाजाही के लिए ई-वे बिल दिखाना होगा अनिवार्य। 
देशभर में आज से राज्यों के बीच 50 हजार से अधिक कीमत के माल की आवाजाही के लिए ई-वे बिल व्यवस्था लागू हो जाएगी। जीएसटी के तहत माल को एक स्थान से दूसरे स्थान ले जाने को सुगम बनाने के लिए ई-वे बिल का प्रावधान किया जा रहा है। माना जा रहा है कि इससे कर चोरी रूकेगी और माल की आवाजाही सुगम बनेगी। ई-वे बिल के तहत सामान की ढुलाई के लिए अधिकतम 15 दिन का समय दिया जाएगा। वित्त मंत्रालय ने कहा है कि ई- वे बिल की वैधता अवधि को उस दिन से गिना जायेगा जब जीएसटी फार्म ई-वे बिल-01 के भाग- बी में ट्रांसपोर्टर पहली बार ब्यौरा भरेगा।
