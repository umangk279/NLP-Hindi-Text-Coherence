अमेरिका के पूर्व उपराष्ट्रपति जो बाइडेन ने दक्षिण कैरोलिना प्राइमरी का चुनाव जीत लिया है। जिससे राष्ट्रपति पद के चुनाव में उनके डेमोक्रेटिक पार्टी का उम्मीदवार बनने की मुहिम को बल मिला है।दक्षिण कैरोलिना में बाइडेन ने कुल मतों में से 50 प्रतिशत से अधिक मत अपने नाम किए। 
सीनेटर बर्नी सैंडर्स  17 प्रतिशत मतों के साथ इस प्राइमरी चुनाव में दूसरे स्थान पर रहे।अमेरिका में 2020 में होने वाले राष्ट्रपति पद के चुनाव में पहली प्राइमरी जीत ने बाइडेन की व्हाइट हाउस से जुड़ी महत्वकांक्षाओं को बल दिया है। इससे पहले आयोवा, न्यू हैम्पशायर और नेवादा में हुए प्राइमरी चुनाव में उन्हें हार का सामना करना पड़ा था। न्यू हैम्पशायर और नेवादा में सैंडर्स ने जीत हासिल की थी जबकि आयोवा में सैंडर्स और पीट बटिगीग संयुक्त विजयी रहे थे। अब सभी की निगाहें ‘‘महा मंगलवार’’ पर लगी है जब तीन मार्च को 15 राज्यों में प्राइमरी चुनाव होंगे।
