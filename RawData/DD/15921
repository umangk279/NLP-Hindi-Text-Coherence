केंद्रीय प्रत्यक्ष कर बोर्ड (सीबीडीटी) ने शनिवार को बताया कि मौजूदा वित्त वर्ष (2017-18) के प्रत्यक्ष कर संग्रहण में 14.4 फीसदी की बढ़ोत्तरी हुई है. जारी आंकड़ों के मुताबिक इस दौरान एकत्रित किया गया टैक्स 4.8 लाख करोड़ रुपये है. 
 सकल संग्रह अप्रैल और नवंबर के बीच 10.7 फीसदी से बढ़कर 5.82 लाख करोड़ के स्तर पहुंच चुका है. साल 2017-18 के लिए डायरेक्ट टैक्स कलेक्शन का बजटीय अनुमान 9.8 लाख करोड़ रुपये रखा गया है.
डायरेक्ट टैक्स में कारपोरेट टैक्स और पर्सनल इनकम टैक्स शामिल होता है. इससे माना जा रहा है कि नोटबंदी के एक साल बाद टैक्स कलेक्शन में कमी के अनुमान एक बार फिर निराधार साबित हो गए हैं.
