कांग्रेस के वरिष्ठ नेता मणिशंकर अय्यर की प्रधानमंत्री मोदी पर की गई आपत्तिजनक टिप्पणी को लेकर सभी दलों ने इसकी निंदा की है। 
 सूचना प्रसारण मंत्री स्मृति ईरानी ने भी ट्वीट कर कांग्रेस नेता मणिशंकर अय्यर के बयान की निंदा की है। उन्होंने अपने ट्वीट में कहा कि अखिल भारतीय कांग्रेस समिति के संचार रणनीतिकार मणिशंकर अय्यर की टिप्पणी दर्शाती है कि कांग्रेस माननीय प्रधानमंत्री के बारे में क्या सोचती है। यह शर्मनाक है।  अपने प्रधानमंत्री को अपमानित करना, यह दावा करना कि केवल वो राज करने के लिए पैदा हुए हैं, यह कांग्रेस की नीति हैं। गुजरात के लोग इस अपमान का जवाब 'वंशवाद' की जगह 'विकासवाद' का समर्थन करके देंगे।
