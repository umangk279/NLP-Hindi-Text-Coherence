प्रधानमंत्री नरेंद्र मोदी रविवार, 30 जुलाई को 11 बजे आकाशवाणी और दूरदर्शन के जरिए लोगों से 'मन की बात' कार्यक्रम के जरिए लोदों से अपने विचार साझा करेंगे। इसका प्रसारण आकाशवाणी, दूरदर्शन के सभी केंद्रों से किया जाएगा। 
 मन की बात कार्यक्रम को प्रधानमंत्री कार्यालय, सूचना और प्रसारण मंत्रालय तथा डी डी न्‍यूज के यू-टयूब चैनलों पर भी सुना जा सकेगा। हिन्‍दी प्रसारण के तुरंत बाद आकाशवाणी से क्षेत्रीय भाषाओं में इसका प्रसारण किया जाएगा।  क्षेत्रीय भाषाओं में प्रधानमंत्री का सम्‍बोधन रात आठ बजे से भी सुना जा सकेगा।
प्रधानमंत्री नरेंद्र मोदी ने ट्वीट कर लोगों से 'मन की बात' कार्यक्रम के लिए सुझाव भी मांगे हैं। प्रधानमंत्री ने ट्वीटर के जरिए ये सूचना साझा करते हुए कहा कि इस माह 'मन की बात' कार्यक्रम अगले रविवार को होगा। इसके लिए अपने विचारों को एनएम मोबाइल एप पर साझा करें। कार्यक्रम के लिए आपने सुझाव मायजीओवी ओपन फोरम या फिर अपनी आवाज में रिकॉर्ड कर 1800-11-7800 पर भेज सकते हैं।
