ऑस्ट्रेलिया की विदेश मंत्री जूली बिशप ने पीएम नरेंद्र मोदी से मुलाकात कर द्विपक्षीय संबंधों में प्रगति की दी जानकारी। पीएम ने सोलर एलायंस से जुड़ने पर ऑस्ट्रेलिया का स्वागत किया। 
 ऑस्ट्रेलिया की विदेश मंत्री जूली बिशप दो दिवसीय दौरे पर भारत में हैं। उन्होंने पीएम मोदी से मुलाकात की । पीएम ने इस मौके पर कहा कि दोनों देशों के संबंध हाल के दिनों में काफी प्रगाढ हुए हैं । दोनों नेताओं ने आपसी हितों के क्षेत्रीय और अंतरारष्ट्रीय मसलों पर चर्चा की । पीएम ने आस्ट्रेलिया के अंतराष्ट्रीय सोलर एलायंस में शामिल होने का स्वागत किया ।
इससे पहले विशप ने दिल्ली के हैदराबाद हाउस में विदेश मंत्री सुषमा स्वराज से मुलाकात की। दोनों देशों के बीच ये 11वीं विदेश मंत्रालयी फ्रेमवर्क वार्ता है। ऑस्ट्रेलिया ऐसा 35वां देश है जिसने भारत के साथ सौर गठबंधन से जुड़े समझौते पर हस्ताक्षर किया है। 
