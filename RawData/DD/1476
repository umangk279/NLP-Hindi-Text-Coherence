कर्ट थॉमस की उम्र 64 साल थी। थॉमस के परिवार ने बताया कि उनकी मृत्यु शुक्रवार को हुई है। परिवार के मुताबिक 24 मई को उन्हें एक स्ट्रोक आया और उनके दिमाग की एक नस फट गई। 
विश्व चैंपियनशिप में स्वर्ण पदक जीतने वाले अमेरिका के पहले पुरुष जिम्नास्ट कुर्ट थामस का निधन हो गया है। वह 64 साल के थे। थामस के परिवार ने बताया कि उनका शुक्रवार को निधन हो गया था। उन्हें 24 मई को मस्तिष्काघात हुआ था। तब उनके दिमाग की एक नस फट गयी थी। उनकी पत्नी बैकी थामस ने अंतरराष्ट्रीय जिम्नास्ट पत्रिका से कहा, ‘‘कल मैंने अपना सबसे अच्छा दोस्त और पिछले 24 वर्षों से अपना हमसफर खो दिया। मुझे हमेशा उनकी पत्नी होने पर गर्व रहेगा। ’’
थामस ने 1976 के मांट्रियल ओलंपिक में भाग लेने के बाद 1978 में फ्रांस के स्ट्रासबोर्ग में खेली गयी विश्व चैंपियनशिप में फ्लोर एक्सरसाइज में स्वर्ण पदक जीता था। इस तरह से वह जिम्नास्टिक विश्व चैंपियनशिप में सोने का तमगा जीतने वाले पहले अमेरिकी बने थे। इसके बाद उन्होंने 1979 में टेक्सास के फोर्ट वर्थ में खेली गयी विश्व चैंपियनशिप में अपने खिताब का सफलतापूर्वक बचाव किया था।
