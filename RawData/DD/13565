फीफा विश्व कप के अंतिम 16 के मुकाबले में रूस ने स्पेन को पेनल्टी शूटआउट में 4-3 हराकर क्वार्टर फाइनल में प्रवेश कर लिया है. 
लुज्निकी स्टेडियम में खेले गए पहले मैच में 2010 की चैंपियन स्पेन का सामना मेजबान रुस के साथ था. मैच के 10वें मिनट यूरी झिरकोव से फाउल हुआ और स्पेन को फ्री किक मिली. स्पेन ने 12वें मिनट में बढ़त बनाई. जब इग्नासेविच ने ओन गोल किया. पहले ये लग रहा था कि गोल सर्जियों रामोस के पैर से लगकर गई गेंद पर हुआ है लेकिन रीप्ले में साफ हुआ कि ये इस विश्व का 10वां ओन गोल है.
रूस को जिरार्ड पिके के फाउल पर पेनल्टी मिली. जो अर्टयोम डज्युबा ने बिना कोई गलती किए गोल में बदल दिया. रूस ने स्कोर 1-1 से बराबर कर लिया. ये गोल 42वें मिनट में हुआ. इस तरह पहला हॉफ बराबरी पर समाप्त हुआ. दूसरे हॉफ में कोई गोल देखने को नहीं मिला और मुकाबला अतिरिक्त समय में चला गया. यहां भी रूस ने स्पेन को गोल नहीं करने दिया और फिर मैच का फैसला पेनल्टी शूटआउट के जरिए हुआ.
