कोरोनावायरस से जूझ रहे चीन के साथ एकजुटता दिखाते हुए पीएम मोदी ने चीन के राष्ट्रपति शी जिनपिंग को लिखा ख़त। भारत की तरफ से की मदद की पेशकश। हुबेई प्रांत से भारतीयों को निकालने में मदद करने के लिए की चीन की सराहना।   
भारत ने नोवेल कोरोनावायरस के प्रकोप से निपटने के लिए चीन को मदद की पेशकश की है। प्रधानमंत्री मोदी ने चीनी राष्ट्रपति शी चिनफिंग को पत्र लिखकर कोरोनावायरस के प्रकोप को लेकर चीन के लोगों के साथ भारत की एकजुटता जताई। चीन के राष्ट्रपति को लिखे पत्र में प्रधानमंत्री मोदी ने कोरोनावायरस के कारण चीन में हुई मौतों पर शोक व्यक्त किया।
आधिकारिक सूत्रों के मुताबिक प्रधानमंत्री मोदी ने हुबेई प्रांत से भारतीयों को लाने में मदद के लिए चीन के प्रति आभार जताया। चीन के राष्ट्रपति को लिखे एक पत्र में प्रधानमंत्री नरेन्द्र मोदी ने कहा है कि इस महामारी से जूझने के समय भारत चीन के साथ खड़ा है।
भारत में चीन के राजदूत ने कोरोनावायरस से जूझ रहे चीन के साथ एकजुटता दिखाते हुए पत्र लिखने के लिए पीएम मोदी का आभार व्यक्त किया है। उन्होंने मित्रतापूर्ण संदेश और भारतीय सरकार के समर्थन की सराहना भी की।
 
