प्रधानमंत्री के आह्वान पर आज देशवासी रात 9 बजे 9 मिनट के लिए अपने घरों की बत्तियां बंद करेगें और दीये, मोमबत्ती या मोबाइल की फ्लैशलाइट के जरिए कोरोनावायरस को पराजित करने की देश की सामुहिक शक्ति का परिचय देंगे। 
प्रधानमंत्री ने एक वीडियो संदेश में कहा था कि हम प्रकाश की महाशक्ति का अनुभव ग्रहण करेंगे और उसे साझा उद्देश्य को जगमगाएंगे जिसके लिए हम लड़ रहे हैं। प्रधानमंत्री ने कहा कि कोरोना महामारी से उपजे अंधकार से निकलते हुए हमें निरंतर प्रकाश और आशा की ओर बढ़ना है।
पीएम ने कहा कि लॉकडाउन के कारण हम अपने घरों तक सीमित हैं लेकिन हममे से कोई भी अकेला नहीं है। 130 करोड़ भारतवासियों की सामुहिक शक्ति हम सबके साथ है और ये हम सबकी ताकत है। प्रधानमंत्री ने लोगों से अनुरोध किया कि दिये जलाते समय एक दूसरे से दूरी बनाए रखें, घर के भीतर रहें और समूह में एकत्रित न हों। साथ ही पीएम ने कहा कि किसी भी व्यक्ति को सामाजिक लक्ष्मण रेखा का उल्लंघन नहीं करना है।
लोगों को सलाह दी गई है कि आज रात दीये जलाते समय एल्कोहल आधारित सैनिटाइजर का उपयोग न करें क्योंकि यह ज्वलनशील होता है
