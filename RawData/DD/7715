अजलानशाह हॉकी टूर्नामेंट के फाइनल में दक्षिण कोरिया ने भारत को 4-2 से हराया, दोनों टीमें फुलटाइम तक 1-1 की बराबरी पर थी, पेनल्टी शूटआउट में कोरिया की टीम 4-2 से जीत गई । 
अजलानशाह हॉकी टूर्नामेंट के फाइनल में भारत को हार का सामना करना पड़ा है। पेनाल्टी शूटआउट तक चले मुकाबले में द. कोरिया ने भारत को 4-2 से हरा दिया। इस मैच में भारत ने अच्छी शुरूआत करते हुए खेल के नौवें मिनट गोल कर द. कोरिया को बैक फुट पर ला दिया। फॉवर्ड खिलाड़ी सिमरनजीत सिंह ने यह गोल दागा।
खेल के दूसरे क्वार्टर में भी दर्शकों को यही स्कोर देखने को मिला। लेकिन चौथे क्वार्टर समाप्त होने के महज 13 मिनट ही थे कि भारत की खराब रक्षा पंक्ति का फायदा उठाते हुए कोरिया के जांग जोंग ह्युन ने स्कोर कर मुकाबले को 1-1 की बराबरी पर ला दिया। इसके बाद निर्धारित समय तक स्कोर 1-1 से बराबरी से छूटने के बाद पनाल्टी शूटआउट के जरिये विजेता का फैसला किया गया जिसमें बाजी द. कोरिया ने मारी।
