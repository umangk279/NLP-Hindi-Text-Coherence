अमरनाथ यात्रा के दूसरे दिन 11,456 कल यात्रियों ने पवित्र गुफा में शिवलिंग के दर्शन किए। वहीं, सोमवार को 8,403 श्रद्धालुओं ने दर्शन किये थे। इस तरह पहले दो दिन में ही कुल 19,859 यात्री दर्शन कर चुके हैं।  
अमरनाथ यात्रा शुरू होने के दो दिन के भीतर ही तकरीबन 20,000 यात्रियों ने पवित्र शिवलिंग के दर्शन कर लिये हैं। अमरनाथ यात्रा के दूसरे दिन 11,456 कल यात्रियों ने पवित्र गुफा में शिवलिंग के दर्शन किए। वहीं, सोमवार को 8,403 श्रद्धालुओं ने दर्शन किये थे। इस तरह पहले दो दिन में ही कुल 19,859 यात्री दर्शन कर चुके हैं। कल शाम जम्मू से 4,823 श्रद्धालुओं का तीसरा जत्था रवाना हुआ। जम्मू कश्मीर के अनंतनाग जिले में 36 किलोमीटर लंबे पहलगाम मार्ग और गांदेरबल जिले में 14 किलोमीटर लंबे बालटाल मार्ग से होकर गुजरने वाली यात्रा के लिये देशभर से अब तक डेढ़ लाख से अधिक श्रद्धालुओं ने पंजीकरण कराया है। यह यात्रा 46 दिन तक चलेगी। बालटाल और पहलगाम मार्गों से यात्रा 15 अगस्त को सम्पन्न होगी। यात्रा को सफल और सुगम बनाने के लिये बहुस्तरीय सुरक्षा व्यवस्थाएं की गयी हैं।
