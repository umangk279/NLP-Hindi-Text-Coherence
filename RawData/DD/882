59 चाइनीज ऐप्स पर प्रतिबंध लगाने के बाद भारत सरकार ने अन्य 47 ऐप्स पर प्रतिबंध लगा दिया है। सूत्रों के मुताबिक ये सभी 47 ऐप्स पहले बैन हुए 59 ऐप्स के क्लोन हैं, हालांकि बैन हुए इन 47 ऐप्स के नाम अभी सामने नहीं आए हैं।    
भारत सरकार ने 47 अन्य ऐप पर लगाया प्रतिबंध, ये सभी ऐप्स पहले बैन हुए 59 ऐप्स के क्लोन माने जा रहे हैं। सूत्रों के मुताबिक ये सभी 47 एप्स पहले बैन हुए 59 ऐप्स के क्लोन हैं, हालांकि बैन हुए इन 47 एप्स के नाम अभी सामने नहीं आए हैं। वहीं इन ऐप्स पर प्रतिबंध को लेकर सरकार की ओर से अभी कोई आधिकारिक बयान भी नहीं आया है।
भारत और चीन के बीच जारी तनाव के बीच केंद्र की मोदी सरकार ने 47 अन्य ऐप पर प्रतिबंध लगा दिया है। सरकार पहले ही 59 चीनी ऐप पर बैन लगा चुकी है। बताया जा रहा है कि ये 47 ऐप भी देश के डाटा प्रोटोकाल का उल्लंघन कर रही थीं और इनपर डाटा चोरी करने का भी आरोप है। ये ऐप यूजर्स की निजी और गोपनीय जानकारी को इस्तेमाल कर रहे थे ।
इससे पहले 29 जून को भारत में 59 चीनी ऐप्स पर प्रतिबंध लगा दिया गया था। जिन ऐप्स पर प्रतिबंध लगाया गया है उनमें टिकटॉक, यूसी ब्राउजर, शेयर इट आदि एप्स हैं। इनके अलावा हैलो, लाइक, कैम स्कैनर, शीन क्वाई भी बैन कर दिया गया है। दूरसंचार एवं सूचना प्रसारण मंत्रालय ने सुरक्षा नियमों और डाटा प्रोटोकॉल का उल्‍लंघन का आरोप लगाते हुए इन ऐप्स पर प्रतिबंध लगाया है।
 
 
