केंद्रीय महिला एवं बाल विकास मंत्री मेनका संजय गांधी ने 97 आंगनवाड़ी कार्यकर्ताओं को उनकी विशिष्ट उपलब्धियों के लिए वर्ष 2017-18 के राष्ट्रीय पुरस्कार प्रदान किए. इस अवसर पर महिला एवं बाल विकास राज्यमंत्री डॉ वीरेंद्र कुमार भी उपस्थित रहे. 
उत्कृष्ट सेवाओं के लिए आंगनवाड़ी कार्यकर्ताओं को राजधानी दिल्ली में राष्ट्रीय पुरस्कार से नवाजा गया. इस मौके पर मुख्य अतिथि केंद्रीय महिला एवं बाल विकास मंत्री मेनका गांधी ने कहा कि बच्चों की देखभाल और विकास में आंगनवाड़ी कार्यकर्ताओं एवं सहायकों की बड़ी भूमिका है.
इस अवसर पर आंगनवाड़ी कार्यकर्ता काफी खुश नजर आए, साथ ही और बेहतर काम करने की बात की.
यह पुरस्कार आंगनवाड़ी कार्यकर्ताओं को प्रेरित करने और आईसीडीएस योजना के तहत बाल विकास और उससे संबंधित क्षेत्रों में अनुकरणीय सेवा देने के लिए प्रतिवर्ष प्रदान किया जाता है. राष्ट्रीय स्तर के पुरस्कार में 50,000 रुपये नकद और एक प्रशस्ति-पत्र दिया जाता है, जबकि राज्य स्तर के पुरस्कार में 10,000 रुपये नकद और एक प्रशस्ति-पत्र प्रदान किया जाता है.
