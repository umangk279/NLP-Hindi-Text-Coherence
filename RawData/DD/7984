सीरिया में आईएस के आखिरी गढ़ पर सेना ने कब्ज़ा कर लिया, विद्रोहियों और उनके परिवारों ने आत्मसमर्पण किया 
सीरिया में इस्लामिक स्टेट के आतंकवादियों को बड़ी हार का सामना करना पड़ा है। आईएस के कब्ज़े में बसे इस आखिरी इलाके बाघुज़ में सैकड़ों लड़ाकूओँ और उनके परिवारों ने समर्पण कर दिया है। अमेरिका समर्थित सीरियाई बलों ने कहा है कि यह युद्ध अब करीब-करीब खत्म हो गया है। सीरियाई बलों ने अमेरिका की अगुवाई में बाघुज पर कब्जा करने के लिए निर्णायक हमले के तहत हवाई हमले किए। लड़ाकूओं का यह अंतिम काफिला था जिन्होंने इस क्षेत्र पर पिछले चार वर्षों से कब्जा कर रखा था। 
 
