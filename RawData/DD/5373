सुप्रीम कोर्ट ने शुक्रवार को दिए गए एक फैसले में कहा कि देश के सभी नागरिकों के लिए समान नागरिक संहिता लागू करने के लिए अभी तक कोई प्रयास नहीं किया गया है, जबकि सुप्रीम कोर्ट इस संबंध में कई बार कह चुका है। 
सुप्रीम कोर्ट ने गोवा के एक संपत्ति विवाद मामले में शुक्रवार को दिए एक फैसले में अहम टिप्पणी की और कहा कि देश के सभी नागरिकों के लिए एक समान नागरिक संहिता लागू करने के लिए अभी तक कोई प्रयास नहीं किया गया है, जबकि सुप्रीम कोर्ट इस संबंध में कई बार कह चुका है। 
जस्टिस दीपक गुप्ता और जस्टिस अनिरुद्ध बोस ने गोआ के एक संपत्ति विवाद में फैसला देते हुए समान नागरिक संहिता लागू नहीं होने पर टिप्पणी की। पीठ ने कहा कि जहां संविधान निर्माताओं ने अनुच्छेद 44 के भाग 4 में नीति निर्देशक तत्व पर चर्चा करते हुए उम्मीद जताई थी कि देश के सभी हिस्सों में समान नागरिक संहिता लागू करने के प्रयास किए जाएंगे।
अब तक इस पर कोई कार्यवाही नहीं हुई है। हालंकि हिन्दू पर्सनल लॉ को 1956 में कानून की शक्ल दी गई लेकिन उसके बाद समान नागरिक संहिता लागू करने के लिए कोई कदम नहीं उठाए गए। यहां तक कि शाह बानो और सरला मुद्गल के मामले में सुप्रीम कोर्ट के फैसलों में यूसीसी लाए जाने की सिफारिशों के बाद भी कुछ नहीं हुआ।
मामला गोवा के एक परिवार के सम्पत्ति विवाद से जुड़ा था। गोआ में 2016 तक पुर्तगाली सिविल लॉ लागू था जिसके मुताबिक गोआ या गोवा से बाहर सम्पत्ति रखने वाले गोवा के मूल निवासियों का संपत्ति बंटवारा इसी कानून से होता था। हालंकि 2016 में पुर्तगाली सिविल कोड के कई प्रावधानों को गोआ उत्तराधिकार कानून से बदल दिया गया था। इसी के कुछ प्रावधानों को चुनौती दी गई थी।
 
विकास सारथी, नई दिल्ली
