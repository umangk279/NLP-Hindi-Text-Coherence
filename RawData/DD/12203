यूएस ओपन के 50वें संस्करण में विश्व नंबर एक सिमोना हालेप हारकर हुईं बाहर। वीनस विलियम्स और एंडी मर्रे ने अपने मुकाबले जीतकर अगले दौर में किया प्रवेश। 
विश्व नंबर एक रोमानिया की सिमोना हालेप साल के चौथे ग्रैंड स्लैम यू.एस.ओपन के पहले दौर से बाहर हो गई है।हालेप को बाहर का रास्ता दिखाया एस्टोनिया की काएया कैनेपी ने।हालेप अपने खेल से पूरी तरह दूर रही और पूरे मैच के दौरान कुल पांच बार उनकी सर्व ब्रेक हुई।गौरतलब है कि हालेप साल 2017 में भी पहले ही दौर से बाहर हुई थी जब उन्हे मारिया शारापोवा ने शिकस्त दी थी।बहरहाल ब्रिटेन के एंडी मर्रे और अमेरिका की वीनस विलियम्स अपना अपना मुक़ाबला जीतकर अगले दौर में पहुंचने में कामयाब रहे।
