राष्ट्रपति रामनाथ कोविंद ने बेनिन की संसद को संबोधित किया, अपने संबोधन में राष्ट्रपति ने कहा कि विस्तारित सुरक्षा परिषद में अफ्रीका का प्रतिनिधित्व बढ़ाने का भारत पुरज़ोर समर्थन करता है। बेनिन को अंतरराष्ट्रीय सौर गठबंधन में शामिल होने के लिए राष्ट्रपति कोविंद ने शुक्रिया कहा। 
पश्चिम अफ़्रीकी देश बेनिन की यात्रा पर गए राष्ट्रपति रामनाथ कोविंद ने कल बेनिन की नेशनल असेम्बली को संबोधित किया। इस मौके पर राष्ट्रपति ने कहा कि दोनों देश एक सहिष्णु, प्रगतिशील, बहुजातीय और बहुधार्मिक समाज का उदाहरण पेश करते है।
