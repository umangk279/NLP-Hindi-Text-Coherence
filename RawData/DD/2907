पीएम मोदी ने वन्‍य जीवों की प्रवासी प्रजातियों के संरक्षण पर 13वें सम्मेलन का गांधीनगर में वीडियो कांफ्रेंसिंग के जरिये किया उद्घाटन। कहा, जलवायु संरक्षण, स्थायी जीवनशैली और हरित विकास मॉडल के आधार पर भारत जलवायु अभियान का कर रहा है नेतृत्व, कॉप-13 सम्मेलन से इतर प्रकाश जावडेकर ने इंडिया पवेलियन का किया उदघाटन। 
प्रवासी प्रजातियों के संरक्षण को लेकर 13वें कॉन्फ्रेंस ऑफ पार्टीज़ यानी कॉप-13 को प्रधानमंत्री नरेंद्र मोदी ने वीडियो कॉन्फ्रेंसिंग के जरिए संबोधित किया। पीएम ने कहा कि भारत उन चुनिंदा देशों में से है जो तापमान को दो डिग्री सेल्सियस से नीचे रखने के पेरिस समझौते के लक्ष्य को पाने की दिशा में कदम उठा रहे हैं। उन्होंने बताया कि बाघ संऱक्षण क्षेत्र की संख्या में इजाफा हुआ है। पीएम ने कहा कि देश में बाघों की संख्या 2970 हो गई है। 
प्रधानमंत्री ने कहा कि सरकार स्थायी विकास के मार्ग में दृढ़ता से विश्वास करती है। और पर्यावरण को नुकसान पहुंचाए बिना विकास सुनिश्चित किया जा रहा है। साथ ही उन्होंने कहा कि भारत जलवायु संबंधी ऐसे कदमों का समर्थन करता है जो संरक्षण के मूल्यों, टिकाऊ जीवनशैली और हरित विकास मॉडल पर आधारित हों। 
प्रधानमंत्री नरेंद्र मोदी ने कहा कि भारत ने मध्य एशिया हवाई मार्ग में प्रवासी पक्षियों को सुरक्षित रखने संबंधी राष्ट्रीय कार्ययोजना तैयार की है।
