देश वासियों द्वारा सेना के प्रति सम्मान प्रकट करने और सशस्त्र सेना बलों के कर्मचारियों के कल्याण के लिए काम करने के उद्देश्य से देशभर में आज सशस्त्र सेना झंडा दिवस मनाया जा रहा है। 
 देशभर में आज सशस्त्र सेना झंडा दिवस मनाया जा रहा है। झंडा दिवस का उद्देश्य देश वासियों द्वारा सेना के प्रति सम्मान प्रकट करना है। भारतीय सशस्त्र सेना के कर्मचारियों के कल्याण के लिए देश वासियों से शहीदों के परिवार के हित के लिए धन संग्रह के लिए समर्पित एक दिन है।
भारत सरकार ने 1949 से सशस्त्र सेना झंडा दिवस मनाने का निर्णय लिया। झंडा दिवस का उद्देश्य देश की सुरक्षा में शहीद हुए सैनिकों के परिवार के लोगों के कल्याण के लिए मनाया जाता है। इस दिन झंडे की खरीद से इकठ्ठा हुए धन को शहीद सैनिकों के आश्रितों के कल्याण में खर्च किया जाता है।  
