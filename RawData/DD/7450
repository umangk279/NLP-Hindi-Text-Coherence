दक्षिण भारत में आज कांग्रेस अध्यक्ष राहुल गाँधी की चुनावी रैली से सियासी माहौल में और गर्मी आ गई है।  
दक्षिण भारत में आज कांग्रेस अध्यक्ष राहुल गाँधी की चुनावी रैली से सियासी माहौल में और गर्मी आ गई है। राहुल ने आज केरल के कोल्लम में एक तरफ जहां केंद्र सरकार की नीतियों और कामकाज पर सवाल खड़े किए वहीं अपनी पार्टी के घोषणा पत्र का जिक्र किया और कहा कि अगर 2019 में केंद्र में कांग्रेस की सरकार बनी तो गरीबों के लिए न्याय योजना लागू की जाएगी।
खास बात ये है कि राहुल एक तरफ जहां यूपी के अमेठी से चुनाव लड़ रहे हैं तो दूसरी तरफ केरल के वायनाड से भी संसद के रास्ते जाने की तैयारी में हैं। अब इस पर देशभर की नजरें हैं कि क्या राहुल अमेठी और वायनाड दोनों जगह से चुनाव जीतेंगे या फिर उन्हें कोई कड़वा अनुभव भी हो सकता है। बहरहाल, राहुल पर इस समय पार्टी की ओर से बड़ी जिम्मेदारी है। 
