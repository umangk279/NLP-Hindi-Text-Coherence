जम्मू कश्मीर को दो केंद्रशासित प्रदेशों में बांटने के फैसले पर चीन की आपत्ति को भारत ने किया खारिज, विदेश मंत्रालय ने कहा ये पूरी तरह देश आंतरिक मसला, चीन ने भारत के कुछ क्षेत्रों पर कर रखा है अवैध कब्जा. 
जम्मू कश्मीर को दो केंद्रशासित प्रदेशों में बांटने के फैसले पर चीन की आपत्ति को भारत ने खारिज कर दिया है। विदेश मंत्रालय के प्रवक्ता रवीश कुमार ने कहा कि जम्मू-कश्मीर का केंद्रशासित प्रदेशों में पुनर्गठन पूरी तरह से भारत का आतंरिक मसला है और चीन इस मुद्दे पर हमारे स्पष्ट रुख से पूरी तरह से वाकिफ है।
विदेश मंत्रालय ने एक बयान में कहा गया है कि जम्‍मू-कश्‍मीर और लद्दाख के एक बड़े भू-भाग पर चीन अपना कब्‍जा बनाए हुए है। उसने पाकिस्‍तान अधिकृत कश्‍मीर- पीओके से 1963 के चीन-पाकिस्‍तान सीमा समझौते के तहत भारतीय क्षेत्र को अवैध रूप से ले रखा है। 
