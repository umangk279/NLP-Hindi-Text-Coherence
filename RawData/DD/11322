पर्यटन सहयोग के क्षेत्र में महत्वपूर्ण समझौते पर हस्ताक्षर, भारत सरकार रोमानिया में आयुष सूचना कक्ष खोलेगी 
रोमानिया दौर पर पहुंचे उपराष्ट्रपति एम वेंकैया नायडू ने रोमानियाई के प्रधानमंत्री वीरिका डांसिला के साथ कल प्रतिनिधिमंडल स्तरीय वार्ता की। दोनों पक्ष व्यापार, निवेश और लोगों के बीच संपर्कों को और बढ़ाने पर सहमत हुए। उपराष्ट्रपति एम वेंकैया नायडू और रोमानिया के प्रधानमंत्री वीरिका डांसिला के बीच द्विपक्षीय बैठक के दौरान पर्यटन सहयोग के क्षेत्र में एक महत्वपूर्ण समझौते पर भी हस्ताक्षर किए गए। भारत सरकार ने आयुर्वेद के बारे में अधिक जानकारी प्रसारित करने के लिए रोमानिया में आयुष सूचना केंद्र का शुभारंभ किया।
 
