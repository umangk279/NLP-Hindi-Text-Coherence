टेस्ट, ट्रैक और ट्रीट की रणनीति के तहत देश में कोरोना के खिलाफ जंग लगातार हो रही है मज़बूत। रिकवरी दर बढ़कर हुई 77.65 फीसद। मृत्यु दर घटकर हुई 1.70 प्रतिशत। देश में अब तक 5 करोड़ 6 लाख से अधिक लोगों का हो चुका है परीक्षण।    
देश में अब तक कोविड-19 से करीब 33 लाख 24 हजार मरीज स्‍वस्‍थ हुए हैं। पिछले 24 घंटों में देश में कोविड-19 से सबसे अधिक 73 हजार पांच सौ से अधिक ठीक हुए। ठीक होने का प्रतिशत 
ठीक हुए लोगों की संख्‍या कुल मामलों से लगभग तीन दशमलव आठ गुना अधिक है। मंत्रालय ने बताया है कि पिछले एक महीने में स्‍वस्‍थ होने वाले कोविड मरीजों की संख्‍या तीन गुना से अधिक हो गई है। मंत्रालय ने बताया है कि नौ राज्‍यों और केन्‍द्र शासित  प्रदेशों से ठीक होने की सर्वोत्‍तम दर 80 प्रतिशत से अधिक है।
इनमें बिहार, तमिलनाडु, दिल्‍ली, पश्चिम बंगाल, राजस्‍थान और गुजरात शामिल हैं। मंत्रालय ने यह भी बताया है कि जांच के काम में तेजी लाने से संक्रमण के मामलों की शीघ्र पहचान हो सकी है और मृत्‍युदर को भी काफी सीमित रखा गया है। साथ ही पृथकवास और अस्‍पतालों में भर्ती करने की व्‍यवस्‍था को भी चुस्‍त दुरूस्‍त बनाये रखा गया है। उन्‍होंने बताया कि विभिन्‍न राज्‍यों और केन्‍द्रीय शासित प्रदेशों से सबसे अधिक स्‍वस्‍थ होने के मामले मिले हैं जो कि साठ प्रतिशत है।
इनमें पांच राज्‍य महाराष्‍ट्र, आंध्रप्रदेश, कर्नाटक, उत्‍तरप्रदेश, तमिलनाडु हैं। 
