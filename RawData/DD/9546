तीन अफ्रीकी देशों के दौरे पर गए उपराष्ट्रपति वेंकैया नायडू आज बोत्सवाना के उपराष्ट्रपति के साथ मुलाकात करेंगे, दोनों के  बीच प्रतिनिधिमंडल स्तर की वार्ता भी होगी। उपराष्ट्रपति बाइसागो विश्वविद्यालय में भारतीय समुदाय को संबोधित करने से पहले बोस्त्वाना के संसद अध्यक्ष के साथ भी मुलाकात करेंगे।  
उपराष्ट्रपति एम. वेंकैया नायडू तीन अफ्रीकी देशों की यात्रा के पहले चरण में कल बोत्सवाना पहुंचे l नायडू आज बोत्सवाना के उपराष्ट्रपति के साथ मुलाकात करेंगे साथ ही दोनों पक्षों के बीच प्रतिनिधिमंडल स्तर की वार्ता भी होगी। बाइसागो विश्वविद्यालय में भारतीय समुदाय को संबोधित करने से पहले नायडू बोस्त्वाना के संसद अध्यक्ष के साथ भी मुलाकात करेंगे ।
बोत्सवाना के बाद उपराष्ट्रपति जिम्बाबे और मलावी की आधिकारिक यात्रा पर भी जाएंगे । नायडू की यह यात्रा 31 अक्टूबर से छह नवम्बर तक है।
उप-राष्ट्रपति के साथ इस आधिकारिक यात्रा पर एक उच्च-स्तरीय प्रतिनिधिमंडल भी साथ है। कल उन्होंने बोत्सवाना के गैबरोन में एक ग्लोबल एक्सपो का भी उद्घाटन किया l इस एक्सपो में भारतीय कंपनियों की बड़ी भागीदारी पर खुशी व्यक्त करते हुए उपराष्ट्रपति ने कहा कि बोत्सवाना का क्षेत्रीय अखंडता में महत्वपूर्ण योगदान है। उपराष्ट्रपति ने अफ्रीका के समावेशी विकास में बोत्सवाना के योगदान की सराहना की। 
