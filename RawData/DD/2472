संयुक्त राष्ट्र की एक ताजा रिपोर्ट में कहा गया है कि इस साल कोरोना की महामारी के चलते पूरी दुनिया की अर्थव्यवस्था को खरबों का नुकसान होगा तो वहीं इस वैश्विक मंदी से भारत और चीन को कोई नुकसना नहीं होगा। 
कोरोना वायरस महामारी के चलते वैश्विक अर्थव्यवस्था में इस साल मंदी दिखाई देगी और वैश्विक आय में कई ट्रिलियन डॉलर का नुकसान होने का अनुमान है। इस स्थिति में विकासशील देशों को बड़ी समस्या का सामना करना पड़ेगा, लेकिन चीन और भारत जैसे देश इसमें अपवाद साबित होंगे। संयुक्त राष्ट्र की ताजा ट्रेड रिपोर्ट से यह जानकारी सामने आई है।
दुनिया की दो-तिहाई जनसंख्या वाले विकासशील देशों को कोरोना वायरस के चलते अभूतपूर्व आर्थिक नुकसान का सामना करना पड़ेगा। संयुक्त राष्ट्र ने इन देशों के लिए 2.5 ट्रिलियन डॉलर के राहत पैकेज की आवश्यकता बताई है।
यूएनसीटीएडी ने कहा, 'इस साल वैश्विक अर्थव्यवस्था में मंदी रहेगी और वैश्विक आय को कई ट्रिलियन डॉलर के नुकसान का अनुमान है। इससे विकासशील देशों को बड़ी परेशानी का सामना करना पड़ेगा, लेकिन इसमें चीन अपवाद साबित हो सका है और भारत के भी अपवाद साबित होने की संभावना है।'
