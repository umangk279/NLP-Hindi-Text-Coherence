केंद्रीय स्वास्थ्य मंत्री जेपी नड्डा ने की ज़ीका वायरस और एच1एन1 पर उच्च स्तरीय समीक्षा, महाराष्ट्र और राजस्थान के मुख्यमंत्रियों और कर्नाटक, केरल और तमिलनाडु के स्वास्थ्य मंत्रियों से की बात। एच1एन1 फ्लू को नियंत्रित करने में हर संभव मदद का दिया आश्वासन। 
केन्द्रीय स्वास्थ्य मंत्री जे.पी. नड्डा ने जीका वायरस को लेकर कल नई दिल्ली में एक उच्चस्तरीय बैठक की। इस दौरान उन्होने जीका वायरस के दुष्प्रभावों को रोकने के लिए उठाये गये प्रयासों की जानकारी ली। केन्द्रीय मंत्री ने कहा कि जीका वायरस से घबराने की जरूरत नहीं है और मंत्रालय हर स्तर पर राज्यों के साथ मिलकर इसे रोकने का प्रयास कर रहा है। राजस्थान में जीका को लेकर स्वास्थ्य मंत्री ने कहा कि जीका संक्रामक रोग पर नियंत्रण के लिए राज्य सरकार को पूरा सहयोग दिया जा रहा है। प्रभावित राज्य में फॉगिंग की जा रही है।
