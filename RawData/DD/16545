कर्नाटक सरकार के मंत्री के.जे. जॉर्ज के ख़िलाफ सीबीआई द्वारा एफआईआर दर्ज करने के बाद भाजपा ने की उनके इस्तीफे मांग की है। पुलिस उपाधीक्षक एम.के. गणपति की रहस्यमयी परिस्थितियों में हुई मौत के मामले में सीबीआई ने मंत्री पर आत्महत्या के लिए प्रेरित करने का मामला किया दर्ज। 
 कर्नाटक में पुलिस उपाधीक्षक एमके गणपति की रहस्यमयी परिस्थितियों में हुई मौत के मामले में सीबीआई द्वारा दर्ज की गई प्राथमिकी में राज्य सरकार के मंत्री केजे जॉर्ज, पूर्व पुलिस महानिरीक्षक (लोकायुक्त) प्रणव मोहंती और पूर्व अतिरिक्त पुलिस महानिदेशक (राज्य खुफिया) ए एम प्रसाद को नामजद किया गया है।
गणपति इस साल सात जुलाई को मदिकेरी में मृत पाए गए थे। सुप्रीम कोर्ट ने सितंबर महीने में मामले की जांच सीबीआई को सौंपी थी। नियमों के अनुसार एजेंसी ने कर्नाटक पुलिस की प्राथमिकी को फिर से दर्ज किया।
प्राथमिकी में आरोप लगाया गया है कि मौत से पहले गणपति ने कहा था कि जॉर्ज, मोहंती और प्रसाद की उनकी मौत के लिए जिम्मेदार हैं।
