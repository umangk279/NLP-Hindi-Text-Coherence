विश्व व्यापार संगठन में भारत ने अमेरिका की आलोचना को खारिज करते हुए कहा नियमों के तहत कम आय वाले देशों को विकसित देशों के बाजारों में रियायत का अधिकार है।  
 वाणिज्य एवं उद्योग मंत्री सुरेश प्रभु ने आज जोर दिया कि भारत विश्व व्यापार संगठन में विकासशील देशों की हितों की अनदेखी नहीं होने देगा। प्रभु ने भारत में अब भी भारी संख्या में गरीब आबादी की समस्या का हवाला देते हुए अमेरिका की इस आलोचना को खारिज कर दिया कि कुछ देश अपनी खुद की घोषित विकास की स्थिति  के आधार पर व्यापार के नियमों की अनदेखी कर रहे हैं।
प्रभु ने पूर्ण सत्र को संबोधित करते हुए कहा कि हम लगातार देख रहे हैं कि डब्ल्यूटीओ में विकास पर चर्चा को कुल जीडीपी आंकड़ों पर बहस के जरिये बदला जा रहा है।  
