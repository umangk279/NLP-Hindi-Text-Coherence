नीति आयोग के पूर्ववर्ती योजना आयोग के पूर्व सदस्य एन के सिंह को 15वें वित्त आयोग का अध्यक्ष नियुक्त किया गया है।  
 आयोग में वित्त मंत्रालय में आर्थिक मामलों के पूर्व सचिव शक्तिकांत दास, पूर्व मुख्य आर्थिक सलाहकार अशोक लाहिड़ी, नीति आयोग के सदस्य रमेश चंद और जार्जटाउन विश्वविद्यालय में प्रोफेसर अनूप सिंह सदस्य बनाए गए हैं। आयोग अपनी रिपोर्ट अक्तूबर 2019 तक सौंपेगा। वित्त आयोग एक संवैधानिक संस्था है जिसका गठन संविधान के अनुच्छेद 280 के तहत हर पांच साल में होता है। आयोग केंद्र से राज्यों को मिलने वाले अनुदान के नियम भी तय करता है। 
