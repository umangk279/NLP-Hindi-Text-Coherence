अमरीका ने ईरान के बैंकों और निवेश कम्‍पनियों को निशाना बनाते हुए नए प्रतिबंध लगाए है। अमेरिका ने कहा, निवेश, माल और इंजीनियरिंग से जुड़ी कम्‍पनियों पर प्रतिबंध लगाए जा रहे हैं। 
 अमेरिका ने बैंकों और निवेश कम्‍पनियों को निशाना बनाते हुए कल ईरान पर नए प्रतिबंध लगा दिए हैं। अमरीकी ट्रेजरी ने बताया कि नए प्रतिबंध बैंक मिलेट और मेहर एक्‍टेसाद बैंक पर केन्द्रित हैं। साथ ही  अमेरिका निवेश, माल और इंजीनियरिंग से जुड़ी ईरानी कम्‍पनियों पर भी प्रतिबंध लगाने जा रहा है। नवम्‍बर में ईरान पर नए प्रतिबंध लागू कर दिए जायेंगे। इनके अनुसार ईरान से कच्‍चे तेल की खरीद और इसके केन्‍द्रीय बैंक के साथ लेन देन पर रोक लगा दी जाएगी। संयुक्‍त राष्‍ट्र महासभा के 73वें सत्र को संबोधित करते हुए सितम्‍बर में ईरान के राष्‍ट्रपति हसन रूहानी ने डोनाल्‍ड ट्रंप प्रशासन द्वारा लगाए गए प्रतिबंधों को आर्थिक युद्ध बताया था।
