विदेश मंत्री डॉ. एस. जयशंकर ने कहा है कि भारत, आज वैश्विक अर्थव्यवस्था के लिए विश्वसनीय प्रतिभा और प्रतिस्पर्धात्मक दक्षता का स्रोत है। आज नई दिल्ली में प्रवासियों के संरक्षकों के तीसरे वार्षिक सम्मेलन में मुख्य भाषण देते हुए उन्होंने कहा कि विश्व के साथ भारत के संबंधों का सार मानव संसाधन हैं। 
विदेश मंत्री ने कहा कि सरकार का जोर प्रत्याशित प्रवासियों के लिए बेहतर अवसर उपलब्ध कराने और कल्याण उपाय करने पर है। उन्होंने कहा कि भारत, यात्रा सुगमता और अवसर उपलब्ध कराने के लिए अन्य देशों की सरकारों के साथ बातचीत करता रहा है।
उन्होंने कहा कि प्रवासियों के संरक्षकों को कोविड-19 के बाद अर्थव्यवस्था को फिर से पटरी पर लाने की चुनौती से निपटने के लिए आगे आना चाहिए।
डॉ. जयशंकर ने कहा कि सरकार, विदेशों में भारतीय प्रतिभाओं पर महामारी के नकारात्मक आर्थिक परिणामों को अप्रभावी करने पर ध्यान दे रही है। उन्होंने कहा कि यह आवश्यक है कि भारत जितनी जल्दी संभव हो अपने शेयर बाजारों की स्थिति में सुधार करे।
