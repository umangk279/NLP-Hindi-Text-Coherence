मिस्र में आज नये राष्ट्रपति के चुनाव के लिए वोट डाले जाएंगे। मौजूदा राष्ट्रपति फतह अल- सीसी का मुकाबला मूसा मुस्तफा मूसा से है। मतदान तीन दिन चलेगा। 
मौजूदा राष्ट्रपति फतह-अल सीसी ने वर्ष 2013 में स्वतंत्र रूप से निर्वाचित देश के पहले राष्ट्रपति को अपदस्थ कराने का नेतृत्व किया था। फतह अल-सीसी अपनी कानूनी स्वीकार्यता के लिए इस चुनाव में बड़ा जनमत चाहते हैं। इससे पहले जनवरी में अधिकारियों द्वारा डराये-धमकाये जाने का जिक्र करते हुए सभी महत्वपूर्ण प्रतिद्वंद्वी मैदान से हट गये थे। मौजूदा राष्ट्रपति के मुख्य प्रतिद्वंद्वी को जेल में डाल दिया गया था। इस बीच कल सेना ने कहा कि वह मतदान के लिये रात दिन काम करने वाला एक विशेष मीडिया केन्द्र खोलेगा जो मतदान के बारे में स्थानीय और विदेशी मीडिया कवरेज की निगरानी करेगा।
