जम्मू-कश्मीर में हो रहे विकास कार्यों का जायजा लेने के लिए 16 देशों के राजनयिक जम्मू-कश्मीर के दौरे पर हैं। 
भारत में अमेरिका के राजदूत केनेथ आई जस्टर सहित 16 देशों के राजनयिक जम्मू-कश्मीर के दो दिवसीय दौरे पर पहुंचे। जम्मू-कश्मीर का विशेष दर्जा पिछले साल खत्म किए जाने के बाद राजनयिकों का यह पहला दौरा है।
बताया जा रहा है कि दौरा करने वाले राजनयिक नागरिक समाज के सदस्यों से मुलाकात करेंगे और उन्हें कई एजेंसियों द्वारा सुरक्षा व्यवस्था की जानकारी दी जाएगी। राजनयिकों को जम्मू  भी ले जाया जाएगा जहां वे उपराज्यपाल जीसी मुर्मू और बाकी अधिकारियों से मुलाकात करेंगे। 
