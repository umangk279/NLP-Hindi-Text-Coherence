एससी-एसटी एक्ट पर सुप्रीम कोर्ट के हालिया फैसले पर केंद्र सरकार आज दायर करेगी पुर्नविचार याचिका, केंद्र के फैसले के बाद केंद्रीय मंत्रियों ने आंदोलन वापस लेने अपील की, कुछ संगठनों द्वारा बंद के आह्वान के मद्देनज़र पंजाब में आज होने वाली सीबीएसई की परीक्षाएं स्थगित।   
केंद्र सरकार अनुसूचित जाति एवं जनजाति अधिनियम में संशोधन को लेकर सुप्रीम कोर्ट के आदेश पर आज सुप्रीम कोर्ट में पुनर्विचार याचिका दायर करेगी। इससे पहले सुप्रीम कोर्ट ने माना है कि एससी/एसटी एक्ट का दुरुपयोग हो रहा है। महाराष्ट्र की एक याचिका पर सुप्रीम कोर्ट ने कहा कि किसी भी लोक सेवक पर केस दर्ज करने से पहले DSP स्तर का पुलिस अधिकारी प्रारंभिक जांच करेगा। 
किसी सरकारी अधिकारी की गिरफ्तारी से पहले उसके वरिष्ठ अधिकारी से अनुमति लेना जरूरी होगा। केंद्रीय सामाजिक न्याय एवं अधिकारिता मंत्री थावरचंद गहलोत ने कहा है कि सरकार समाज के कमजोर वर्गों के संरक्षण के प्रति प्रतिबद्ध है और सुप्रीम कोर्ट के आदेश के खिलाफ पुनर्विचार याचिका दायर करेगी। इसी मुद्दे पर आज दलित संगठनों ने भारत बंद का आह्वान किया है।
केंद्र सरकार एससी-एसटी एक्ट पर पुनर्विचार याचिका करेगी दायर, सुप्रीम कोर्ट ने माना कि एससी/एसटी एक्ट का हो रहा दुरुपयोगकेंद्रीय मंत्री राम विलास पासवान ने बंद को वापस लेने की अपील की है। उन्होने कहा कि अनुसूचित जाति एवं जनजाति अधिनियम में संशोधन को लेकर सुप्रीम कोर्ट के आदेश पर सुप्रीम कोर्ट में पुनर्विचार याचिका दायर करेगी।
