गाजियाबाद के मसूरी इलाके में 5 मंजिला निर्माणाधीन इमारत गिरने के कारण एक व्यक्ति की मौत और कई लोग घायल। एनडीआरएफ की टीम ने घटनास्थल पर मलबे में फंसे कई लोगों को बाहर निकाला। वहीं मुख्यमंत्री योगी आदित्यनाथ ने घटना की जांच का आदेश दिये। 
गाजियाबाद के मसूरी इलाके में कल एक 5 मंजिला निर्माणाधीन इमारत गिरने से बड़ा हादसा हो गया। इस हादसे में एक व्यक्ति की मौत हो गई। जबकि कई लोग मलबे में दब गये। एनडीआरएफ की टीम ने घटनास्थल पर पहुंच कर राहत एवं बचाव अभियान चलाया। बचाव टीम ने मलबे से कई लोगों को बाहर निकाला। मुख्यमंत्री योगी आदित्यनाथ ने घटना की जांच का आदेश दिया है। जिला अधिकारी रितु महेश्वरी ने बताया कि इस घटना की मजिस्ट्रेट जांच भी शुरू की गई है। बचाव और खोज का काम चल रहा है। इसके लिये राष्ट्रीय आपदा मोचन बल के कर्मचारियों को लगाया गया है। 
