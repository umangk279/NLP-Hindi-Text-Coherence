कोरोना महामारी के कारण टोक्यो ओलंपिक-2020 का आयोजन अगले साल तक के लिए स्थगित कर दिया गया है।  
अंतरराष्ट्रीय ओलंपिक समिति आईओसी ने ओलंपिक क्वालिफिकेशन की नई समय सीमा 29 जून 2021 तय की है। टोक्यो ओलंपिक-2020 का आयोजन 24 जुलाई से 9 अगस्त तक होना था, लेकिन कोरोना महामारी के कारण इसे अगले साल तक के लिए स्थगित कर दिया गया है।
 अब ओलंपिक का आयोजन अगले साल 23 जुलाई से 8 अगस्त के बीच में होगा l
आईओसी ने सभी राष्ट्रीय ओलंपिक समितियों को भेजे गए पत्र में ओलंपिक क्वालिफिकेशन के लिए नई तारीखें निर्धारित की हैं और कहा, नई क्वालिफिकेशन डेडलाइन 29 जून 2021 होगी और अंतरराष्ट्रीय महासंघ अपनी क्वालिफिकेशन समय सीमा तय कर सकते हैं लेकिन यह समय सीमा 29 जून से पहले होनी चाहिए।
