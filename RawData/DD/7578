लोकसभा चुनाव के मद्देनज़र राष्ट्रीय जनता दल ने सोमवार को अपना चुनावी घोषणा-पत्र जारी किया. 
आरजेडी के घोषणा-पत्र में प्रवासी बिहारियों के लिए देश के सभी मुख्य शहरों में हेल्पलाइन सेंटर के निर्माण का वादा किया गया है. राजद के घोषणा-पत्र में निजी क्षेत्र में आरक्षण का प्रावधान किए जाने का एलान किया गया है. इसके साथ ही भूमिहीनों को जमीन देने, स्वास्थ्य पर जीडीपी का 4 प्रतिशत खर्च करने की घोषणा की गई है.
घोषणा-पत्र को राष्ट्रीय जनता दल के नेता तेजस्वी यादव ने जारी किया. पार्टी के इतिहास में यह पहला मौका होगा, जब लालू प्रसाद यादव की मौजूदगी के बिना घोषणा-पत्र जारी किया गया.
