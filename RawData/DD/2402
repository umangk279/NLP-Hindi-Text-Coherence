प्रधानमंत्री नरेंद्र मोदी ने भाजपा के 40वें स्थापना दिवस के अवसर पर वीडियो कॉन्फ्रेंसिंग के जरिए पार्टी के कार्यकर्ताओं को संबोधित किया। प्रधानमंत्री नरेंद्र मोदी ने कहा कि कोविड-19 महामारी से लड़ाई में भारत की कोशिशों ने दुनिया के सामने एक नई मिसाल कायम की है। विश्व स्वास्थ्य संगठन और दुनियाभर के देशों ने कोविड-19 के खिलाफ भारत के प्रयासों की सराहना की है। 
प्रधानमंत्री नरेंद्र मोदी ने भाजपा के 40वें स्थापना दिवस के अवसर पर पार्टी के कार्यकर्ताओं संबोधित करते हुए पांच आग्रह किए हैं। प्रधानमंत्री ने पार्टी कार्यकर्ताओं से कहा कि वे गरीबों को राशन देने के लिए अविरत सेवा करें। दूसरा, फेस कवर जरूर पहनें और वितरित करें। तीसरा, सेवा करने वालों का आभार व्यक्त करें। चौथा, आरोग्य सेतु ऐप का उपयोग करें और करवाएं। और पांचवां PM-CARES फंड में सहयोग करें और 40 अन्य लोगों को भी इसके लिए प्रेरित करें।
 प्रधानमंत्री के पांच आग्रह
1. गरीबों को राशन के लिए अविरत सेवा अभियान
2. अपने साथ ही आप 5-7 अन्य लोगों के लिए फेस-कवर बनवाएं और उनका वितरण करें
3. धन्यवाद अभियान के लिए पार्टी ने पांच अलग-अलग वर्ग बनाए हैं
पहला वर्ग - नर्सेस और डॉक्टर्स
4. ज्यादा से ज्यादा लोगों को 'आरोग्य सेतु ऐप' की जानकारी दें और कम से कम 40 लोगों के मोबाइल में ये ऐप इंस्टॉल भी करवाएं
5. प्रत्येक भाजपा कार्यकर्ता को खुद भी  PM-CARES फंड में सहयोग करना और 40 अन्य लोगों से भी सहयोग करने के लिए प्रेरित करना
