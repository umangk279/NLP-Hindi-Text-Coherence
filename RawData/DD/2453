ऑस्ट्रेलिया के वैज्ञानिकों ने कोविड-19 के संभावित टीके का परीक्षण शुरू कर दिया है। परिक्षण शुरू करने वाले अनुसंधानकर्ताओं ने कहा है कि परीक्षण पूरा होने में तीन महीने का वक्त लग सकता है। 
ऑस्ट्रेलिया के वैज्ञानिकों ने बृहस्पतिवार को कहा कि वे कोविड-19 के दो संभावित टीकों का परीक्षण कर रहे हैं जो प्रयोगशाला परीक्षणों में मील का पत्थर साबित हो सकते हैं। कॉमनवेल्थ साइंटिफिक एंड इंडस्ट्रियल रिसर्च ऑर्गेनाइजेशन (CSIRO) के वैज्ञानिकों ने कहा कि वे यह परीक्षण कर रहे हैं कि कोविड-19 का टीका कितना प्रभावशाली है।
वे बचाव के लिहाज से टीका देने के लिए इंजेक्शन लगाने या नाक के स्प्रे जैसे बेहतर तरीके भी खोज रहे हैं। ऑस्ट्रेलियन एनिमल हैल्थ लेबोरेटरी के निदेशक प्रो. ट्रेवर ड्रू ने कहा, ‘‘हम जनवरी से सार्स सीओवी-2 का अध्ययन कर रहे हैं।’’अनुसंधानकर्ताओं ने कहा कि परीक्षण में तीन महीने लग सकते हैं।
 
 
