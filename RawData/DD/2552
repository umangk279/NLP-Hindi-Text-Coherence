मध्य प्रदेश के इंदौर शहर में 5कोरोना पॉजिटिव मरीज मिले हैं, बुधवार सुबह चार बजे इसकी पुष्टि हुई है। इंदौर में 5 मरीज मिलने के बाद मध्य प्रदेश में कोरोना पॉजिटिव मरीजों की संख्या बढ़कर 14 हो गई है। 
इंदौर में आज की स्थिति में परीक्षण के लिए भेजे गए सैंपल में से पाँच कोरोना पॉजिटिव मिले हैं। कलेक्टर श्री लोकेश कुमार जाटव ने कहा है कि इस बात को लेकर पैनिक की आवश्यकता नहीं है। सभी मरीज़ों की हालत स्थिर है और वे चिकित्सीय निगरानी में है। सभी का बेहतर इलाज हो रहा है और अन्यत्र संक्रमण नहीं हो, इसके पुख़्ता इंतज़ाम किए गए हैं।
कलेक्टर श्री जाटव ने यह भी कहा है कि प्रशासन आम जनता को ज़रूरी सामान घर पर ही उपलब्ध कराने के लिए ठोस उपाय कर रहा है। ज़रूरी सामान घर पर उपलब्ध कराने के लिए ऑनलाइन स्टोर्स , वेंडर और बिक्रेताओं के डिटेल्स जल्द जारी किए जाएंगे ताकि ऑनलाइन ऑर्डर कर घर पर ही आवश्यक वस्तुएँ मिल सके।
