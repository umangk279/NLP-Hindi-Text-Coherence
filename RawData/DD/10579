छत्तीसगढ़ में कांग्रेस पार्टी के कार्यकारी अध्यक्ष रामदयाल उइके शनिवार को कांग्रेस पार्टी का दामन छोड़कर बीजेपी में शामिल हो गए हैं. 
मुख्यमंत्री रमन सिंह, पार्टी महासचिव सरोज पांडेय और छत्तीसगढ़ के भाजपा अध्यक्ष धरमलाल कौशिक की मौजूदगी में रामदयाल ने पार्टी की सदस्यता ग्रहण की.
आदिवासी नेता के रूप में रामदयाल उइके की खासी पहचान है और वर्तमान में वो पाली तानाखार सीट से विधायक भी हैं. लिहाजा उनका कांग्रेस छोड़ना पार्टी के लिए झटका माना जा रहा है.
