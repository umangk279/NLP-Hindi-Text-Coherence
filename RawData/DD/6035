जम्मू कश्मीर सरकार ने अमरनाथ यात्रियों की सुरक्षा के मद्देनज़र एडवाइजरी जारी की है। यात्रा की अवधि कम करने और जल्द वापसी की सलाह दी गई है। वहीं सुरक्षा बलों को अमरनाथ यात्रा मार्ग से पाकिस्तान में बनी बारूदी सुरंग  हथियार मिले है। जिसके बाद सेना ने कहा कि एलओसी पर स्थिति नियंत्रण में हैं, घाटी में आईईडी विस्फोटकों का खतरा ज्यादा। 
पाकिस्तान में बैठे आतंकवादी, कश्मीर घाटी में अमरनाथ यात्रा को निशाना बनाने की साजिश रच रहे हैं लेकिन सुरक्षा बल इस तरह की किसी भी साजिश को विफल करने के लिए पूरी तरह से मुस्तैद हैं। सेना ने कहा है कि सुरक्षा बलों की छापेमारी में अमरनाथ यात्रा मार्ग पर पाकिस्तान में बनी बारूदी सुरंग और भारी मात्रा में हथियार बरामद हुए हैं। इस बीच जम्मू कश्मीर सरकार ने एडवाइजरी जारी करके आतंकी हमलों के इनपुट्स के चलते यात्रियों की सुरक्षा के लिए उनसे यात्रा की अवधि कम करने के लिए और जल्द से जल्द वापसी को कहा है । 
भारतीय सेना के जाबांज के हाथ में दिख रही ये राइफल पड़ोसी पाकिस्तान की करतूत की गवाही दे रही है। पाकिस्तान की नापाक हरकत एक बार फिर सामने आई है। जम्मू-कश्मीर में शांति और अमन की अमरनाथ यात्रा पर पाकिस्तान की बुरी नज़र थी, लेकिन हमारे जांबाज सुरक्षाबलों के आगे पाकिस्तान एक बार फिर पस्त हो गया। सेना, सीआरपीएफ और जम्मू-कश्मीर पुलिस के साझा ऑपरेशन के जरिये पाकिस्तान के बदनियत कामयाब नहीं हो पाई। सुरक्षाबलों द्वारा जिन आतंकी ठिकानों का भंडाफोड़ किया गया है वहां से पाकिस्तान ऑर्डिनेंस फैक्ट्री की बनी ऐंटी-पर्सनल माइन भी बरामद की गई। साथ ही सुरक्षाबलों ने पाकिस्तानी आर्मी की आतंकियों से लिंक को भी एक्सपोज किया है।
अमरनाथ यात्रियों की सुरक्षा के मद्देनज़र जम्मू-कश्मीर सरकार की तरफ से अडवाइजरी राज्य सरकार ने अमरनाथ यात्रियों और पर्यटकों की सुरक्षा के लिए अडवाइजरी जारी की। इस अडवाइजरी के अनुसार आतंकी हमलों के इनपुट्स के चलते यात्रियों की सुरक्षा के लिए उनसे यात्रा की अवधि कम करने के लिए और जल्द से जल्द वापसी के लिए रवाना होने को कहा गया है। अडवाइजरी के बाद अमरनाथ श्रद्धालु सतर्क है लेकिन बाबा बर्फानी के भक्तों के जोश में कोई कमी नहीं है।
सेना की तरफ से कश्मीरी माताओं से भी गुजारिश की गयी है।  ढिल्लन ने कहा कि मेरी सभी माताओं बहनों ध्यान दें कि अगर उनका बच्चा पत्थर फैंकता है तो वो गलत हाथों में जा चुका है और कल को आतंकी गतिविधयों में शामिल होने वाले ज्यादातर युवा पहले पत्थरबाज़ ही होते हैं। इसलिए ऐसे युवाओं का समय रहते ध्यान रखा जाना जरुरी है।
पाकिस्तान जिस आतंक के बूते अपने लिए जो तलाश रहा था वो तो उसे नहीं मिला लेकिन आज पाकिस्तान की जो राजनीतिक औऱ आर्थिक हालात है वो किसी से छिपे नहीं है। पूरी दुनिया आतंक के लिए बदनाम पाकिस्तान का अब पूरी तरह से अलग-थलग पड़ चुका है। पाकिस्तान में मंहगाई आसमान छू रही है। बर्बादी के बारुद पर बैठा पाकिस्तान अपनी हरकतों से बाज नहीं आ रहा है, और आज भी भारत के खिलाफ आतंकवादियों को फंडिंग कर रहा है, लेकिन सुरक्षाबलों के बुलंद हौंसलों के आगे पाकिस्तान लगातार बेनकाब हो रहा है।
