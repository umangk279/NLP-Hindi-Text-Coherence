आनंदीबेन पटेल ने आज मध्य प्रदेश के राज्यपाल पद की शपथ ली। हाईकोर्ट के मुख्य न्यायाधीश हेमंत गुप्ता उन्हें राज्यपाल पद की शपथ दिलायी। 
इस मौके पर मुख्यमंत्री शिवराज सिंह चौहान सहित मंत्रिमंडल के सभी सदस्य मौजूद थे। गुजरात के राज्यपाल ओ पी कोहली फिलहाल मध्य प्रदेश के राज्यपाल का भी अतिरिक्त कार्यभार संभाल रहे थे। आनंदी पटेल को पीएम नरेन्द्र मोदी के प्रधानमंत्री बनने के बाद गुजरात की बागडोर सौंपी गयी थी, हालांकि 2016 में इस्तीफा दे दिया था।
