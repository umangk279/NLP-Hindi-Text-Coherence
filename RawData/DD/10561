पश्चिमी तुर्की में प्रवासियों को यूनान लेकर जा रहे एक वाहन के नदी में गिर जाने के कारण 22 लोगों की मौत हो गई। इनमें कुछ बच्चे भी शामिल हैं। ये वाहन इजमीर क्षेत्र में राजमार्ग से कई मीटर नीचे जा कर एक नदी में गिर गया। 
पश्चिमी तुर्की में कल प्रवासियों को यूनान लेकर जा रहे एक वाहन के नदी में गिर जाने के कारण 22 लोगों की मौत हो गई। इनमें कुछ बच्चे भी शामिल हैं। सरकारी संवाद एजेंसी ने बताया कि ये वाहन इजमीर क्षेत्र में राजमार्ग से कई मीटर नीचे जा कर एक नदी में गिर गया।
प्रवासियों की राष्ट्रीयता का पता नहीं चला है। एजेंसी ने बताया कि हादसे में 13 लोग जख्मी भी हो गए।  आपात सेवा के कर्मचारियों को घटनास्थल पर भेजा गया है। लोगों को ले जा रहा ये वाहन इजमीर क्षेत्र के तटवर्ती इलाके की ओर जा रहा था। वहां से सभी प्रवासी नौका के जरिए यूनान के समोस द्वीप जाने वाले थे।
