बढ़ती ऊर्जा जरुरतो, जलवायु परिवर्तन  और दुनियाभर में बढ़ते प्रदुषण के खतरे को देखते हुए स्वच्छ ऊर्जा की जरुरत महसूस हो रही है। यही वजह है कि भारत ने इस क्षेत्र में अग्रणी भूमिका निभाते हुए मिशन इनोवेशन की शुरुआत की है। 
इस मिशन में भारत के साथ चौबीस देश भी जुड़े हुए है। कैसे नए नए तरीके निकालकर स्वच्छ ऊर्जा की तरफ बढा जा सकता है और अपनी ऊर्जा जरुरतों को पूरा किया जा सकता है। इस दिशा में मिशन इनोवेशन अहम भूमिका निभा रहा है। इसके लिए आठ क्षेत्रों की पहचान की गई है। इन आठ क्षेत्रो में क्या क्या प्रगति हुई है इसको लेकर नई दिल्ली में तीन दिन की एक  सम्मेलन हो रहा है। जहां चौबीस देशों के प्रतिनिधि हिस्सा ले रहे है। इस मौके पर केन्द्रीय विज्ञान एवं प्रौधौगिकी मंत्री डॉ. हर्षवर्धन ने कहा कि भारत आने वाले दिनों में अपनी ऊर्जा जरुरतों का चालीस फीसद हिस्सा स्वच्छ ऊर्जा से लोगो को उपलब्ध कराएगा।
भारत पहले ही उज्जवला योजना या फिर इलेक्ट्रीक वाहनों सहित  स्वच्छ ईधन की दिशा में कई नए कदम उठा रहा है। यहां तक कि इनक्यूबेटर रिसर्च सेंटर भी बनाया है जहां कोई भी अपनी रिसर्च का टेस्ट कर सकता है। ये दुनिया में अपनी तरह का पहला संस्थान है। यहां तक कि भारत ने मिशन इनोवेशन की बजट भी दुगुना कर दिया है। जहां 2015 में 470 करोड़ बजट था वहीं 2019-20 में बढ़ाकर 967 करोड़ कर दिया है। इन कदमों से आने वाले दिनों में स्वच्छ ईंधन की दिशा में कई नए तरीके विकसित होंगे जो पर्यावरण सुरक्षा की दिशा में अहम साबित होंगे।
 
नितेन्द्र सिंह की रिपोर्ट
