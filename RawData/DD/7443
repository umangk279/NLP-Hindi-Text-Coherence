चुनावी मौसम में देश का माहौल बदला हुआ है जब तमाम नेता जनता के बीच पहुँच रहे हैं। उनके एक- एक वोट के लिए..यही है लोकतंत्र की ताक़त..और मतदाताओं को अपने पक्ष में करने की कोशिशों में कॉंग्रेस समेत अन्य दल भी पीछे नहीं हैं...आज राहुक गाँधी ने जहाँ केरल में दो रैलियाँ की,गुलामनबी आज़ाद, नवजोत सिंह सिद्धू भी उतरे चुनाव प्रचार में.. आगरा में सपा, बसपा, रालोद गठबंधन ने की रैली और तमिलनाडु में भी दल जुटे हैं चुनाव प्रचार में। 
इस चुनावी मौसम में मौसम की तपिश के बावजूद सभी दल मतदाताओं तक अपनी बात पहुँचाने के लिए  एड़ी छोटी का ज़ोर लगा रहे हैं..एक के बाद एक रैलियाँ कर रहे हैं...मंगलवार को कश्मीर से केरल तक चुनावी माहौल गरमाया रहा...
कॉंग्रेस अध्यक्ष राहुल गाँधी जो केरल के वायनाड से भी चुनाव लड़ रहे हैं..उन्होने मंगलवार को केरल में पत्तनम्थिट्टा और कोल्लम में चुनावी रैलियों को संबोधित किया ...राहुल गाँधी ने जहां केंद्र सरकार की नीतियों और कामकाज पर सवाल खड़े किए वहीं अपनी पार्टी के घोषणा पत्र का जिक्र किया और कहा कि अगर 2019 में केंद्र में कांग्रेस की सरकार बनी तो गरीबों के लिए न्याय योजना लागू की जाएगी और किसानों के लिए, स्वास्थ्य और शिक्षा के क्षेत्र के लिए विशेष कदम उठाए जाएँगे..
राहुल के अलावा कांग्रेस के बाकी नेता भी चुनाव अभियान में ज़ोर आज़माइश करते नज़र आए..नवजोत सिंह सिद्धू ने जहाँ बिहार के कटिहार और गुजरात के डांग में कमान संभाली. तो वहीं गुलाम नबी आज़ाद ने जम्मू कश्मीर के अनंतनाग में कॉंग्रेस के प्रचार को धार दी 
महागठबंधन के लिए लोकसभा चुनावों का दूसरा चरण अत्यंत महत्वपूर्ण है...और इसीलिए इन सीटों पर ज़बरदस्त प्रचार किया जा रहा है..इसी कड़ी में महागठबंधन की साझा रैली को अखिलेश यादव ने संबोधित किया..वहीं शत्रुध्न सिन्हा के कांग्रेस का दामन थामने के बाद अब उनकी धर्मपत्नी पूनम सिन्हा डिंपल यादव की उपस्थिति में समाजवादी पार्टी में शामिल हो गईं हैं...
तमिलनाडु में डीएमके सांसद और चेन्नई सेंट्रल की सीट से उम्मीदवार दयानिधि मारन ने प्रचार किया और अपने पक्ष में वोट मांगे। एआईएडीएमके की ओर से सीएम पलानीसामी ने वोट मांगे । 
बेंगलुरू मध्य से निर्दलीय उम्मीदवार के तौर पर खड़े अभिनेता प्रकाश राज प्रचार किया और कहा   कि वे किसी के खिलाफ चुनाव नहीं लड़ रहे हैं बल्कि लोगों के लिए मैदान में ताल ठोक रहे हैं।  
चुनावी माहौल में आम आदमी पार्टी और कॉंग्रेस के बीच दिल्ली में गठबन्धन बनाने को लेकर हो रही रस्साकशी के बीच आप नेता संजय सिंह ने कहा है की राहुल गाँधी भली भाँति समझते हैं की ट्विटर के मध्यम से बात नहीं होती.
अरविंद केजरीवाल दिल्‍ली के साथ हरियाणा, पंजाब, गोवा और अन्‍य जगहों पर भी कांग्रेस के साथ गठबंधन चाहते हैं. लेकिन दिल्‍ली कांग्रेस के एक खेमे के गठबंधन के खिलाफ होने के बाद कांग्रेस भी गठबंधन पर स्‍पष्‍ट राय नहीं रख पाई.
इस बीच समाजवादी पार्टी से अलग होकर अपनी पार्टी बनाने वाले शिवपाल सिंह यादव  ने लोकसभा चुनाव के लिए अपने उम्मीदवारों की लिस्ट जारी की है. शिवपाल सिंह यादव की प्रगतिशील समाजवादी पार्टी ने उत्तर प्रदेश, राजस्थान, बिहार और हरियाणा में अपने 14 प्रत्याशी उतारे हैं.
