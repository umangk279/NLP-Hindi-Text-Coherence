थाईलैंड के दौरे पर गए विदेश मंत्री डॉ सुब्रह्मण्यम जयशंकर ने बैंकॉक में विएतनाम के विदेश मंत्री फाम बिन्ह मिन्ह से मुलाकात की। दोनों नेताओं की यह मुलाकात थाईलैंड में चल रहे 26वें एशियाई क्षेत्रीय मंच की बैठक के दौरान हुई। 
एशियाई क्षेत्रीय मंच की बैठक का उद्देश्य एशिया प्रशांत क्षेत्र में राजनीतिक और सुरक्षा से जुड़े मुद्दों को साझा करना है। विदेश मंत्री सुब्रह्मण्यम जयशंकर ने इसके अलावा बैंकॉक में अमेरिकी विदेश मंत्री माइकल पॉम्पियो से मुलाकात की। दोनों नेताओं ने द्विपक्षीय मुद्दों पर चर्चा की।
विदेश मंत्री एस. जयशंकर ने थाईलैंड के बैंकाक में आसियान बैठक से इतर मंगोलिया के विदेश मंत्री डामडिन सोगतबटार और तिमोर लेस्ते के विदेश मंत्री डियोनिसियो बोब सोरास से अलग-अलग मुलाकात की। 
