अंतरराष्ट्रीय ओलंपिक समिति  ने 2022 डकार यूथ ओलंपिक गेम्स को कोरोना वायरस महामारी के कारण चार साल यानी 2026 तक के लिए स्थगित कर दिया है। आईओसी के अध्यक्ष थामस बाक ने कहा कि सेनेगल के राष्ट्रपति मैकाय साल के साथ दो दिन पहले टेलीफोन पर बातचीत के दौरान प्रतियोगिता को स्थगित किए जाने पर चर्चा की गई।  
युवा ग्रीष्मकालीन खेल अफ्रीका में आयोजित होने वाले पहले ओलंपिक होंगे। वही टोक्यो ओलिम्पिक को लेकर ओलंपिक समिति ने एक बार फिर से ज़ोर देकर इस बात को सामने रखा है कि वो अगले साल जुलाई अगस्त में ओलिम्पिक गेम्स को कराने को लेकर प्रतिबद्ध है,हालांकि आईओसी प्रमुख थॉमस बाक ने यह भी साफ किया कि उनके लिए खिलाड़ियों की सुरक्षा सर्वप्रथम है।जिसके लिए वो डब्ल्यूएच्ओ के लगातार संपर्क में  है और संस्था द्वारा बताई जा रही तमाम बातों का ध्यान रख रहे है।
