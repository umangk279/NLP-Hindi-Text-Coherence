अंतरराष्ट्रीय दिव्यांग दिवस आज. दिव्यांग व्यक्तियों के अधिकारों और कल्याण को बढ़ावा देने के लिए मनाया जाता है यह दिन. उपराष्ट्रपति वेंकैया नायडू ने दिव्यांग व्यक्तियों के सशक्तिकरण की दिशा में काम करने वाले लोगों को राष्ट्रीय पुरस्कार से किया सम्मानित। प्रधानमंत्री ने ट्वीट कर दिव्यांग के लिए न्यायसंगत भविष्य के लिए सरकार की जताई प्रतिबद्धता. 
उपराष्ट्रपति वेंकैया नायडू ने आज अंतरराष्ट्रीय दिव्यांग दिवस पर नई दिल्ली में आयोजित कार्यक्रम में दिव्यांग व्यक्तियों के सशक्तिकरण की दिशा में काम करने वाले लोगों को राष्ट्रीय पुरस्कार से सम्मानित किया। इस दिवस का उद्देश्‍य समाज के सभी वर्गों के नि:शक्‍त लोगों के अधिकारों और उनकी सेहत के मामलों को बढ़ावा देना और उनके विकास के लिए जागरूकता बढ़ाना भी है।
इस वर्ष इसका विषय है-विकास एजेंडा 2030 से सम्बंधित कार्यवाही में दिव्‍यांगजनों की सहभागिता और उनके नेतृत्‍व को बढ़ावा देना। अपने संबोधन में उपराष्ट्रपति ने कहा कि दिव्यांगों ने विभिन्न श्रेणियों में कीर्तिमान स्थापित कर दूसरे के समक्ष एक मिसाल पेश की है। उपराष्ट्रपति ने कहा कि देश में नवजात बच्चों और गर्भवती महिलाओं को पर्याप्त पोषण देने पर जोर दिया। इस अवसर पर उन्होंने रोल मॉडल 2019 पुरस्कार भी वितरित किए।
