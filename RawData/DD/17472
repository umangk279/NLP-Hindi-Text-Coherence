भाजपा अध्यक्ष अमित शाह मध्य प्रदेश के तीन दिवसीय दौरे पर भोपाल पहुंच गए हैं। अपने दौरे में शाह पार्टी पदाधिकारियों और नेताओं से मुलाकात करेंगे।   
 भाजपा अध्यक्ष अमित शाह मध्य प्रदेश के तीन दिन के दौरे पर भोपाल पहुंच गए हैं। मुख्यमंत्री शिवराज सिंह चौहान ने राष्ट्रीय अध्यक्ष का स्वागत किया।
शाह ने आज पंडित दीनदयाल उपाध्याय की मूर्ति पर माल्यार्पण किया। इसके बाद शाह ने पार्टी पदाधिकारियों से मुलाकात की। इस बैठक में राज्य के मुख्यमंत्री शिवराज सिंह चौहान भी उपस्थित हैं।
वर्ष 2019 में होने वाले लोकसभा चुनाव में पीएम मोदी के नेतृत्व में भाजपा की जीत सुनिश्चित करने के मकसद से अमित शाह देश भर के दौरे पर हैं। 
देश के सभी राज्यों में कुल 110 दिनों के अपने विस्तृत प्रवास कार्यक्रम के तहत भाजपा अध्यक्ष भोपाल दौरे में पार्टी की रणनीति पर चर्चा करेंगे।
