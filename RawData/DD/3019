स्टॉर्म सबाइन तूफान जर्मनी पहुंचा, तूफान के कारण 150 से अधिक उड़ानें रद्द. 
स्टॉर्म सबाइन तूफान रविवार को जर्मनी के उत्तरी सागर तट तक पहुंच गया। सबाइन को ब्रिटेन में सियारा भी कहा जाता है। सियारा की तेज हवाओं के कारण कई उड़ानें और ट्रेन सेवांए रद्द कर दी गई है। जिससे सामान्य जनजीवन अस्त व्यस्त हो गया है। स्टॉर्म सबाइन तूफान की 85 किमी / घंटे की रफ्तार से हवाएं चलने के कारण 150 से अधिक उड़ानें रद्द कर दी गईं। रेल ऑपरेटर डॉयचे बान ने हैम्बर्ग और डेनमार्क की राजधानी कोपेनहेगन के बीच सेवाओं को रोक दिया। वहीं लंबी दूरी की ट्रेनों को भी रोका गया। तेज हवाओं के कारण मध्य जर्मनी के स्कूल आज बंद रहेंगे। हालांकि जर्मन मौसम विज्ञान के मुताबिक सबाइन सोमवार मध्यरात्रि तक देश के उत्तर-पश्चिमी क्षेत्र में पहुंच सकता है और फिर धीरे-धीरे दक्षिण की ओर बवेरिया तक दस्तक दे सकता है।
