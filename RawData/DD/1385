राज्यसभा के लिए कर्नाटक से चारो उम्मीदवार कल सर्वसम्मति से निर्वाचित हुए। नवनिर्वाचित सांसद हैं- पूर्व प्रधानमंत्री और जनता दल-सेक्युलर के प्रमुख एच.डी. देवेगौड़ा, कांग्रेस नेता मल्लिकार्जुन खड़गे और भारतीय जनता पार्टी के अशोक गस्ती तथा ईराना कडाडी।  
 कर्नाटक से राज्य सभा की चार सीटों के लिए पूर्व प्रधानमंत्री एच डी देवेगौड़ा, कांग्रेस नेता मल्लिकार्जुन खड़गे और भाजपा के इरन्ना कडाडी और अशोक गस्ती को निर्विरोध निर्वाचित घोषित किया गया। केवल चार उम्मीदवारों के होने के कारण चारों उम्मीदवार निर्विरोध निर्वाचित हुए। कर्नाटक विधान सभा की सचिव और रिटर्निंग ऑफिसर एम के विशालाक्षी ने विजेताओं के नामों की घोषणा की।
पिछले वर्ष हुए लोकसभा चुनाव में एच.डी. देवेगौड़ा और मल्लिकार्जुन खड़गे को हार का सामना करना पडा था। ईराना कडाडी और अशोक गस्ती अखिल भारतीय विद्यार्थी परिषद के पूर्व कार्यकर्ता रहे हैं और पिछले तीन दशक से भी ज्यादा समय से भाजपा से जुड़े हैं। 
कर्नाटक से राज्यसभा की 4 सीटों पर 19 जून को चुनाव होने थे। भाजपा ने जमीन से जुड़े दो कार्यकर्ताओं को अपना उम्मीदवार बनाया था। 
