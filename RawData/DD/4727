गृहमंत्री अमित शाह ने शुक्रवार को गांधीनगर में महिला लाभार्थियों को एक हजार एलपीजी कनेक्शन प्रदान किए.इस मौके पर अमित शाह ने कहा कि ये कनेक्शन उज्ज्वला योजना के अन्तर्गत ग्रामीण महिलाओं को दिए गए हैं.  
75 हजार से अधिक लाभार्थियों को दिए जाने वाले कनेक्‍शनों पर तेल और प्राकृतिक गैस निगम ने छह करोड़ 13 लाख रुपये खर्च किए हैं. इसके साथ ही गांधीनगर गुजरात का पहला केरोसिन मुक्त जिला बन गया है.
गृहमंत्री ने गांधीनगर के निकट कुदासन में मध्यम आय वर्ग वाले चार सौ अस्सी मकान भी लाभार्थियों को दिए. इन मकानों का निर्माण गांधीनगर शहरी विकास प्राधिकरण द्वारा किया गया है. 
इस अवसर पर उन्होंने गांधीनगर में कुदासन, सरगासन, रेसान और वावल में कई पेयजल योजनाएं भी समर्पित की.
गृहमंत्री अमित शाह ने एक अंडरपास, दो सड़कों सहित कई विकास परियोजनाओं की आधारशिला रखी. ये परियोजनाएं गांधीनगर स्मार्ट सिटी योजना के तहत पूरी की जाएंगी. 
गृहमंत्री ने गुजरात के गांधीनगर में महानगर पालिका के एकीकृत कमांड एवं नियंत्रण केंद्र का भी उद्घाटन किया. गृहमंत्री चार दिन की गुजरात यात्रा पर हैं.
