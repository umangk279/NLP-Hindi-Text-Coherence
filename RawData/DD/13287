महाराष्ट्र में बड़ा सड़क हादसा, कोंकण कृषि विश्वविद्यालय के कर्मचारियों को ले जा रही एक बस महाबलेश्वर के पास गहरी खाई में गिर गई, जिसमें 33 लोगों की मौत हो गई। महाराष्ट्र सरकार ने मृतकों के परिजनों के लिए 4-4 लाख रुपये मुआवजे की घोषणा की,... राष्ट्रपति और प्रधानमंत्री ने इस दुर्घटना पर दुःख जताया है। 
महाराष्ट्र के रायगढ़ में एक बड़ा हादसा हुआ है। रायगढ़ के आंबेनली घाट के पास पहाड़ी सड़क से कोंकण कृषि विश्वविद्यालय के कर्मचारियों को ले जा रही एक बस खाई में गिर गई, जिसमें 33 लोगों की मौत हो गई है। जबकि 1 को बचा लिया गया है। ये दुर्घटना रायगढ़ के पोलादपुर इलाके में हुई है। बस रत्नागिरी से महाबलेश्वर जा रही थी। तभी वह आंबनेली घाट के पास पहाड़ी से बस करीब 500 फीट गहरी खाई में गिर गई। हादसे पर राष्ट्रपति राम नाथ कोविंद और प्रधानमंत्री नरेंद्र मोदी ने दुख व्यक्त किया है।
महाराष्ट्र सरकार ने हादसे में मरने वालों के परिजनों को चार लाख रुपये का मुआवजा देने की घोषणा की। इसके अलावा सरकार घायलों के इलाज का भी खर्च उठाएगी।
