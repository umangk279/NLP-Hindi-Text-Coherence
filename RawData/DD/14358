भारतीय रिजर्व बैंक ने कहा है कि अगले वित्तवर्ष में देश की वृद्धि दर सात दशमलव चार प्रतिशत रहने का अनुमान है।  
रिजर्व बैंक के गवर्नर उर्जित पटेल ने वाशिंगटन में अंतर्राष्ट्रीय मुद्रा वित्त समिति में कहा कि चालू वित्तवर्ष में भारतीय अर्थव्यवस्था की वृद्धि दर अच्छी रही है और वर्ष 2018-19 में इसके बेहतर होने की संभावना है। पटेल ने कहा कि एक साल पहले, सकल घरेलू उत्पाद की वृद्धि दर सात दशमलव एक प्रतिशत से घटकर छह दशमलव छह प्रतिशत हो गई थी। उन्होंने कहा कि अब वैश्विक मांग फिर से बढ़ रही है जिससे निर्यात को बढ़ावा मिलेगा, नए निेवेशों में तेजी आएगी और वृद्धि दर तेज होगी।
