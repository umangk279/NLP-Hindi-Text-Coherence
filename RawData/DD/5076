प्रधानमंत्री नरेंद्र मोदी ने लाल बहादुर शास्त्री की जयंती पर उनको श्रद्धांजलि दी। PM मोदी ने ट्वीट कर कहा, ''जय जवान जय किसान' के उद्घोष से देश में नव-ऊर्जा का संचार करने वाले पूर्व प्रधानमंत्री लाल बहादुर शास्त्री जी को उनकी जयंती पर शत-शत नमन' 
आज राष्ट्रपिता महात्मा गांधी के साथ ही देश के पूर्व प्रधानमंत्री लाल बहादुर शास्त्री जी की भी आज जयंती है। लाल बहादुर शास्त्री जी ने अपना पूरा जीवन गरीबों की सेवा में समर्पित कर दिया था। पूर्व प्रधानमंत्री लाल बहादुर शास्त्री जी का जन्म 2 अक्टूबर 1904 को उत्तर प्रदेश के मुगलसराय में हुआ था।
देश की आजादी में लाल बहादुर शास्त्री जी का खास योगदान है. साल 1920 में शास्त्री जी भारत की आजादी की लड़ाई में शामिल हो गए थे। विजय घाट पर आज राष्ट्रपति राम नाथ कोविंद, उपराष्ट्रपति वैंकेया नायडू और प्रधानमंत्री नरेंद्र मोदी समेत कई वरिष्ठ नेताओं ने शास्त्री जी को श्रद्धासुमन अर्पित किए।
