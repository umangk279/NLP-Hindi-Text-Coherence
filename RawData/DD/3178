केन्द्रीय नागर विमानन मंत्रालय ने  एयर इंडिया और एयर इंडिया एक्सप्रेस लिमिडेट में 100 फीसद हिस्सेदारी बेचने का फैसला लिया है। इसके लिए सरकार ने आज औपचारिक घोषणा की। 
केन्द्रीय नागर विमानन मंत्रालय ने एअर इंडिया में 100 प्रतिशत हिस्सेदारी बेचने का निर्णय लिया है। इसके लिए सरकार ने प्राथिमक  स्तरपर दस्तावेज जारी कर दिया है। निविदा की अंतिम तारिख 17 मार्च रखी गई है। एअर इंडिया के रणनीतिक विनिवेश के तहत सरकार एअर इंडिया की सस्ती विमानन सेवा ‘एअर इंडिया एक्सप्रेस’ में भी 100 प्रतिशत हिस्सेदारी बेचेगी। पूरी प्रक्रिया 31 मार्च तक पूरी होगी।
केन्द्रीय नागर विमानन मंत्री ने कहा कि इस पूरी प्रक्रिया में कर्मचारियों के हितो का पूरी तरह से ख्याल रखा गया है। इसके तहत कर्मचारियों की स्वास्थ्य सेवाओं को भी जारी रखने के लिए प्रयास किये जा रहे हैं। उन्होने कहा कि सरकार पूरी तरह से कर्मचारियों की नौकरियों की सुरक्षा के लिए प्रतिबद्ध है।
उन्होने कहा कि नये खरिदार आने के बाद भी एयर इंडिया ब्रान्ड जारी रहेगा। साथ ही निलामी प्रक्रिया एफडीआई पालिसी के अनुरूप ही होगी। गौरतलब है की 2018 में एयर इंडिया में  विनिवेश प्रक्रिया कोशिशों के बाद इस बार सरकार ने विनिवेश प्रक्रिया में कुछ आसानी बरती है जिससे उम्मीद है कि एयर इंडिया नई ऊंचाईयों को छुएगा।
