भाजपा संसदीय दल की बैठक में हुई कोरोनावायरस पर चर्चा, प्रधानमंत्री मोदी ने मेडिकल स्टाफ समेत मीडिया की भूमिका को सराहा, सांसदों को दिया निर्देश- अपने क्षेत्र में सतर्कता बढ़ाने के लिए  कार्यक्रम का करें आयोजन।    
भाजपा संसदीय दल की बैठक में आज कोरोनावायरस के कारण पैदा हुए हालात पर चर्चा की गई। बैठक में स्वास्थ्य मंत्री डॉक्टर हर्षवर्धन की ओर इस मामले में विस्तृत जानकारी दी गई। पीएम ने बैठक में कहा कि डॉक्टर हों या कर्मचारी सभी ने अपने कर्तव्य को अच्छे तरीके से निभाया है। पीएम ने मीडिया की भूमिका की भी तारीफ की और कहा कि मी़डिया ने मौजूदा हालात में बहुत अच्छे से अपनी भूमिका निभाई है।
सांसदों से पीएम ने कहा है कि एयरपोर्ट, रेलवे और बंदरगाहों पर काम कर रहे लोगो की सराहना करें और उन्हें हर क्षेत्र में छोटे छोटे समूहों में सतर्कता और जागरूकता बढ़ाने के लिए कार्यक्रम आयोजित करें  बैठक में ये भी तय किया गया है कि संसद का सत्र अपनी नियत तारीख तक ही चलेगा। 
