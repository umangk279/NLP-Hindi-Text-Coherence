भारत और ऑस्ट्रेलिया के बीच पांच मैचों की वन-डे सीरिज का तीसरा मुकाबला आज इंदौर में, मेहमान टीम की कमज़ोरियों का फायदा उठाकर पांच मैचों की सीरीज़ को अपने नाम करने की भारत की होगी कोशिश। भारत फिलहाल सीरीज़ में 2-0 से है आगे। 
 टीम इंडिया आज इंदौर के होलकर स्टेडियम में ऑस्ट्रेलिया के खिलाफ तीसरे वनडे खेलेगी। तेज और स्पिन के बेजोड़ समीकरण से बने अपने सुपर आक्रमण के दम पर पहले दो मैचों में जीत दर्ज करके भारतीय टीम आत्मविास से भरी हुई है। वर्तमान श्रृंखला में भारत के गेंदबाजों ने सभी का ध्यान अपनी तरफ खींचा है। अब भारतीय टीम आस्ट्रेलिया के खिलाफ तीसरे वनडे जीतकर श्रृंखला अपने नाम करने और आईसीसी रैंकिंग में फिर से नंबर एक पर काबिज होने के इरादे से मैदान पर उतरेगी। मौसम जरूर भारत का मजा कुछ किरकिरा कर सकता है क्योंकि पिछले कुछ दिनों से यहां बारिश हो रही है।
तेज और स्पिन के बेजोड़ समीकरण से बने अपने सुपर आक्रमण के दम पर पहले दो मैचों में जीत दर्ज करके भारतीय टीम आत्मविास से भरी हुई है। अब भारतीय टीम अपने लिये भाग्यशाली रहे होलकर स्टेडियम में रविवार आस्ट्रेलिया के खिलाफ तीसरे एकदिवसीय अंतरराष्ट्रीय क्रिकेट मैच में श्रृंखला अपने नाम करने और आईसीसी रैंकिंग में फिर से नंबर एक पर काबिज होने के इरादे से मैदान पर उतरेगी। 2-0 से आगे भारत उस होलकर स्टेडियम में उतरेगा जिस पर इससे पहले वह न कभी टास हारा है और ना ही मैच। मौसम जरूर भारत का मजा कुछ किरकिरा कर सकता है क्योंकि पिछले कुछ दिनों से यहां बारिश हो रही है और मौसम विभाग ने रविवार को भी कुछ समय के लिये बारिश होने की संभावना जतायी है। अगर मौसम पर गौर नहीं किया जाए तो सारी परिस्थितियां भारत के अनुकूल बन रही हैं और उम्मीद है कि पूरी तरह से पेशेवर ढांचे में ढल चुकी उसकी टीम अति आत्मविश्वास से बचेगी क्योंकि आस्ट्रेलियाई वापसी करके श्रृंखला को जीवंत बनाये रखने के लिये कोई कसर नहीं छोड़ेंगे। भारत अगर वर्तमान श्रृंखला और होलकर स्टेडियम में अपना विजय अभियान बरकरार रखता है तो फिर वह आईसीसी की एकदिवसीय रैकिंग में भी नंबर एक पर पहुंच जाएगा। विराट कोहली की टीम अभी टेस्ट रैंकिंग में शीर्ष पर काबिज है लेकिन वनडे में वह दक्षिण अफ्रीका के बाद दूसरे स्थान पर है।
इन दोनों टीमों के अभी समान 119 अंक हैं लेकिन दक्षिण अफ्रीकी टीम दशमलव में गणना में भारत से आगे है। भारत यदि यह मैच जीत जाता है तो उसके 120 अंक हो जाएंगे लेकिन हार पर उसके 118 अंक ही रह जाएंगे। कोहली एंड कंपनी हालांकि पूरी कोशिश करेगी कि ऐसी कोई नौबत नहीं आये। विश्व क्रिकेट में पिछले कुछ वर्षों से अक्सर भारतीय बल्लेबाजी लाइनअप की चर्चा होती रही है जिसमें सदाबहार कोहली के अलावा वनडे में बड़ी पारियां खेलने में माहिर रोहित शर्मा और महेंद्र सिंह धोनी जैसा सुपर फिनिशर  शामिल है। लेकिन वर्तमान श्रृंखला में भारत के गेंदबाजों ने सभी का ध्यान अपनी तरफ खींचा है। भारत के पास पहली बार वनडे में इतना विविधतापूर्ण गेंदबाजी आक्रमण दिख रहा है जिसमें भुवेनर कुमार अपनी स्विंग और तेजी से, जसप्रीत बुमराह अपनी यार्कर और बड़ी चालाकी से की गयी धीमी गेंदों से तो आलराउंडर हार्दिक पंड्या अपनी उछाल वाली गेंदों से आस्ट्रेलियाई बल्लेबाजों की परीक्षा ले रहे हैं। स्टीव स्मिथ की टीम के लिये सबसे बड़ा सरदर्द कलाई के दो स्पिनर युजवेंद्र चहल और कुलदीप यादव बने हुए हैं। ईडन गार्डन्स पर पिछले मैच में कुलदीप ने हैट्रिक लेकर आस्ट्रेलियाई मध्यक्रम की कमर तोड़ दी थी। पिच क्यूरेटर की मानें तो यहां के विकेट से परंपरागत नहीं बल्कि कलाईयों के स्पिनरों को ही मदद मिलेगी। ऐले में  आस्ट्रेलिया को चेन्नई और कोलकाता के बाद इंदौर में भी राहत नहीं मिलेगी। आस्ट्रेलिया की सबसे बड़ी परेशानी बल्लेबाजी है और डेविड वार्नर का बल्ला अभी तक खामोश है।  इस धाकड़ बल्लेबाज ने पहले दो मैचों में केवल 26 रन बनाये हैं। आरोन फिंच के चोटिल होने के कारण उनके स्थान पर पारी का आगाज कर रहे हिल्टन कार्टराइट पूरी तरह से नाकाम रहे हैं। मध्यक्रम में केवल कप्तान स्टीव स्मिथ ही आत्मविास से खेल पाये हैं जबकि ट्रेविस हेड, ग्लेन मैक्सवेल और मैथ्यू वेड के प्रदर्शन में निरंतरता नहीं है। आलराउंडर मार्कस स्टोइनिस ने जरूर उम्मीदें जगायी हैं और बाकी आस्ट्रेलियाई उनसे प्रेरणा लेने की कोशिश करेंगे। आस्ट्रेलिया के गेंदबाजों ने अपेक्षाकृत अच्छा प्रदर्शन किया है। नाथन कूल्टर नाइल और केन रिचर्डसन उम्मीदों पर खरे उतरे हैं लेकिन स्पिन विभाग आस्ट्रेलिया की चिंता बना है जिसमें एडम जंपा और एशटन एगर दोनों ही अब तक अपना प्रभाव नहीं छोड़ पाये हैं। जहां तक होलकर स्टेडियम का सवाल है तो यहां अब तक जो चार वनडे और एक टेस्ट मैच खेला गया उन सभी में भारत ने जीत दर्ज की।    
