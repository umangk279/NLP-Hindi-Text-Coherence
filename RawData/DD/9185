भुवनेश्वर में खेले जा रहे हॉकी विश्वकप में भारत ने अपने पहले मुकाबले में दक्षिण अफ्रीका को 5-0 से हरा दिया। मैच के 10वें मिनट में भारत को पेनेल्टी कॉर्नर मिला। हरमनप्रीत की ड्रैगफ्लिक को विपक्षी गोलकीपर ने रोक दिया लेकिन इस मौके पर मंदीप सिंह ने शानदार गोल कर भारत को 1-0 से आगे कर दिया। इसके दो मिनट बाद ही आकाशदीप सिंह ने गोल कर भारत को 2-0 की बढ़त दिला दी। आखिरी क्वार्टर की शुरुआत में ही भारत को पेनेल्टी कॉर्नर मिला जिस पर सिमरनजीत ने एक और कर भारत की बढ़त 5-0 कर दी। इसके बाद और कोई गोल नहीं हुआ और भारत इस मुकाबले को जीतने में कामयाब रहा। 
 
भुवनेश्वर में खेले जा रहे हॉकी विश्व कप में आज पूल ए के मुक़ाबले में ओलिंपिक चैम्पियन अर्जेन्टीना का सामना स्पेन से होगा वहीं एक अन्य मुक़ाबले में न्यूज़ीलैंड की टीम फ्रांस से भिड़ेगी। इस ग्रुप में अर्जेन्टीना की टीम फेवरेट के तौर पर सामने है,वहीं स्पेन की टीम भी अच्छी स्थिती में है और टीम अगले दौर में पहुंचने का माद्दा रखती है।
वहीं फ्रांस और न्यूज़ीलैंड मुक़ाबले की बात करे तो यहां फ्रांस की टीम अपने खेल से न्यूज़ीलैंड टीम को चौंका ज़रूर सकती है।
