जम्मू-कश्मीर पुलिस, सीआरपीएफ और सेना के संयुक्त अभियान में इस साल लगभग 190 आतंकी मारे जा चुके हैं. जनरल ऑफिसर कमांडर लेफ़्टिनेंट जनरल जेएस संधू ने बताया कि इन 190 आतंकियों में 80 स्थानीय आतंकी और 110 विदेशी आतंकी थे. वहीं 66 को एलओसी के पास घुसपैठ करते वक़्त मार गिराया गया. 
 सेना ने बताया है कि जम्मू-कश्मीर में इस साल 190 आतंकवादियों को मार गिराया गया. श्रीनगर में 15वीं चिनार कोर के कमांडर लेफ़्टिनेंट जनरल जेएस संधू ने कहा कि ये आतकंवादी विभिन्‍न आतंकरोधी और घुसपैठ रोकने के अभियानों के दौरान मारे गए. लेफ़्टिनेंट जनरल संधू ने कहा कि घाटी की ज़मीनी स्थिति में अहम बदलाव आया है. उन्‍होंने बताया कि घाटी में करीब 200 आतंकवादी सक्रिय हैं. कमान कमांडर ने हाजि़न बांदीपुरा के सफल आतंकीरोधी अभियान के लिए सुरक्षाबलों और खुफिया एजेंसियों की सराहना की. 
