केंद्रीय परिवहन और राजमार्ग मंत्री नितिन गडकरी ने भारतीय राजमार्गों और सूक्ष्म, लघु एवं मध्यम उद्यम-एमएसएमई क्षेत्रों में अंतर्राष्ट्रीय संस्थानों और निकायों से निवेश बढ़ाने का आह्वान किया है। नितिन गडकरी ने कहा है कि ऑटोमोबाइल और एमएसएमई भारतीय अर्थव्यवस्था के दो विकास स्‍तंभ हैं। 
रोड इंफ़्रास्ट्रक्चर और एमएसएमई में व्यापार निवेश और सहयोग पर इंडो-ऑस्ट्रेलियन चैंबर ऑफ़ कॉमर्स और वोमेनोवेटर को संबोधित करते हुए केंद्रीय मंत्री नितिन गडकरी ने कहा कि भारत और ऑस्ट्रेलिया पहले से ही सड़क सुरक्षा क्षेत्र में आपस में सहयोग कर रहे हैं। उन्होंने कहा कि ऑस्‍ट्रेलिया के सहयोग से सड़कों के लिए बेहतरीन डिजाइन और जनता के लिए जागरूकता के अवसर प्रदान किए हैं। 
भारतीय सड़क सुरक्षा का आकलन कार्यक्रम के अंतर्गत इक्‍कीस हजार किलोमीटर सड़कों का आकलन किया गया है और लगभग तीन हजार किलोमीटर सड़क की लंबाई तकनीकी विकास से निहित है। उन्होंने कहा कि अच्‍छी सड़कों का निर्माण इंजीनियरिंग में जागरूकता होने के कारण सुधार हुआ है।
केंद्रीय परिवहन और राजमार्ग मंत्री नितिन गडकरी ने कहा है कि इन उन्नयन कार्यक्रमों से सड़क दुर्घटनाओं में लगभग पचास प्रतिशत की कमी आएगी।  इसका उद्देश्य 2030 तक सड़क मृत्यु दर को लगभग समाप्‍त करना है।
