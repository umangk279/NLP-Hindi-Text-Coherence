केंद्रीय रेल मंत्री पीयूष गोयल ने भारतीय रेलवे की IRCTC, एसबीआई और RuPay कार्ड द्वारा साथ मिलकर बनाया गया आईआपसीटीसी-एसबीआई रुपे क्रेडिट कार्ड को वर्चुअल प्लेटफॉर्म पर लॉन्च किया। 
भारतीय रेलवे की IRCTC, एसबीआई और RuPay कार्ड ने साथ मिलकर एक नया आईआपसीटीसी-एसबीआई रुपे क्रेडिट कार्ड लॉन्च किया है। तीनों संस्थानों की तरफ से लॉन्च होने वाले इस नए कार्ड से कस्टमर्स टिकट बुकिंग और ऑनलाइन शॉपिंग भी कर सकेंगे। इस नए कार्ड को रेल मंत्री पीयूष गोयल ने वर्चुअल प्लेटफॉर्म पर लॉन्च किया। 
केंद्रीय रेल मंत्री पीयूष गोयल ने कहा कि हम सबकी यह कोशिश है कि पूर्व प्रधानमंत्री अटल बिहारी वाजपेयी का जन्मदिन यानी 25 दिसंबर 2020 तक तीन करोड़ से भी ज्यादा आईआपसीटीसी-एसबीआई रुपे क्रेडिट कार्ड रेलवे के ग्राहकों तक पहुंचे। उन्होंने जानकारी देते हुए कहा कि हम लगभग 30 करोड़ टिकट हर साल ऑनलाइन बुक करते हैं। 
इसका कुल किराया कलेक्शन करीब 34000 करोड़ रुपए होता है। इस कार्ड के लिए इसी 30 करोड़ टिकट का 10 प्रतिशत हमने टारगेट बनाया है, जिसे 25 दिसंबर 2020 तक पूरा करना है।
