चेन्नई में मोबाइल दुकानों की शुरूआत, चेन्नई कॉर्पोरेशन और तमिलनाडु ट्रेडर्स यूनियन ने मिलाया हाथ. थ्री-व्हीलर्स में खोली गई मोबाइल दुकानें, लोगों को उनके घरों तक मिल रहा है जरुरी सामान. 
कोरोना के संक्रमण को रोकने के लिए देशव्यापी लॉकडाउन  जारी है। लॉकडाउन के कारण लोगों को घर से बाहर नहीं निकलने दिया जा रहा और जो पाबंदियों को अनदेखा कर बाहर आ रहे हैं वे फल-सब्जियों जैसी जरुरी चीजों की खरीददारी को कारण बता रहे हैं। ऐसे में लोगों को उनके घरों तक चीजों की सप्लाई के लिए चेन्नई कॉर्पोरेशन और तमिलनाडु ट्रेडर्स यूनियन ने हाथ मिलाया है। इन्होंने संयुक्त रूप से चेन्नईवासियों के लिए फल, सब्जियों और अन्य जरूरी सामान की मोबाइल शॉप्स यानि थ्री-व्हीलर्स में लोगों को उनके घरों तक आवश्यक वस्तुएं पहुंचाना गुरुवार से शुरु कर दिया है। इस प्रयास से लोगों की जरुरतें तो पूरी हो ही रही हैं साथ ही दुकानदारों को भी अपना सामान बेचने का एक ज़रिया मिल गया है।
