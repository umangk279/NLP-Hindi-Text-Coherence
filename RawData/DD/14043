सुप्रीम कोर्ट ने  बी  एस येदियुरप्पा को कर्नाटक के मुख्यमंत्री के रुप में आज  शपथ ग्रहण पर रोक लगाने से  किया इंकार।  रात भर चली सुनवाई के बाद तीन जजों की बेंच ने बी एस येदियुरप्पा ले मांगी दावे कापी,  मामले की अगली सुनवाई कल 10:30 बजे।   
कर्नाटक में बी एस येदियुरप्पा को मुख्यमंत्री के रुप में शपथ दिलाने के राज्यपाल के फैसले पर रोक लगाने से सुप्रीम कोर्ट ने फिलहाल इंकार कर दिया है। साथ ही तीन जजों की बेंच ने बी एस येदियुरप्पा को आज दोपहर दो बजे तक समर्थन पत्र पेश करने को कहा है। इस मामले में अदालत कल सुबह साढ़े दस बजे सुनवाई करेगी। दरअसल राज्यपाल के फैसले के खिलाफ कांग्रेस और जेडीएस बुधवार रात को सुप्रीम कोर्ट पहुंचे थे। रात भर चले नाटकीय घटनाक्रम में सुप्रीम कोर्ट के मुख्य न्यायाधीश दीपक मिश्रा ने तीन न्यायाधीशों की एक बैंच का गठन कर मामले की तुरंत सुनवाई करने का फैसला किया। इस बैंच में जस्टिस अशोक भूषण, जस्टिस एस के सीकरी और जस्टिस एमए बोबडे ने मामले की सुनवाई की।
