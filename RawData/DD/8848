हॉपमैन कप में रोजर फेडरर और सेरेना विलियम्स के बीच हुए ऐतिहासिक पहले मुकाबले में फेडरर ने जीत दर्ज करने में कामयाबी पाई। 
हॉपमैन कप में डिफेंडिंग चैम्पियन स्विट्ज़रलैंड ने 6 बार की विजेता अमेरिका की टीम पर 2-1 की जीत दर्ज की। हालांकि दुनियाभर के टेनिस प्रेमियों को मिश्रित युगल मैच के दौरान फेडरर और सेरेना के बीच होने वाले मैच का सबसे ज्यादा बेसब्री से इंतज़ार था।
फेडरर और सेरेना, दोनों के पास कुल मिलाकर 43 ग्रैंडस्लैम सिंगल्स ख़िताब हैं। मिश्रित युगल मैच में फेडरर और बेलिंडा बेनसिच की जोड़ी ने सेरेना और फ्रांसेस टियाफो की जोड़ी को 4-2,4-3 से मात दी।  
