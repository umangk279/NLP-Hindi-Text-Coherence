चैत्र मास की पूर्णिमा को हनुमान जन्मोत्सव मानाया जाता है, लाखों श्रद्धालु अंजनी पुत्र की पूजा-अर्चना करते हैं। यह पूर्णिमा हिन्दू कैलेंडर (पंचांग) के पहले माह चैत्र की पूर्णिमा है। हिन्दू शास्त्रों में दान-धर्म और पूजा के लिए पूर्णिमा को अत्यंत शुभ माना गया है।  
 देश भर में आज हनुमान जन्मोत्सव हर्षोल्लास और भक्तिभाव के साथ मनाया जा रहा है। श्रद्धालु हनुमान मंदिरों में दर्शन के लिए सुबह से ही लंबी-लंबी कतारों में लगे हुए हैं। मंदिरों के अलावा घरों में भी सुबह से ही हनुमान जी की विशेष पूजा- अर्चना की जा रही है।
देश में कई जगहों पर हनुमान जयंती पर महाआरती और सामूहिक प्रसाद का वितरण हो रहा है। साथ ही अलग-अलग हनुमान मंदिरों में सवामणि और सुंदरकांड पाठ के साथ धार्मिक अनुष्ठान का आयोजन किया जा रहा है। इस अवसर पर मंदिरों को आकर्षक ढंग से सजाया गया है।
प्रधानमंत्री नरेंद्र मोदी ने ट्वीट संदेश के जरिए सभी देशवासियों को हनुमान जयंती की शुभकामनाएं दी।
