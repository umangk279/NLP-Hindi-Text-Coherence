मुख्य न्यायाधीश की अध्यक्षता वाली तीन सदस्यीय पीठ ने रफाल लड़ाकू विमान मुद्दे पर पुनर्विचार याचिकाओं को किया खारिज, रक्षामंत्री राजनाथ सिंह ने कहा अदालत के फैसले से रफाल पर सरकार का निर्णय हुआ सही साबित, कहा पीएम की छवि खराब करने के नाकाब मंसुबे पर फिरा पानी। 
 रफाल डील की जांच के लिए दाखिल रिव्यू पिटिशन को सुप्रीम कोर्ट ने खारिज कर दिया है। केंद्र सरकार को बड़ी राहत देते हुए चीफ जस्टिस की अगुवाई वाली बेंच ने सरकार को क्लीनचिट दी। संविधान पीठ ने कहा कि मामले की अलग से जांच करने की कोई आवश्यकता नहीं है। सर्वोच्च अदालत ने केंद्र सरकार की दलीलों को तर्कसंगत और पर्याप्त बताते हुए माना कि केस के मेरिट को देखते हुए फिर से जांच के आदेश देने की जरूरत नहीं है।
14 दिसंबर 2018 को रफाल खरीद प्रक्रिया और इंडियन ऑफसेट पार्टनर के चुनाव में सरकार द्वारा भारतीय कंपनी को फेवर किए जाने के आरोपों की जांच की गुहार लगाने वाली तमाम याचिकाओं को सुप्रीम कोर्ट ने खारिज कर दिया था। सुप्रीम कोर्ट ने कहा था कि फैसले लेने की प्रक्रिया में कहीं भी कोई संदेह की गुंजाइश नहीं है।
सुप्रीम कोर्ट ने 10 मई को रफाल मामले में दाखिल रिव्यू पिटिशन पर फैसला सुरक्षित रख लिया था। अब सुप्रीम कोर्ट के चीफ जस्टिस रंजन गोगई की अगुवाई वाली बेंच इस पर फैसला दे दिया है।
