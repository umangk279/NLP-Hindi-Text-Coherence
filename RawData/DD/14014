प्रधानमंत्री नरेंद्र मोदी ने अपने एकदिवसीय दौरे के दौरान जम्मू के लोगों को बड़ी सौगात दी. प्रधानमंत्री ने जम्मू के अपने दौरे के दौरान एक हजार मेगावाट के हाइड्रो इलेक्ट्रिक पावर प्रोजेक्‍ट की आधारशिला रखी. पाकल दुल हाइड्रो इलेक्ट्रिक प्रोजेक्‍ट दूरदराज वाले किश्‍तवाड़ जिले में चिनाब नदी पर बनाया जा रहा है. 
पाकल दुल प्रोजेक्ट के पांच वर्ष में पूरा होने की आशा है. इसके निर्माण पर आठ हजार 112 करोड़ रुपये की लागत आने का अनुमान है. ये परियोजनाएं भूमिगत पावर हाउस में 250 मेगावाट की चार यूनिट से सुसज्जित होंगी.
प्रधानमंत्री नरेंद्र मोदी ने जम्‍मू में रिंग रोड परियोजना की आधारशिला भी रखी. इस सड़क परियोजना पर दो हजार 24 करोड़ रुपये की लागत आने का अनुमान है. यह सड़क परियोजना 58.25 किलोमीटर लंबी होगी.
इसका निर्माण सांबा जिले में रायामोड़-विजायपुर और जम्‍मू जिले में जगती-नगरोटा के बीच किया जाएगा. इसके तीन वर्ष में पूरे होने की आशा है.
इन दोनों सड़क परियोजनाओं से यातायात की भीड़ को कम करने और सुरक्षित सड़क यात्रा अधिक सुविधाजनक और पर्यावरण अनुकूल बनाने का लक्ष्‍य है. 
प्रधानमंत्री ने माता वैष्णो देवी के तीर्थयात्रियों की सुविधा के लिए ताराकोट सड़क और रोप-वे का भी उद्घाटन किया.
