दिल्ली के चुनावी दंगल के लिए खत्म हुआ प्रचार का शोर, आखिरी दिन तमाम दिग्गजों ने झोंकी पूरी ताकत, चुनाव आयोग ने शनिवार को होने वाले मतदान की सभी तैयारियां की पूरी। 
दिल्ली विधानसभा चुनाव के लिए प्रचार अभियान समाप्त हो गया। 70 सीटों पर होने वाले चुनाव के लिए मतदान 8 फरवरी को होगा। अंतिम दिन प्रचार में सभी पार्टियों ने पूरी ताकत लगा दी। विधानसभा चुनाव की लगभग सभूी तैयारियां दिल्ली निर्वाचन कार्यालय ने पूरी कर ली हैं। इस बार सवा लाख कर्मी चुनाव को सफल बनाने में अपनी भूमिका निभायेंगे। इसके अलावा करीब ढाई लाख सुरक्षा कर्मी भी तैनात रहेंगे। 
दिव्यांगजन के लिए परेशानी मुक्त मतदान सुनिश्चित करने के लिए चुनाव आयोग ने उचित कदम उठाए हैं । ECI ने हर पोलिंग बूथ पर कुछ सुविधाएं बढ़ाई हैं:
जैसे रैंप और व्हीलचेयर, परिवहन की सुविधा, सुनने और बोलने सम्बन्धी दिव्यांगता युक्त मतदाताओं के लिए सांकेतिक भाषा, दिव्यांग  व्यक्तियों की सहायता के लिए विशेष स्वयंसेवक।
भारत का चुनाव आयोग पर्सन्स विद डिसएबिलिटीज ऐप भी लेकर आया है ताकि अपने नो वोटर टू लेफ़्ट बिहाइंड के स्लोगन को साकार करते हुए दिव्यांग व्यक्तियों को एक टच के साथ चुनाव संबंधी जानकारी प्रदान की जा सके।
