प्रधानमंत्री ने झारखंड विधानसभा भवन का लोकार्पण किया। राज्य बनने के बाद झारखंड को 19 साल बाद विधानसभा भवन मिला है। रघुवर दास सरकार के कार्यकाल में ही साल 2015 में विधानसभा भवन का शिलान्यास हुआ था, अब इसका उद्घाटन किया गया है।  
झारखंड विधानसभा भवन की लागत 465 करोड़ रुपए है। ये 39 एकड़ में फैला है। इसके 60 फीसदी हिस्से में हरियाली है। ये पहली विधानसभा भी है जो पेपरलेस होगी। नवनिर्मित विधानसभा भवन में झारखंड के मूल - जल, जंगल और जमीन को स्थान दिया गया है।
रांची में ही कूटे गांव के नज़दीक बने इस विधानसभा में देश का सबसे ऊंचा गुंबद भी है। इसकी ऊंचाई 37 मी. की है। प्रधानमंत्री ने भवन का अवलोकल किया। इसमें प्रकृति का विशेष ख़्याल रखा गया है। भवन में जल संचयन और ऊर्जा संरक्षण की व्यवस्था की गई है। 
प्रधानमंत्री ने झारखंड के लिए एक नए सचिवालय भवन का शिलान्यास किया। ये भवन विधानसभा के सामने पश्चिमी ब्लॉक में बनेगा। इसकी लागत 1238 करोड़ रुपए की अनुमानित की गई है। इसमें मुख्यमंत्री, मुख्य सचिव सहित मंत्रियों और कर्मचारियों के लिए आधुनिक सुविधाओं से युक्त व्यवस्था तैयार की जाएगी। 
