गृहमंत्री राजनाथ सिंह ने बिहार के मुख्यमंत्री नीतीश कुमार को फोन कर बाढ़ राहत कार्यों पर चर्चा की। गृहमंत्री ने बताया कि एनडीआरएफ की टीमें सभी प्रभावित क्षेत्रों में पहुंच चुकी हैं। 
 गौरतलब है कि नेपाल के कई क्षेत्रों में हो रही भारी बारिश तथा बिहार के सीमांचल जिले पूर्णिया, कटिहार, अररिया, किशनगंज में पिछले 24 घंटों से हो रही भारी वर्षा के कारण बाढ़ की स्थिति विकराल हो गई है। मुख्यमंत्री नीतीश कुमार बाढ़ की स्थिति की लगातार निगरानी कर रहे हैं।
