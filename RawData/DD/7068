मौसम विभाग ने अनुमान जताया है कि केरल में इस बार मॉनसून पाँच दिन की देरी से पहुँचेगा। विभाग ने जानकारी दी है कि मानसून छह जून को केरल के तट से टकरा सकता है। 
सामान्य रूप से केरल में मॉनसून एक जून तक पहुँच जाता है। एक दिन पहले ही निजी एजेंसी स्काईमेट ने चार जून तक मॉनसून के केरल पहुँचने की संभावना जताई थी। दक्षिण पश्चिम मॉनसून इसके बाद उत्‍तर की तरफ बढ़ जायेगा।
मौसम विभाग ने बताया कि 18 और 19 मई के दौरान अंडमान सागर के दक्षिणी हिस्‍से, निकोबार द्वीप और इससे लगी दक्षिण पूर्व बंगाल की खाड़ी के ऊपर दक्षिण पश्चिम मॉनसून के बढ़ने के लिए परिस्थितियां अनुकूल हो रही हैं। 
