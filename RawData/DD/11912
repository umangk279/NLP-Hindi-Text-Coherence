नेपाल और बिहार अब बस सेवा से जुड़ गए हैं, आज काठमांडू और बोधगया के बीच बस सेवा की शुरुआत हुई। ये बस सेवा प्रधानमंत्री नरेंद्र मोदीकी पहल पर शुरु हुई है। 
नेपाल की राजधानी काठमांडू और बुद्द की भूमि बोधगया के बीच बस सेवा की शुरुआत की गई है। एक कार्यक्रम में नेपाल के परिवहन मंत्री रघुवीर महासेठ और नेपाल में भारत के राजदूत मंजीब सिंह पुरी ने काठमांडू और बोधगया के बीच बस सेवा का शुभारंभ किया।  45 सीट की क्षमता वाली पूर्णत वातानुकूलित बस 660 किलोमीटर की दूरी 16 घंटे में तय करेगी। काठमांडू में बस शाम में 7 बजे खुलेगी और अगले दिन सुबह 11 बजे बोधगया पहुंचेगी। इसके लिये मुसाफिरों को 1250 रुपये चुकाने होंगे। भारत के प्रधानमंत्री नरेन्द्र मोदी की 2014 में हुई नेपाल यात्रा के दौरान मोटर वाहन समझौता पत्र पर हस्ताक्षर किये गये थे। जिसका मकसद दोनों देशों के बीच सुगम आवागमन और पर्यटन को बढ़ाबा देना है। ये काठमांडू और बोधगया के बीच 5वीं बस सेवा है।  
