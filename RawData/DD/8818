भारतीय जनता पार्टी के अध्यक्ष अमित शाह ने 2019 के लोकसभा चुनावों के मद्देनजर कई राज्यों के लिए लोकसभा चुनाव प्रभारी एवं सह-प्रभारी नियुक्त किए हैं. 
केंद्रीय स्वास्थ्य मंत्री जेपी नड्डा को उत्तर प्रदेश का प्रभारी नियुक्त किया गया है, तो वहीं तमिलनाडु, पुद्दुचेरी और अंडमान-निकोबार के लिए पीयूष गोयल को प्रभारी और सीटी रवि को सह-प्रभारी बनाया गया है.
दिल्ली के लिए निर्मला सीतारमण को प्रभारी और जयभान सिंह पवैया को सह-प्रभारी नियुक्त किया गया है. कर्नाटक के लिए मुरलीधर राव को प्रभारी और किरण माहेश्वरी को सह-प्रभारी बनाया गया है.
हरियाणा के लिए कलराज मिश्र को प्रभारी और विश्वास सारंग को सह-प्रभारी नियुक्त किया गया है. त्रिपुरा और जम्मू-कश्मीर के लिए अविनाश राय खन्ना को प्रभारी की जिम्मेदारी दी गई है.
