जम्मू-कश्मीर सरकार का सचिवालय ग्रीष्मकालीन राजधानी श्रीनगर हुआ स्थानांतरित, जम्मू में छह महीने तक चले कामकाज के बाद 150 साल पुरानी पंरपरा के तहत दरबार हुआ मूव।     
दो राजधानियों वाले राज्य जम्मू कश्मीर में महबूबा मुफ्ती सरकार का दरबार शीतकालीन राजधानी जम्मू में छह महीनों के लिए बंद हो गया। अब दरबार सात मई यानी आज से श्रीनगर में काम करने लगेगा। इस दौरान जम्मू सचिवालय में सरकारी विभागों तथा विधानसभा व विधान परिषद सचिवालय को ताला लगाकर सील कर दिया गया। गौरतलब है कि गर्मियों में राजधानी जम्मू से श्रीनगर चली जाती है और छह महीनों के बाद सर्दियों की आहट के साथ ही यह जम्मू आ जाती है। इस राजधानी बदलने की प्रक्रिया को राज्य में 'दरबार मूव' के नाम से जाना जाता है।
