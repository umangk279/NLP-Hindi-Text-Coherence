निवेश के मामले में भारत के पूंजी बाज़ार में अलग अलग क्षेत्रों में निवेश करने के बहुत से विकल्प मौजूद है। 
 भारत का पूंजी बाज़ार विदेशी निवेशकों के लिए असीम संभावनाओं का खज़ाना है। 400 से अधिक नए विदेशी पोर्टफोलियो निवेशकों (एफपीआई) का अप्रैल-मई में सेबी में पंजीकरण हुआ जो इस बात का संकेत है कि भारत एफपीआई का आकर्षक गंतव्य बना हुआ है। बाजार नियामक के नवीनतम आंकड़ों से यह बात सामने आई है।
इसका अनुमान इसी बात से लगाया जा सकता है कि 400 अधिक नए विदेशी पोर्टफोलियो निवेशकों का अप्रैल-मई में सेबी में पंजीकरण हुआ है। सेबी के आंकड़े के अनुसार एफपीआई की संख्या मई, 2017 के आखिर में 8,214 तक पहुंच गयी।
विशेषज्ञों का कहना है कि एफ.पी.आई. भारत को उसके वृहद आर्थिक स्थायित्व, दीर्घकालिक वृद्धि संभावनाओं और वर्तमान आर्थिक सुधारों के चलते अपना पसंदीदा और स्थिर बाजार समझते हैं।
