अमेरिका में भारत के राजदूत रहे नरेश चंद्रा के निधन पर शोक व्यक्त करते हुए प्रधानमंत्री नरेंद्र मोदी ने कहा कि वह एक बेहतरीन जन सेवक थे जिन्होंने शासन एवं नीति के मामलों पर एक अमिट छाप छोड़ी है। 
नरेश चंद्रा का कल रात गोवा के एक अस्पताल में निधन हो गया था। पीएम ने ट्वीट कर कहा कि नरेश चंद्रा एक बेहतरीन जन सेवक थे, जिन्होंने शासन एवं नीति के मामलों पर एक अमिट छाप छोड़ी है। उनके निधन से दुखी हूं। पीएम ने उनके साथ हुई विवेकपूर्ण चर्चा को याद किया, जब उन्होंने अमेरिका के राजदूत के तौर पर उन्हें रात्रिभोज पर आमंत्रित किया था।
उन्होंने लिखा, वह भारत और अमेरिका के मजबूत रिश्तों में विश्वास रखते थे। चंद्रा ने साल 1990-92 के बीच मंत्रिमंडल सचिव के तौर पर अपनी सेवाएं दी थी। इसके बाद साल 1996 से 2001 तक वह अमेरिका में भारत के राजदूत रहे। उन्हें साल 2007 में भारत के दूसरे सबसे बड़े नागरिक सम्मान पद्म विभूषण से सम्मानित किया गया था।
