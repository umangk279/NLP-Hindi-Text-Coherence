देश भर में शारदीय नवरात्रि पर्व की शुरुआत, नवरात्रि के नौ दिन विजयदशमी पर बुराई पर अच्छाई की विजय का प्रतीक के रुप में मनाया जाता है।    
आज से शारदीय नवरात्र की शुरुआत हो चुकी है। आज पहले दिन मां दुर्गा के पहले रूप शैलपुत्री की पूजा की जाती है। हिन्दी तिथि के अनुसार अश्विन मास की शुक्‍ल पक्ष प्रतिपदा से नवरात्रों की शुरूआत होती है। आज के दिन कलश स्थापना कर मां दुर्गा का आह्वान किया जाता है।
सुबह से देश के सभी मंदिरों में दुर्गा के शक्ति रूप की अराधना की जा रही है । देशभर में मंदिरों को सजाया गया है । दिल्ली में भी सुबह से ही भक्तगण मंदिरों मे जा कर पूजा अर्चना कर रहे हैं ।
नवरात्रि के पहले दिन मुंबई के देवी मंदिर में भी श्रद्धालुओं का तांता लगा हुआ है। मंदिर में सुबह  विशेष पूजा का आयोजन किया गया। 
