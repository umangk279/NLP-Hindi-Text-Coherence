दिल्ली-एनसीआर के साथ-साथ पंजाब और हरियाणा के कई हिस्से स्मॉग (धुंध) की चपेट में हैं। विजिबिलिटी कम होने की वजह से यातायात बुरी तरह प्रभावित है, वायु प्रदूषण भी गंभीर स्तर पर पहुंच गया है। दिल्ली सरकार ने रविवार तक सभी स्कूलों में अवकाश करने की घोषणा की है।  
 उप मुख्यमंत्री मनीष सिसोदिया ने कहा, 'दिल्ली में हवा की स्थिति बिगड़ रही है। ऐसे में बच्चों के स्वास्थ्य से समझौता नहीं किया जा सकता। रविवार तक दिल्ली के सभी स्कूल बंद रखने के निर्देश दिए हैं।' इससे पहले सरकार ने सिर्फ़ प्राथमिक विद्यालयों में बुधवार के लिए अवकाश की घोषणा की थी।
