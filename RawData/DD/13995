अमेरिका की तरफ से स्‍टील और एल्‍यूमीनियम उत्‍पादों पर अतिरिक्‍त ड्यूटी लगाने के प्रस्‍ताव के खिलाफ भारत ने कड़े कदम उठाने की घोषणा की है।  
भारत ने WTO को बताया है कि अगर अमेरिका ने अपने कदम वापस नहीं लिए ताे वह 20 अमेरिकी उत्‍पादाें पर 100 फीसदी तक ड्यूटी लगाएगा। इनमें सेब, आयात होने वाली मोटरसाइकिलें और अन्‍य उत्‍पाद शामिल हैं। अमेरिका ने पिछले दिनों भारत के स्‍टील एंड एल्‍यूमीनियम के उत्‍पादों पर 5 से लेकर 100 फीसदी तक ड्यूटी लगाने की घोषणा की थी। 
अमेरिका 9 मार्च को अपने इस फैसले की घोषणा की थी। इस में उसने कहा था कि भारत से आयत होने वाले स्‍टील पर 25 फीसदी और एल्‍यूमीनियम पर 10 फीसदी अतिरिक्‍त ड्यूटी लगाई जाएगी। इस ड्यूटी हाईक से केवल कनाडा और मैक्सिको को छूट दी गई थी। यह ड्यूटी हाईक 21 जून 2018 से लागू होनी है। 
