यूएई में कोरोना वायरस से संक्रमित हुआ एक भारतीय नागरिक, तो वहीं जापानी क्रूज जहाज पर सवार 138 भारतीयों के संपर्क में है तोक्यो स्थित भारतीय दूतावास, चीन में कोरोना के कारण एक हजार से अधिक लोगों की मौत के बाद WHO के नेतृत्व में अंतरराष्ट्रीय विशेषज्ञों की टीम चीन में मौजूद। 
संयुक्त अरब अमीरात में एक भारतीय नागरिक कोरोना वायरस से संक्रमित पाया गया है. यूएई में स्वास्थ्य और बचाव मंत्रालय ने कहा कि भारतीय नागरिक में यह संक्रमण एक अन्य संक्रमित व्यक्ति के संपर्क में आने से हुआ है। इस तरह यूएई में नये कोरोना वायरस के संक्रमण के आठवें मामले की घोषणा की गई. 
वहीं दूसरी ओर टोक्यो स्थित भारतीय दूतावास ने कहा है कि वह उस जापानी क्रूज जहाज पर सवार 138 भारतीयों के संपर्क में है जिसे कोरोना वायरस संक्रमण के कुछ मामले सामने आने के बाद जापान के पास अलग करके रखा गया है। क्रूज जहाज ‘डायमंड प्रिंसेस’ पर कुल 3,711 लोग सवार हैं जिनमें से 138 भारतीय हैं। इन भारतीयों में यात्री और चालक दल के सदस्य शामिल हैं। 
वहीं चीन की बात करें तो चीन में कोरोना वायरस के चलते मरने वालों की संख्या 1 हजार के पार पहुंच गई है जबकि 42 हजार से अधिक मामलों में संक्रमण है। चीन के राष्ट्रपति शी जिनपिंग ने कल बीजिंग का दौरा कर स्थिति का जायजा लिया। उन्होंने इस बीमारी से सबसे ज्यादा प्रभावित वुहान के अस्पताल में वीडियो कॉल कर स्थिति का जाएजा लिया। उन्होंने उम्मीद जताई कि चीन कोरोनवायरस के खिलाफ लड़ाई में जीत हासिल करेगा। चीन के विदेश मंत्रालय ने कल बताया कि कोरोनावायरस से चीन में 27 विदेशी नागरिक संक्रमित हुए हैं और उनमें से दो की मौत हो गई है। 
 चीन में कोरोनावायरस से मरने वालों का आंकड़ा 1000 के पार हो गया है। हुबेई प्रांत में 103 लोगों की मौत के साथ ही देश भर में मरने वालों की संख्या बढ़ कर 1,011 हो गई है। हुबेई के स्वास्थ्य आयोग ने मध्य प्रांत में 2,097 नए मामलों की पुष्टि की है। चीन के राष्ट्रपति शी जिनपिंग ने कल बीजिंग का दौरा कर स्थिति का जायजा लिया। उन्होंने इस बीमारी से सबसे ज्यादा प्रभावित वुहान के अस्पताल में वीडियो कॉल कर स्थिति का जाएजा लिया। उन्होंने उम्मीद जताई कि चीन कोरोनवायरस के खिलाफ लड़ाई में जीत हासिल करेगा। चीन के विदेश मंत्रालय ने कल बताया कि कोरोनावायरस से चीन में 27 विदेशी नागरिक संक्रमित हुए हैं और उनमें से दो की मौत हो गई है। 
वहीं विश्व स्वास्थ्य संगठन के नेतृत्व में अंतरराष्ट्रीय विशेषज्ञों की एक टीम चीन में है, जहां वे चीन के स्वास्थ्य अधिकारियों की कोरोनोवायरस प्रकोप से निपटने में सहायता करेंगे। प्रधानमंत्री नरेंद्र मोदी ने भी राष्ट्रपति शी जिनपिंग को पत्र लिखकर चीन में कोरोनोवायरस के प्रकोप से निपटने के लिए एकजुटता और सहायता की पेशकश की है। 
 
