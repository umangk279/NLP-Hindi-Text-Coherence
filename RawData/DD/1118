ऐसे समय में जब कोरोना महामारी ने दुनिया को सकते में डाल दिया हो और कई देश अपने सभी संसाधनों के साथ इस चुनौती का सामना कर रहें हो, तो ऐसे में सिर्फ टीका यानि वैक्सीन उन देशों के लिए एकमात्र उम्मीद है जो बिकराल होती बीमारी को रोक सके. कई देश वैक्सीन पर अनुसंधान कर रहें हैं तो कुछ देश टिका के विकास की अगुवाई कर रहे हैं. और कुछ टीके महत्वपूर्ण मानव परीक्षण चरण में प्रवेश कर चुके हैं. 
जयपुर में जन्मे और फिलहाल लंदन में रह रहे दीपक पालीवाल, उन चंद लोगों में से एक हैं, जिन्होंने  ख़ुद ही वैक्सीन ट्रायल के लिए वॉलेंटियर किया है। डीडी न्यूज़ से खास बातचीत में दीपक ने बताया की खुद को इस बड़े निर्णय के लिए कैसे तैयार किया. पूरी दुनिया चाहती है कोरोना वैक्सीन जल्द बने. कई देशों में वैक्सीन विकास के चरण में है तो कई देशों में मानव परिक्षण भी शुरू हो चुके हैं. हालाँकि ये कोई नहीं जानता कि किस देश में सबसे पहले ये वैक्सीन तैयार होगा. लेकिन हर देशों में वैक्सीन से जुड़ी प्रक्रिया उन्नत चरण में है. 
वैक्सीन को बाज़ार में उतारने से पहले उसका ह्यूमन ट्रायल जरूरी होता है. जयपुर में जन्मे और फिलहाल लंदन में रह रहे दीपक पालीवाल, उन चंद लोगों में से एक हैं, जिन्होंने  ख़ुद ही वैक्सीन ट्रायल के लिए वॉलेंटियर किया है। हालाँकि ट्रायल के दौरान कई तरह की फर्जी ख़बरें आई लेकिन दीपक के हौसलों को नहीं डिगा पाई। कई दुविधा के बीच दीपक ने अस्पताल जाने का निर्णय लिया जहाँ ट्रायल से जुड़ी कई वीडियो दिखाए और इस पूरी प्रक्रिया से जुड़े रिस्क फै़क्टर भी बताए गए। इतना ही नहीं ऑक्सफ़ोर्ड ट्रायल में हिस्सा लेने वालों के लिए सार्वजनिक परिवहन से कहीं भी आने -जाने की मनाही थी।
वैक्सीन ट्रायल में शामिल होने का फैसला लेना काफी मुश्किल था लेकिन कोरोना से जंग में मदद करने की ललक ने दीपक को इस योजना को वॉलेंटियर करने का हौसला दिया। ये सच है की मुश्किल बक्त में लिए गए इस तरह के फ़ैसले पर अक्सर लोग टिके नहीं रह सकते लेकिन दुनिया के लिए कुछ करने के ज़ज्बा ने दीपक अपने इस फैसले पर अडिग रहने के लिए उत्साहित किया।
 
 
