वस्तु एवं सेवा कर (जीएसटी) पर मिली छूट को लाभार्थियों को पूरी तरह से नहीं मिल पाने की कुछ ख़बरों के बीच डीडी न्यूज़ से ख़ास बातचीत में वित्त सचिव हसमुख अढिया ने व्यापारियों और उद्योगपतियों से अपील की है कि वे जीएसटी में दी गई छूट का लाभ आम जनता तक ईमानदारी से पहुंचाएं.  
 उन्होंने कहा कि ऐसा न करने वालों पर सख़्त कार्रवाई की जाएगी. मूडीज़ द्वारा हाल ही में भारत की रैंकिंग बढ़ाने को उन्होंने देश की अर्थव्यवस्था की स्थिरता का परिणाम बताया.
