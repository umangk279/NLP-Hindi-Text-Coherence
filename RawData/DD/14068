निशानेबाज़ गगन नारंग ने जर्मनी के हैनोवर में चल रही अंतरराष्ट्रीय निशानेबाज़ी प्रतियोगिता में जीता स्वर्ण। 10 मीटर एयर राइफ़ल प्रतियोगिता में मिली जीत। 
अनुभवी भारतीय निशानेबाज़ गगन नारंग ने जर्मनी के हैनोवर में चल रही अंतरराष्ट्रीय निशानेबाज़ी प्रतियोगिता में स्वर्ण अपने नाम किया। गगन ने यह स्वर्ण पदक 10 मीटर एयर राइफ़ल में जीता। 2012 लंदन ओलिंपिक के पदक विजेता गगन ने फ़ाइनल में 622.4 अंकों के स्कोर के साथ स्वर्ण जीता। स्वीडन के मार्कस मैडसन ने रजत और जॉर्ज नॉर्टन ने कांस्य अपने नाम किया।गगन, मुकुंद और गौरव सिंह की भारतीय तिकड़ी ने टीम स्पर्धा का कांस्य भी अपने नाम किया।टीम स्पर्धा का स्वर्ण अमेरिका और कज़ाकिस्तान ने रजत अपने नाम किया।
