बीसीसीआइ ने किया भारतीय क्रिकेट टीम के सीनियर खिलाड़ियों के सालाना करार का ऐलान। पूर्व कप्तान महेंद्र सिंह धोनी को रखा सालाना कॉन्ट्रैक्ट से बाहर। ए+ कॉन्ट्रैक्ट्स पाने वालों में भारतीय कप्तान विराट कोहली, उपकप्तान रोहित शर्मा और तेज गेंदबाज जसप्रीत बुमराह शामिल. 
भारतीय क्रिकेट कंट्रोल बोर्ड ने पिछले 6 महीने से मैदान से दूर पूर्व कप्तान महेंद्र सिंह धोनी को केंद्रीय अनुबंध से बाहर कर दिया है। क्रिकेट बोर्ड द्वारा गुरुवार को घोषित कॉन्ट्रैक्ट लिस्ट से धोनी को बाहर रखा गया है। वर्ल्ड कप में टीम इंडिया के सेमीफाइनल में हार के बाद से धोनी अंतरराष्ट्रीय क्रिकेट से दूर हैं। वह टेस्ट मैच से पहले ही संन्यास ले चुके हैं। धोनी को बीसीसीआई द्वारा जारी सूची के किसी भी कैटिगरी में जगह नहीं दी गई है। बोर्ड ने अक्टूबर 2019 से सितंबर 2020 के लिए कंट्रैक्ट लिस्ट जारी किया है। 
बीसीसीआई ने चार ग्रेड्स ग्रेड ए+, ग्रेड ए, ग्रेड बी और ग्रेड सी में खिलाड़ियों को कॉन्ट्रैक्ट्स दिए हैं। ए+ कॉन्ट्रैक्ट्स पाने वालों को सात करोड़ रुपए मिलते हैं। इसमे भारतीय कप्तान विराट कोहली, उपकप्तान रोहित शर्मा और तेज गेंदबाज जसप्रीत बुमराह शामिल है। वही ग्रेड ए में शामिल क्रिकेटर को 5 करोड़ रूपए मिलेंगे। इसमे 11 खिलाड़ियों को रखा गया है। इनमें रविचंद्रन अश्विन, रवींद्र जडेजा, भुवनेश्वर कुमार, चेतेश्वर पुजारा, आजिंक्य रहाणे, केएल राहुल, शिखर धवन, मोहम्मद शमी, ईशांत शर्मा, कुलदीप यादव और रिषभ पंत है। 
ग्रेड बी में पाँच खिलाड़ियों को जगह मिली है। इनमें रिद्धिमान साहा, उमेश यादव, युजवेंद्र चहल, हार्दिक पांड्या और मयंक अग्रवाल। इन्हे तीन करोड़ रुपए मिलते हैं। सी ग्रेड में आठ खिलाड़ियों को जगह मिली है। इनमें केदार जाधव, नवदीप सैनी, दीपक चाहर, मनीष पांडे, हनुमा विहारी, शार्दुल ठाकुर, श्रेयस अय्यर और वाशिंगटन सुंदर शामिल हैं। 
धोनी एकमात्र कप्तान हैं जिन्होंने अपनी कप्तानी में भारत को आईसीसी की तीनों ट्रॉफियां जिताई हैं। जिनमें 2007 का टी-20 वर्ल्ड कप, 2011 का क्रिकेट वर्ल्ड कप और आईसीसी चैंपियंस ट्रॉफी शामिल हैं। धोनी ने अपने अंतरराष्ट्रीय क्रिकेट करियर में 90 टेस्ट में 4876 रन बनाए हैं। वनडे में धोनी ने 350 मैच खेले और 50 से अधिक के औसत से 10,773 रन बनाए।
वनडे में उनके नाम 10 शतक और 73 अर्धशतक शामिल हैं। टी-20 में धोनी ने 98 मैच खेले और 37 से अधिक की औसत से 1617 रन बनाए हैं। इसमें दो अर्धशतक शामिल हैं । धोनी ने 23 दिसंबर 2004 को बांग्लादेश के खिलाफ इंटरनैशनल डेब्यू किया था। उन्होंने अपना आखिरी वनडे न्यू जीलैंड के खिलाफ वर्ल्ड कप सेमीफाइनल के तौर पर खेला जिसमें 50 रन बनाए।
