पीएम मोदी की फिलीपींस के राष्ट्रपति रोड्रिगो दुतेर्ते के साथ टेलीफोन पर बात. दोनों नेताओं ने COVID-19 महामारी से उत्पन्न चुनौतियों पर की चर्चा . दोनों नेताओं ने एक दूसरे के क्षेत्र में अपने नागरिकों के कल्याण को सुनिश्चित करने के लिए विस्तारित सहयोग की सराहना की. 
प्रधानमंत्री नरेंद्र मोदी ने फिलीपींस के राष्ट्रपति रोड्रिगो दुतेर्ते के साथ टेलीफोन पर बात की। दोनों नेताओं ने COVID-19 महामारी से उत्पन्न चुनौतियों का समाधान करने के लिए उठाए जा रहे कदमों पर चर्चा की। दोनों नेताओं ने एक दूसरे के क्षेत्र में अपने नागरिकों के कल्याण को सुनिश्चित करने के लिए विस्तारित सहयोग की सराहना के  साथ ही साथ वेश्वेविक स्वास्थ्य संकट पर चर्चा की। फिलीपींस के राष्ट्रपति ने आवश्यक दवा उत्पादों की आपूर्ति बनाए रखने के लिए भारत द्वारा उठाए गए कदमों कि प्रशंसा की।
प्रधानमंत्री मोदी ने महामारी के खिलाफ लड़ाई में फिलीपींस का समर्थन करने के लिए भारत की प्रतिबद्धता का आश्वासन दिया। दोनों नेताओं ने रक्षा सहयोग सहित द्विपक्षीय संबंधों के सभी आयामों पर हाल के वर्षों में हुई प्रगति पर संतुष्टि जताई। प्रधानमंत्री मोदी ने कहा कि भारत फिलीपींस को भारत-प्रशांत क्षेत्र में एक महत्वपूर्ण भागीदार के रूप में देखता है। प्रधानमंत्री मोदी ने आगामी राष्ट्रीय दिवस के लिए फिलीपींस के राष्ट्रपति रोड्रिगो दुतेर्ते और फिलीपींस के लोगों को अपनी शुभकामनाएं दीं।
