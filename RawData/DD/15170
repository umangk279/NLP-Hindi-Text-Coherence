भारत ने दक्षिण अफ्रीका को केपटाउन में खेले गये वनडे सीरीज़ के तीसरे मैच में 124 रनों से हरा दिया है   
भारत ने दक्षिण अफ्रीका के सामने जीत के लिए 304 रन का लक्ष्य रखा। जवाब में दक्षिण अफ्रीका की पूरी टीम 179 रन बनाकर आउट हो गई। मैच में वाई एस चहल और कुलदीप यादव ने चार-चार विकेट लिये जबकि बूमका ने दो विकेट लिये। इससे पहले दक्षिण अफ्रीका ने टॉस जीतकर पहले गेंदबाज़ी का फैसला किया। रोहित शर्मा बिना खाता खोले रबादा की गेंद पर आउट हुए। इसके बाद शिखर धवन और कप्तान विराट कोहली ने मिलकर पारी को संभाला। इस बीच शिखर धवन ने अपना अर्द्धशतक पूरा किया। धवन 76 रन बनाकर आउट हुए। इसके बाद एक छोर पर विकेट गिरते रहे। रहाणे 11, पांड्या 14, धोनी 10 और केदार जाधव 1 रन बनाकर पलेवियन लौट गए। हालांकि कोहली ने एक छोर संभाले रखा और अपना 34वां वनडे शतक जमाने में कामयाबी पाई। कोहली 160 और भुवनेश्वर कुमार 16 रन बनाकर नाबाद रहे। निर्धारित 50 ओवर में भारत ने 6 विकेट पर 303 रन बनाए। कप्तान विराट कोहली मैन ऑफ द मैच बने।
