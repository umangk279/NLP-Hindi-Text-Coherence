देश के नब्बे लाख लोग गांजा, भांग और चरस के चपेट में है। यानि की नशे की गिरफ्त में है। ग्यारह लाख लोग अफीम के आदी है। करीब एक करोड़ लोग अफीम से बनी दवाइयों के शिकार है इनमें तिरसठ लाख लोग स्मैक के आदि है। देश की 15 फीसद आबादी शराब पीती है और 5 फीसद आबादी पूरी तरह से शराब पर निर्भर है। अगर सूंघने वाले नशा की बात की जाए तो ऐसे 26 लाख लोग है जो अगल तरह से नशे का सेवन करते है यानि इंक, पेट्रोल और इससे जुड़ी दूसरी प्रकार के नशे के शिकार है। ये आंकड़े चौकाने वाले है एम्स के अध्ययन में सामने आए है।  
ये अध्ययन  180 जिलों के 5 लाख जनसंख्या पर दस से पचहत्तर साल के लोगों पर किया गया है। इतने बड़े पैमाने पर युवाओं का नशे की गिरफ्त में आना स्वास्थ्य के लिहाज से बेहद चिंता की बात है। नशा नर्व सिस्टम पर असर करता है और यादास्त पर असर डालता है। लोग नशे की शुरुआत बीड़ी सिगरेट से करते है बाद में वो चरस, गांजा, अफीम, स्मैक सहित हेरोइन  पर चला जाता है। किशोरावस्था में शुरु किया गया नशा युवाओं को कई गैरकानूनी गतिविधियों की ओर ले जाता है।
आंकड़ो पर गौर करें तो करीब छह करोड़ लोग शराब के आदि है। जिनमें 27 फीसद पुरुष और 1.6 फीसद महिलायें है। हर 17 पुरुष के मुकाबले में से 1 महिला शराब पीती है। पिछले बीस वर्षो में देश और दुनिया में तेजी से बदलाव आए हैं। चाहे वो संचार का क्षेत्र हो या फिर यातायात का। इस बदलाव का असर ड्रग्स के क्षेत्र मे भी देखने को मिला है। कभी शौक से तो कभी दोस्तो के कहने पर, तो कभी खुशी में तो कभी गम और तनाव में नशे का आनंद लेने वाले लोग कब नशे की गिरफ्त में आ जाते है पता ही नही चलता।
आखिर नशे से बचें कैसे
जब कोई बुरी तरह से नशे के गिरफ्त में फंस जाता है तो उससे निकल भी सकता है। नशे के प्रति लोगो को हतोतसाहित करके.... इसके लिए कानून का सही उपयोग करके किया जा सकता है।  बच्चों को जागरुक करके, बचचों को प्रशिक्षित करके कि कैसे वो नशे से दूर रहें। परिवार को जिम्मेदारी देकर, स्कूल,कॉलेज और अस्पतालोँ में जागरुकता अभियान चलाकर।
नशे का इलाज
नशा एक बीमारी है अगर कोई समय पर इलाज कराए तो नशे से छुटकारा मिल सकता है। नशे को एक बीमारी माना जाता है। जानकार मानते हैं कि  जिस तरह से डायबिटीज और दूसरे बीमारी का इलाज होता है उसी तरह से नशे का भी इलाज होता है। इलाज थोड़ा लंबा चलता है एक बार अगर इलाज शुरु हो जाता है तो उसे जारी रखना चाहिए। इलाज में दवाइयों के साथ काउंसलिंग भी होती है। डॉक्टरों का कहना है कि इलाज से फर्क पड़ता है। कुछ ही लोगों को भर्ती की जरुरत पड़ती है ज्यादातक लोग घर पर रहकर ही इलाज करा सकते है। इलाज में परिवार का बहुत अहम रोल होता है।
नशे की गिरफ्त में शहरी और ग्रामीण दोनो इलाकों के लोग है। एम्स के आंकड़े बता रहे है कि नशे के आदी हर दिन 80 से 90 लोग प्रतिदिन नये मरीज आते है। अकेले एम्स के सभी सेंटरों में करीब एक हजार लोग प्रतिदिन इलाज कराने आते है। खास बात ये है कि मरीज अकेले ही आते है और डॉक्टरों से कहते है कि उनको नशा छोड़ना है। अगर इलाज बीच में छूट जाता है तो दोबारा इलाज करा सकते हैं।
आंकड़े बताते है कि हर छह में से एक आदमी को ही इलाज मिल पाता है।  हालांकि देश में इलाज की सुविधा बेहद कम है। पूरे देश की बात की जाए तो महज पांच सौ इलाज के सेंटर है। नशा एक बीमारी है और ये दिनोदिन बढ़ता ही जा रहा है। यही वजह है नशे पर एक ठोस कदम उठाने के लिए देश में पहली बार नई दिल्ली में चार दिन का सम्मेलन होने जा रहा है जिसमें दुनिया भर के चालीस देशों के छह सौ  प्रतिनिधि हिस्सा ले रहे हैं।
नितेन्द्र सिंह की रिपोर्ट
