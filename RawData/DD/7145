कांग्रेस की ओर से राहुल गांधी और प्रियंका ने भी संभाली है प्रचार की कमान, राहुल गांधी की मध्यप्रदेश और हरियाणा में रैलियां, न्याय योजना के नाम पर मांगे वोट, प्रियंका गांधी वाड्रा ने यूपी में की रैली और रोड शो, कांग्रेस ने राजीव गांधी पर पीएम मोदी के आरोपों को नकारा. 
छठा और सातवा चरण जैसे जैसे नजदीक आ रहा है नेताओं के आरोप प्रत्यारोप और तीखे हो गए है। बीजेपी ने काग्रेस के 70 साल के राज में की गई गलतियों पर उसे घेरा तो काग्रेंस इन आरोपों का जवाब तलाशती दिख रही है. छठें चरण के मतदान का समय करीब आने के साथ ही कांग्रेस का भी प्रचार तेज है। कांग्रेस अध्यक्ष राहुल गांधी ने जहां कई रैलियां तो वहीं महासचिव प्रियंका गांधी वाड्रा ने  रोड शो किया।
कांग्रेस अध्यक्ष राहुल गांधी गुरुवार को हरियाणा के सिरसा में एक जनसभा को संबोधित किया। राहुल ने कहा कांग्रेस के घोषणापत्र के वादों का जिक्र किया तो साथ ही मोदी सरकार पर हमला बोला। राहुल ने कहा कि लोकसभा चुनाव में अगर कांग्रेस सत्ता में आई तो गरीबों के साथ-साथ मध्यम वर्ग के हितों का भी ध्यान रखेगी। बाद में राहुल गांधी ने मध्यप्रदेश के सागर में भी रैली की।
राहुल ने  देश के पांच करोड़ गरीब परिवारों के लिये प्रतिमाह 6000 रुपये की आर्थिक सहायता की कांग्रेस की प्रस्तावित न्यूनतम आय योजना न्याय का जिक्र करते हुए कहा कि इससे लोगों की क्रय शक्ति में इजाफा होगा। उन्होंने कहा कि 'न्याय' का वादा मध्यम वर्ग पर बोझ नहीं होगा।राहुल ने बेरोजगारों के लिए रोजगार का भी वादा किया। वहीं प्रियंका गांधी वाड्रा ने यूपी के कई जिलों में का दौरा किया और रोड शो के लिए लोगों से वोट मांगे।
प्रियंका ने बीजेपी सरकार की नीतियों पर निशाना साधा। वहीं दिल्ली में कांग्रेस ने प्रेस कांप्रेस करके दिवंगत प्रधानमंत्री राजीव गांधी द्वारा पारिवारिक छुट्टी के दौरान आईएनएस विराट को ''पर्सनल टैक्सी'' की तरह इस्तेमाल करने के प्रधानमंत्री नरेंद्र मोदी के आरोपों पर पलटवार करते हुए उसे झूठ बताया। आरोप प्रत्यारोप के बीच कांग्रेस के नेता बाकी बची 118 सीटों के लिए प्रचार में जुटे हैं और जनता तक पहुंचने के लिए पूरी ताकत झोंक दी है । 
