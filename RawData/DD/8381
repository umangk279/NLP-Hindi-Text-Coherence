भाजपा अध्यक्ष अमित शाह आज प्रयागराज के दौरे पर कुंभ मेले आरती में शामिल हुए. इस मौके पर उनके साथ उत्तर प्रदेश के मुख्यमंत्री योगी आदित्यनाथ के अलावा कई साधु-संत भी मौजूद रहे. 
कुंभ मेले में प्रयागराज पहुंचे भारतीय जनता पार्टी के अध्यक्ष अमित शाह ने बुधवार को पवित्र संगम में डुबकी लगाई. एक दिवसीय दौरे पर प्रयागराज पहुंचे अमित शाह के साथ मुख्यमंत्री योगी आदित्यनाथ भी मौजूद रहे और उन्होंने भी डुबकी लगाई. अमित शाह ने इससे पहले गंगा आरती में भी हिस्सा लिया.
