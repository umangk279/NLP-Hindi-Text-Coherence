देश में कोविड-19 से स्‍वस्‍थ होने की दर बढ़कर 82 दशमलव चार छह प्रतिशत हो गई है और 49 लाख से अधिक व्‍यक्ति कोरोना से पूरी तरह स्‍वस्‍थ हो चुके हैं। आज 88 हजार छह सौ नए मरीज़ों का पता चलने के साथ ही देश में संक्रमित व्‍यक्तियों की कुल संख्‍या 60 लाख के करीब पहुंच गई है। 
स्‍वास्‍थ्‍य मंत्रालय के अनुसार कोरोना संक्रमित व्‍यक्तियों की कुल संख्‍या 59 लाख 92 हजार पांच सौ 32 पर पहुंच गई है। पिछले 24 घंटे में एक हजार एक सौ 24 लोगों की कोरोना से मृत्‍यु होने के साथ ही मृतकों की कुल संख्‍या 94 हजार पांच सौ तीन हो गई है। कोविड-19 से मृत्‍युदर एक दशमलव पांच आठ प्रतिशत दर्ज हुई है। देशभर में अभी तक कुल 49 लाख 41 हजार छह सौ 27 मरीज़ कोविड से पूरी तरह स्‍वस्‍थ हो चुके हैं, जबकि नौ लाख 56 हजार चार सौ दो रोगियों का उपचार चल रहा है, जो कुल संक्रमित व्‍यक्तियों का 15 दशमलव नौ छह प्रतिशत हैं।
आईसीएमआर के अनुसार शनिवार को देश में नौ लाख 87 हजार आठ सौ 61 नमूनों की जांच की गई। इन्‍हें मिलाकार अभी तक कुल सात करोड़ 12 लाख 57 हजार आठ सौ 36 नमूनों की कोविड जांच की जा चुकी हैं।
