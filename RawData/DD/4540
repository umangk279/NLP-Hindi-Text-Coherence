ठंढी हवा देने के साथ ही साथ अब एयर प्योरिफायर का भी काम करेगा आपकी कार का एसी. आईआईटी के शोधकर्ताओं ने एक ऐसा डिवाइस विकसित किया है, जिसे कार के एसी में लगाकर महज दो मिनट में ही कार के अंदर मौजूद पीएम 2.5 के स्तर को कम करके हवा को बेहद ताजी और स्वच्छ बना देता है. 
इस एयर सैनिटाइजर को कार की एसी में कुछ इस तरह लगाया जाता है कि जब एक बार ये एसी में लग गया तो कार के अंदर पीएम 2.5 के स्तर को कम कर देता है. जैसे ही कार के एसी को स्टार्ट किया जाएगा, तो ये डिवाइस महज दो मिनट में ही कार के अंदर मौजूद पीएम 2.5 के स्तर को कम कर बिल्कुल साफ और ताजी हवा में बदल देता है.
दरअसल एम्‍स और आईआईटी के शोधकर्ताओं ने स्‍टैनफोर्ड यूनिवर्सिटी के शोधकर्ताओं के साथ मिलकर ये कार एयर सैनिटाइजर तैयार किया है. ये बेहद सस्ता भी है. इसकी कीमत एक हजार से भी कम है और छह महीने तक चलता है.
छात्रों ने स्टार्टअप और मेक इन इंडिया के तहत दो और डिवाइस बनाया है. मास्क की जगह प्रयोग करने वाले एयर लाइनंस जो आप नाक में कुछ लगा सकते है. देखने में बेहद छोटा एयर लाइनंस एक बार में एक ही प्रयोग कर सकते हैं और ये प्रदूषण के खतरे को कम करता है.
दिल्ली-एनसीआर सहित पूरा उत्तर भारत इन दिनों प्रदूषण की चपेट में है, ऐसे में ये छोटे-छोटे उपकरण प्रदूषण कम करके आपकी मुश्किलें भी दूर करते हैं.
 
नितेंद्र सिंह, संवाददाता
