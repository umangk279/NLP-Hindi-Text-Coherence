मोहम्मद शमी और उमेश यादव की तूफानी गेंदबाजी की बदौलत भारत ने दक्षिण अफ्रीका को पारी और 202 रन से हराकर श्रृंखला में किया क्लीन स्वीप। फालोआन खेलने उतरी दक्षिण अफ्रीकी टीम 133 रन पर हुई ढेर।< 
भारत ने दक्षिण अफ्रीका के ख़िलाफ़ रांची टेस्ट मु़क़ाबले को पारी और 202 रन से जीतकर तीन टेस्ट मैचों की सीरीज़ को 3-0 से अपने नाम कर लिया है।ये पहली बार है जब भारत ने दक्षिण अफ्रीका के ख़िलाफ़ टेस्ट सीरीज़ क्लीन स्वीप की है। मैच के चौथे दिन दक्षिण अफ्रीका ने अपने तीसरे दिन के स्कोर 8 विकेट पर 132 रन से आगे खेलना शुरू ही किया था और महज़ 1 रन स्कोरबोर्ड पर जोड़े थे कि उसके अंतिम 2 विकेट भी सामने आ गए।
थ्यूनिस डी ब्रूएन का विकेट सामने आते ही भारत ने जीत को हासिल कर लिया।फॉलोऑन खेल रही   दक्षिण अफ्रीका की टीम अपनी दूसरी पारी में सिर्फ 133 रन पर सिमट गई।भारत की ओर से दूसरी पारी में मोहम्मद शामी ने 3 जबकि उमेश यादव ने 2 और शाहबाज़ नदीम ने 2 विकेट हासिल किए।इस जीत के साथ ही भारत की आईसीसी विश्व टेस्ट चैम्पियनशिप में प्वाइंट्स 240 तक पहुंच गए है।
