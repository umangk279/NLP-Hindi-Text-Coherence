एयरसेल-मैक्‍सिस मामले में कांग्रेस के वरिष्‍ठ मंत्री व पूर्व केंद्रीय मंत्री पी चिदंबरम मंगलवार को प्रवर्तन निदेशालय पहुंचे, जहां उनसे दूसरी बार पूछताछ की गई. 
उनसे पहली बार पूछताछ पांच जून को की गई थी. बता दें कि दिल्ली की एक कोर्ट ने अग्रिम जमानत की याचिका को मंजूर करते हुए पी चिदंबरम की गिरफ्तारी पर रोक लगा दी है. इस मामले की अगली सुनवाई 10 जुलाई को होगी. हालांकि प्रवर्तन निदेशालय ने पी चिंदबरम की अग्रिम जमानत अर्जी पर विस्तृत जवाब दाखिल करने के लिए और समय मांगा है.
गौरतलब है कि कुल 3,500 करोड़ रुपये के एयरसेल-मैक्सिस सौदे में चिदंबरम की भूमिका जांच के घेरे में है.
