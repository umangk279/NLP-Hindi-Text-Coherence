विश्‍वविद्यालय अनुदान आयोग-यूजीसी ने पूर्णबंदी के मद्देनजर विश्‍वविद्यालयों के शैक्षिक कैलेण्‍डर और परीक्षाओं के लिए दिशा-निर्देश जारी किए। 
विश्‍वविद्यालय अनुदान आयोग-यू.जी.सी. ने कोविड-19 महामारी और देशव्‍यापी लॉकडाउन को देखते हुए विश्‍वविद्यालयों के लिए परीक्षा तथा शैक्षिक कैलेण्‍डर के दिशा-निर्देश जारी किए हैं। शैक्षिक वर्ष 2020-21 पुराने छात्रों के लिए एक अगस्‍त से और नए छात्रों के लिए एक सितम्‍बर से आरम्‍भ हो सकता है।
बीच सेमेस्‍टर के छात्रों का मौजूदा और पिछले आंतरिक आंकलन के आधार पर मूल्‍यांकन किया जाएगा। जिन राज्‍यों में कोविड-19 की स्थिति सामान्‍य हुई है वहां जुलाई में परीक्षाएं होंगी। टर्मिनल सेमेस्‍टर के छात्रों की परीक्षाएं भी जुलाई में होंगी।
प्रत्‍येक विश्‍वविद्यालय में कोविड-19 प्रकोष्‍ठ बनाया जाएगा जो छात्रों की शैक्षिक कैलेण्‍डर और परीक्षाओं से संबंधित समस्‍याओं को समाधान करेगा।
 
