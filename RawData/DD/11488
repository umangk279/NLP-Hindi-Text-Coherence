आएसएस प्रमुख मोहन भागवत ने कहा संघ सरकार के कामकाज को प्रभावित करने के लिए नहीं करता है कोई काम, न ही अलग शक्ति केंद्र में करता है विश्वास, 'भविष्य का भारत- आरएसएस की दृष्टि' संवाद कार्यक्रम के दूसरे दिन संघ प्रमुख ने कहा, राष्ट्र निर्माण के लिए महिलाओं की समाज में बराबर भागीदारी जरूरी. 
संघ  प्रमुख मोहन भागवत ने कहा है कि संघ ने स्वयं तय किया है कि वे रोजमर्रा की राजनीति में हस्तक्षेप नहीं करेगा उन्होंने कहा कि देश पर कौन राज करे ये जनता को तय करना है। उन्होंने कहा कि संघ का राजनीति से परहेज है लेकिन घुसपैठियों पर न बोलें ऐसा नहीं हो सकता है। 
मोहन भागवत ने यह भी कहा कि कई मामलों में हम देखते हैं कि महिलाएं पुरूषों की तुलना में बेहतर काम करती हैं। इसलिए उनको सिर्फ सबल बनाने की जरूरत है। महिला और पुरूष दोनों बराबर हैं। सहभागी होना राष्ट्रनिर्माण के लिए जरूरी है।
इससे पहले सोमवार को दिल्ली में संघ प्रमुख मोहन भागवत ने संघ के बारे में विस्तार से दुनिया के सामने बात रखी. संघ प्रमुख ने संघ की स्थापना के उद्देश्य से लेकर उसके काम करने के तरीके और उसके राष्ट्र निर्माण के विचार को सबके साथ साझा किया. मोहन भागवत ने संघ के बारे में कई प्रकार के हो रहे दुष्प्रचार पर भी समाज के सामने स्थिति स्पष्ट की. उन्होंने कहा कि देश में भले ही विचार और मूल्य अलग-अलग हों लेकिन सबकी उत्पति और परिणति एक है. उन्होंने कहा कि विविधिता से डरने की जरूरत नहीं है और सारी विविधाताओं का सम्मान हमारी विशेषता है.
वैचारिक छुआछूत खत्म करने और देश के तमाम लोगों तक राष्ट्रीय महत्व के विषयों पर संघ का दृष्टिकोण पहुंचाने के लिए सोमवार से दिल्ली में तीन दिन चलने वाला संघ का कार्यक्रम सोमवार को शुरू हुआ, संघ का ये कार्यक्रम 3 दिन चलेगा, जिसके आखिरी दिन संघ प्रमुख जनता के सवालों का जबाव भी देंगे.
