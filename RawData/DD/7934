न्यूजीलैंड की मस्जिद में हुए आतंकी हमले में भारतीय मूल के 9 नागरिकों के लापता होने की खबर सामने आई है, हमले में 49 लोगों की मौत हुई।  मुख्य हमलावर की पहचान ब्रेंटन टैरंट के रूप में हुई,  इस हमलावर को 5 अप्रैल तक पुलिस हिरासत में भेजा गया ।  
न्यूजीलैंड के क्राइस्टचर्च की दो मस्जिदों में हुई गोलीबारी के बाद भारतीय नागरिकता वाले या भारतीय मूल के कम से कम नौ लोगों के लापता होने की खबरें हैं। गोलीबारी की इन घटनाओं में 49 लोग मारे गए हैं। हमले में घायल हुए भारतीयों के परिवारवालों को न्यूजीलैंड के वीजा भी उपलब्ध कराए जा रहे हैं। न्यूजीलैंड में तकरीबन दो लाख भारतीय और भारतीय मूल के लोग रहते हैं।
भारतीय उच्चायोग के आंकड़ों के अनुसार इस देश में 30 हजार से अधिक भारतीय छात्र हैं। 2 मस्जिदों में अंधाधुंध फायरिंग कर नरसंहार करने वाले दरिंदों में से मुख्य हमलावर की पहचान 28 वर्षीय ब्रेंटन टैरंट के रूप में हुई है। उसे 5 अप्रैल तक पुलिस हिरासत में भेज दिया गया है।  मामले में अबतक  4 लोगों को गिरफ्तार किया गया है जिसमें 1 महिला भी है। संयुक्त राष्ट्र में 2 मिनट का मौन रख कर पीड़ितों को श्रद्धांजलि दी गई। संयुक्त राष्ट्र महासचिव ने हमले पर गहरा दु:ख जताया है।
  
