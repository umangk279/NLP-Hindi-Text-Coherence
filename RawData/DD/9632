भाजपा ने कांग्रेस अध्यक्ष राहुल गांधी पर फिर लगाया झूठ बोलने का आरोप, कहा- 2012 में राफेल डील न होने पर कमीशन न मिलने से दुखी हैं राहुल, मतिभ्रम के शिकार होने के चलते कर रहे हैं बचकानी हरकत। 
बीजेपी ने कांग्रेस अध्यक्ष राहुल गांधी पर फिर झूठ बोलने का आरोप लगाया है। पार्टी प्रवक्ता प्रकाश जावडेकर ने कहा कि 2012 में राफेल डील न होने पर कमीशन न मिलने से राहुल गांधी दुखी हैं और इसलिए झूठे आरोप लगा रहे हैं। बीजेपी ने कहा कि मतिभ्रम के शिकार होने के चलते राहुल बचकानी हरकतें कर रहे हैं। पार्टी ने आरोप लगाय़ा कि राहुल गांधी सभ्यता की मर्यादा को पार कर चुके हैं और जनता उन्हें जवाब देगी।
जावडेकर ने सीबीआई के मसले पर भी कांग्रेस पर हमला बोला और कहा कि वो अपने शासन में सीबीआई का दुरुपयोग करती रही है ।
