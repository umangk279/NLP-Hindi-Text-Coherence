कोरोना के ख़िलाफ़ मजबूती से जंग लड़ रहा है देश, पिछले 24 घंटों में स्‍वस्‍थ होने वालों का आंकड़ा एक लाख के पार, रिकवरी रेट बढ़कर हुई 80.86 फीसद।  
कोरोना के खिलाफ सरकार के सख्त कदमों की बदौलत बेहतर नतीजे सामने आ रहे हैं। स्वास्थ्य और परिवार कल्याण मंत्रालय के मुताबिक देश में एक दिन में रिकॉर्ड 1 लाख से अधिक मरीज़ स्वस्थ हुए। कोरोनावायरस महामारी से संक्रमित लोगों में से अब तक 44 लाख 97 हजार 867 मरीज़ स्वस्थ हो चुके हैं। जिसके बाद देश में रिकवरी रेट बढ़कर 80.86% हो गयी है। देश में कोविड मृत्यु दर घटकर 1.60 प्रतिशत रह गई है। स्वास्थ्य मंत्रालय ने कहा क्वारंटाइन की व्यवस्था, निगरानी और एंबुलेंस सेवाओं में सुधार जैसे कदमों ने कोविड प्रबंधन में की प्रभावी मदद।
