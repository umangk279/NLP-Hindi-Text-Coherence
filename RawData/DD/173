उत्तर प्रदेश के गाजियाबाद में सादत नगर इकला गांव की महिलाओं को कौशल सुधार प्रशिक्षण दिया जा रहा है। फैशन डिजाइनर मनीष त्रिपाठी इन महिलाओं को सिलाई में और भी ज्यादा निपुण बना रहे हैं।  
ये हैं उत्तर प्रदेश के गाजियाबाद में सादत नगर इकला गांव की वे महिलाएं जिन्हें 15 दिवसीय कौशल सुधार प्रशिक्षण दिया गया है। इनके इस प्रशिक्षण में और ज्यादा मदद कर रहे हैं मशहूर फैशन डिजाइनर मनीष त्रिपाठी
महिलाओं को सिलाई में और भी ज्यादा पारंगत बनाने के साथ-साथ इनके द्वारा बनाए गए कपड़ों  को भी एक ऊंचा स्तर और बाज़ार मुहैया कराने में भी मनीष त्रिपाठी अपनी अहम भूमिका निभा रहे हैं। 
मण्डलीय ग्रामोद्योग प्रशिक्षण केंद्र नजीबाबाद, जनपद बिजनौर द्वारा जिला ग्रामोद्योग अधिकारी गाजियाबाद के सौजन्य से इस 15 दिवसीय कौशल सुधार प्रशिक्षण का आयोजन किया गया है। 
फैशन डिज़ाइनर मनीष त्रिपाठी की चल रही पहल शहर से गांव तक में वे अन्य गांवों की महिलाओं को भी प्रशिक्षित कर रहे हैं।  किसी गांव में कॉलर बनाए जा रहे हैं तो किसी में कफ और कहीं कमीज के अन्य हिस्से ...इस तरह से अलग-अलग गांवों की महिलाओं को सिलाई में और भी ज्यादा निपुण बनाने का प्रयास जारी है। इतना ही नहीं महिलाओं के सफल प्रशिक्षण पर मनीष उन्हें प्रमाण पत्र के साथ-साथ सेनेटरी नैपकिन भी प्रदान करते हैं।
