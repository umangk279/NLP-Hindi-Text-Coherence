कोरोना वायरस को लेकर चल रहे 21 दिनों के लॉकडाउन के बीच जयपुर में दो दर्जन स्थानों पर सड़क पर कोरोना पेंटिंग बनाई गई। जिससे जागरुक होकर लोग घरों में रहन के लिए प्रेरित हो रहे हैं।   
कोरोना को हराने के लिए अब जयपुर में कलाकार भी मैदान में उतर गए हैं जहां पुलिस के सहयोग से जयपुर में सड़़कों पर कोरोना की पेटिंग बनाई जा रही है जिससे आम लोगों को कोरोना के प्रति लोगों को जागरूक किया जा रहा हैं जिससे लोग घरों में रहने के लिए प्रेरित हो रहे हैं।
कोरोना का वायरस अब जयपुर की सड़कों पर दिख रहा है। जयपुर शहर में खास चौराहों पर कोरोना वायरस के चेहरे के पेटिंग बनाई जा रही है। ये पेटिंग जयपुर के कलाकार बना रहे हैं..साथ में एक संदेश भी लिखा जा रहा है कोरोना शब्द का अर्थ बताते हुए- कोई भी रोड पर ना निकले.. ( को- कोई भी नहीं, रो...रोड पर ना..ना निकले)
कलाकारों ने पुलिस की मदद के लिए शहर में ऐसी करीब 25 कोरोना पेटिंग प्रमुख चोराहों पर बनाई। ये सिलसिला जारी है। पेटिंग ऐसी जगह बनाई जा रही है जिससे सड़क पर चलने वालों की नजर पेंटिंग पर पड़ जाए और वे सड़क पर न निकलने के लिए जागरुक हो।
