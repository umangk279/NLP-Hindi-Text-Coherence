आधुनिक साहित्य में ‘बिलव्ड’ और ‘सांग आफ सोलोमन’ जैसे उपन्यासों का योगदान देने वाली नोबेल पुरस्कार विजेता लेखिका टोनी मॉरिसन का 88 वर्ष की उम्र में निधन हो गया. 
मॉरिसन के परिवार ने नोपफ के माध्यम से एक बयान जारी कर बताया कि एक संक्षिप्त बीमारी के बाद उनका निधन हो गया. उनके अंतिम समय में परिवार के सदस्य और दोस्त मौजूद थे.
18 फरवरी 1931 को जन्मी मॉरिसन का पहला उपन्यास ‘द ब्लूएस्ट आई’ उस समय प्रकाशित हुआ था, जब वह 40 साल की थीं. 60 साल की उम्र तक उनके छह उपन्यास प्रकाशित हुए और वह वर्ष 1993 में साहित्य के लिए नोबेल पुरस्कार पाने वाली पहली अश्वेत महिला बन गईं.
‘बिलव्ड’ के लिए उन्हें वर्ष 1988 में पुलित्जर पुरस्कार भी मिला. स्वीडिश एकेडमी ने उनके ‘विजनरी फोर्स’ और खासकर उसकी भाषा की बड़ी प्रशंसा की थी. उनकी भाषा श्वेत और अश्वेत वर्ग से मुक्ति की प्रतीक थी.
