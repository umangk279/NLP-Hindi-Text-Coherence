जम्मू कश्मीर में शोपिंया के जैनापुरा में सुरक्षा बलों और आतंकवादियों के बीच हुई मुठभेड़ में 5 आतंकवादी ढेर हो गये। शोपियां जिले के बडिगाम इमाम साहिब इलाके में सुरक्षाबलों और आतंकवादियों के बीच आज तड़के गोलीबारी शुरू हुई।  
खबरों के मुताबिक, इस इलाके में दो से तीन आतंकियों के छिपे होने की खबर मिली थी, जिसके बाद सुरक्षा बलों ने उन्हें घेर लिया। आतंकियों के पास से भारी मात्रा में गोला बारूद मिला है। इससे पहले कल श्रीनगर के छत्ताबल में सुरक्षाबलों और आतंकियों के बीच एक भीषण मुठभेड़ हुई थी। मुठभेड़ में सुरक्षाबलों ने तीन आतंकियों को ढेर कर दिया था। मारे गए आतंकियों में से दो पाकिस्तानी और एक स्थानीय था। 
