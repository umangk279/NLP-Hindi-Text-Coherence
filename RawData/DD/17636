श्रीलंका के साथ पल्लिकेला में होने वाले तीसरे टेस्ट मैच के लिए आईसीसी ने  भारतीय टीम के रविंद्र जडेजा निलंबित कर दिया है, यह टेस्ट मैच 12 अगस्त से शुरू होगा ।    
 आईसीसी की कार्यकारी वेबसाईट पर दी गयी खबर के अनुसार भारतीय टीम के आल राउंडर रविंद्र जडेजा को श्री लंका के साथ होने  वाले तीसरे टेस्ट मैच के लिए निलंबित कर दिया गया है, उन पर आईसीसी की धारा 2.8.8 के उल्लघंन के तहत इस बात का निर्णय लिया गया है। 
दरसल श्री लंका के साथ  दूसरे टेस्ट मैच के तीसरे दिन जडेजा के डीमेरिट प्वाइंट्स की संख्या छह हो गयी थी, जिसकी वजह से उन्हें अगले टेस्ट मैच के लिए निलंबित कर दिया गया और साथ ही उन्हें अपनी मैच फीस का 50 फीसदी जुर्माने के रूप में देना होगा। 
आईसीसी की धारा 2.8.8 के अंतर्गत बायें हाथ के इस खिलाड़ी के 24 महीने में डीमेरिट प्वाइंट छह या उससे अधिक हो गए तो उन्हें एक या अधिक मैचों के लिए प्रतिबंधित किया जा सकता है। कोलंबो टेस्ट मैच के तीसरे दिन जडेजा को आईसीसी के 2.2.8 आर्टिकल के उल्लंघन का दोषी पाया गया। 
