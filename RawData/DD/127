स्वास्थ्य मंत्रालय के मुताबिक सर्वे के परिणाम बताते हैं कि देश की बड़ी आबादी को अभी भी कोरोना से सावधानी बरतने की जरूरत है।  दूसरा सीरो सर्वे देश के 21 राज्यों के 70 जिलों में किया गया। इन 70 जिलों के 700 गांव/ वार्ड सर्वे में शामिल किए गए। 17 अगस्त से 22 सितंबर के बीच किया गया जिसमें 29082 लोगों पर किया गया। 
 सरकार हर दिन टेस्टिंग कैपेसिटी बढ़ा रही है। देश में अब हर दिन 15 करोड टेस्ट किए जा सकते हैं। सितंबर महीने में ही 2.97 करोड़ टेस्ट हुए हैं।
कोरोना से ठीक होने वाले व्यक्ति में कितने दिन तक एंटीबॉडी रहती है इस सवाल के जवाब में स्वास्थ्य मंत्रालय ने कहा है कि वायरस अभी 9 महीने पुराना ही है स्टडी लगातार जारी है।
स्वास्थ सचिव राजेश भूषण के मुताबिक देश में 51 लाख से ज्यादा लोग रिकवर हो चुके हैं सात करोड़ 30 लाख से ज्यादा टेस्ट किए जा चुके हैं। बीते सप्ताह ही 77.8 लाख टेस्ट किए गए। भारत में प्रति मिलियन मृत्यु दर 70 है जबकि दुनिया के ऐसे भी देश हैं जहां मृत्यु दर  600  प्रति मिलियन भी है।  आज की तारीख में हम 52978 टेस्ट प्रति मिलियन कर पा रहे है।  प्रति माह में 2 करोड़ 97 लाख टेस्ट हुए है।
स्वास्थ्य सचिव के मुताबिक रिकवर होने वालों की संख्या लगातार बढ़ रही है बीते हफ्ते में रिकवर होने वालों की संख्या संक्रमित लोगों की संख्या से ज्यादा हो गई आज देश के कुल मामलों में से 15.4 फ़ीसदी ही एक्टिव मामले है।
नीति आयोग के सदस्य डॉ वी के पॉल ने कहा कि त्योहारों का मौसम आ रहा है सर्दियां भी आएंगी लिहाजा कोरोना से बचाव के लिए और ज्यादा सावधान रहना होगा और मास्क पहनने में किसी भी तरह की लापरवाही से बचना होगा।
अच्छी बात यह है कि बीते सप्ताह से देश के कुछ प्रमुख राज्यों में संक्रमित होने वालों की संख्या धीरे-धीरे घट रही है
संवाददाता नितेन्द्र सिंह की रिपोर्ट 
