प्रधानमंत्री नरेंद्र मोदी का धुआंधार प्रचार जारी है, आज पीएम ने तमिलनाडु के थेनी और रामनाथपुरम और कर्नाटक के मेंगलुरू में चुनावी रैलीयां की। पीएम ने कांग्रेस के न्याय प्रचार पर तंज़ कसते हुए कहा कि क्या न्याय की बात करने वाली कांग्रेस 1984 सिख दंगा पीड़ितों को न्याय दिलाएगी। उन्होंने परिवारवाद और भ्रष्टाचार के लिए कांग्रेस और जनता दल सेक्यूलर को घेरते हुए कहा कि विपक्ष का दर्शन वंशोदय है जबकि बीजेपी का दर्शन अंत्योदय है। 
लोक सभा चुनावों के प्रथम चरण के बाद अब सभी राजनीतिक दल आगे आने वाले चरणों के लिए ज़बरदस्त चुनाव प्रचार में जुटे हुए हैं। कर्नाटक के मंगलुरू की चुनावी रैली में प्रधानमंत्री नरेंद्र मोदी ने विपक्ष पर निशाना साधते हुए कहा कि विपक्ष का दर्शन वंशोदय है जबकि उनकी पार्टी का दर्शन अंत्योदय है। साथ ही उन्होंने कहा कि वंशोदय के कारण भ्रष्टाचार और अन्याय पैदा होता है जबकि अंत्योदय से पारदर्शिता और ईमानदारी की प्रतिष्ठा बढ़ती है।
पीएम मोदी की रैली के बाद शहर के लोगों ने उनका अभिवादन किया। मैग्लौर में शहर के रास्ते का ये नजारा आप देख रहे हैं। पीएम मोदी को देखने के लिए सड़को पर लोगों का हुजूम उमड़ पड़ा। 
इससे पहले प्रधानमंत्री नरेंद्र मोदी ने तमिलनाडु थेनी में चुनावी रैली को संबोधित किया। प्रधानमंत्री मोदी ने रैली को संबोधित करते हुए कांग्रेस पर कटाक्ष के लहजे में पूछा कि क्या कांग्रेस देश में हुए 1984 सिख दंगा पीड़ितों के साथ न्याय करेगी या कांग्रेस भोपाल गैस त्रासदी से प्रभावित लोगों को न्याय दिलाएगी। 
प्रधानमंत्री ने रामनाथपुरम में चुनावी रैली को संबोधित करते कहा कांग्रेस पर बोला। उन्होंने कहा कि दिल्ली में सिर्फ एक परिवार है जिनके नाम पर देश के अधिकतर स्मारक बनाए गए हैं। उन्होंने सवाल पूछा कि देश के निर्माण में क्या और लोगों का कोई योगदान नहीं है।
