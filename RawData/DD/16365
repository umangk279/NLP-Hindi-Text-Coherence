गुरुग्राम के रेयान इंटरनेशनल स्कूल के सनसनीखेज़ प्रद्युम्न हत्याकांड की जांच में नया मोड़ आ गया है। मामले की जांच कर रही सीबीआई ने स्कूल के ही 11वीं कक्षा के एक छात्र को पकड़ा है। एजेंसी के मुताबिक आरोपी छात्र पैरेंट्स-टीचर मीटिंग यानि पीटीएम और परीक्षा को टलवाना चाहता था और इसीलिए उसने इस घटना को अंजाम दिया। 
 सीबीआई ने सीसीटीवी से मिले सुराग और छात्रों से पूछताछ के बाद ये कार्रवाई की। सीबीआई ने प्रद्युम्न के हत्यारोपी छात्र को जुवेनाइल जस्ट‌िस बोर्ड में पेश क‌िया जहां से उसे 3 दिन की पुलिस रिमांड में भेज दिया गया। इस बीच प्रद्युम्न के परिवार ने सीबीआई की कार्रवाई को सही ठहराते हुए कहा है कि उनका शक सही न‌िकला है जबकि आरोपी छात्र के परिवार को कहना है कि उनके बेटे को फंसाया गया है।
गुरुग्राम के रेयान इंटरनेशनल स्कूल के सनसनीखेज़ प्रद्युम्न हत्याकांड की जांच में नया मोड़ आ गया है। मामले की जांच कर रही सीबीआई ने स्कूल के ही 11वीं कक्षा के एक छात्र को पकड़ा है। एजेंसी के मुताबिक आरोपी छात्र पैरेंट्स-टीचर मीटिंग यानि पीटीएम और परीक्षा को टलवाना चाहता था और इसीलिए उसने इस घटना को अंजाम दिया। सीबीआई ने सीसीटीवी से मिले सुराग और छात्रों से पूछताछ के बाद ये कार्रवाई की। सीबीआई के मुताबिक वैज्ञानिक सबूतों, फोरेंसिक विश्लेषण, कॉल रिकॉर्ड और सीसीटीवी फुटेज की विस्तार से जांच की गयी है ।
सीबीआई ने प्रद्युम्न के हत्यारोपी छात्र को जुवेनाइल जस्ट‌िस बोर्ड में पेश क‌िया जहां से उसे 3 दिन की पुलिस रिमांड में भेज दिया गया । जुवेनाइल कोर्ट ही ये करेगा कि वो छात्र वयस्क है या अल्पवयसक । नए कानून के मुताबिक हत्या जैसे गंभीर आरोपों के मामलों में जुवेनाइल की आयु 18 से घटाकर 16 साल की गयी है । इस बीच प्रद्युम्न के परिवार ने सीबीआई की कार्रवाई को सही ठहराते हुए कहा है कि उनका शक सही न‌िकला है जबकि आरोपी छात्र के परिवार को कहना है कि उनके बेटे को फंसाया गया है।
आठ सितंबर की सुबह गुरुग्राम के रयान इंटरनेशनल स्कूल में दूसरी कक्षा के छात्र प्रद्युमन की हत्या हो गई थी, जिसका शव वहां के बाथरूम से बरामद किया गया था। आरोपी ने बर्बरता से मासूम का गला रेतकर घटना को अंजाम दिया था। सूचना पर पुलिस ने तब स्कूल के बस कंडक्टर अशोक को पकड़ा था, जिसे हत्यारा बताया गया लेकिन सीबीआई के चौंकाने वाले खुलासे के बाद इस बहुचर्चित मामले में अब नया मोड़ आ गया है।
