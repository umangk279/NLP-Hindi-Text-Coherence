तमिलनाडु में लगातार हो रही बारिश के कारण जनजीवन अस्त-व्यस्त, पड़ोसी राज्य पुद्दुचेरी में भी लोगों की दिक्कतें बढ़ी, अगले दो दिनों तक तटीय जिलों में मछुआरों को समुद्र से दूर रहने की चेतावनी. 
तमिलनाडु के कई हिस्सों में पिछले दो दिनों से हो रही भारी बारिश से चार लोगों की मौत हो गई। भारी बारिश से कई जगह दीवार गिरने की भी खबर है। तंजावुर में एक मंदिर की दीवार बारिश की वजह से गिर गई वहीं थिरुनेलवेली जिले में निचले इलाकों में रहने वालों लोगों के लिए चेतावनी जारी की गई। थुथुकुडी जिले में भी हालात खराब हैं यहां तक कि रेलवे स्टेशनों में भी पानी भर गया है जिससे रेलगाड़ियों को रोकना पड़ा है। पर्यटकों और लोगों को नदियों में न जाने की सलाह दी है। मछुआरों को भी समुद्र में न जाने के लिए आगाह किया गया है.
