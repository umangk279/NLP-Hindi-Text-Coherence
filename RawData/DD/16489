भारतीय महिला हॉकी टीम ने एशिया कप-2017 में मंगलवार को खेले गए अपने तीसरे मैच में मलेशिया को 2-0 से मात दी। इस जीत के साथ ही भारतीय टीम ने पूल-ए में शीर्ष स्थान पर स्वयं को बरकरार रखते हुए क्वार्टर फाइनल में अपना प्रवेश सुनिश्चित कर लिया है। 
 भारतीय महिला हॉकी टीम ने एशिया कप-2017 टूर्नामेंट के 9वें संस्करण में पूल-ए के मैच में भारत और मलेशिया के बीच तीसरे क्वार्टर तक रोमांचक मैच देखा गया। दोनों टीमों ने तीसरे क्वार्टर की समाप्ति तक एक-दूसरे को कड़ी टक्कर दी और इस कारण दोनों में से कोई भी टीम गोल नहीं दाग पाई।
