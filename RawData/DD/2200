कोरोना वायरस संकट के दौरान गरीब परिवारों को ईंधन से जुड़ी किसी तरह की परेशानी न हो, इसके लिए सरकार ने प्रधानमंत्री उज्ज्वला योजना के तहत बिना शुल्क गैस सिलेंडरों का वितरण शुरू किया है। महाराष्ट्र के कोल्हापुर में अब तक कई लोग इस योजना से लाभान्वित हो चुके हैं। 
कोरोना की वजह से चल रहे लॉकडाउन से न सिर्फ पूरे देश की अर्थव्यवस्था बिगड़ चुकी है बल्कि सबसे ज्यादा कमर आर्थिक तौर पर कमजोर लोगों की टूटी है। ऐसे में उन्हें राहत देने के लिए सरकार ने आर्थिक राहत पैकेज की घोषणा की है। इसी कड़ी में सरकार पीएम उज्जवला योजना के अंतर्गत आने वाले लाभार्थियों को तीन महीने तक मुफ्त घरेलू गैस सिलेंडर देने जा रही है।
महाराष्ट्र के कोल्हापुर में रहने वाली एक गृहिणी शुभांगी पाटिल का ये कहना है की कोरोना संकट के चलते जब आय के सभी साधन बंद हो चुके है ऐसे में उज्जवला योजना की बदौलत उनके घर का चूल्हा जल पाया है। वही अन्य एक गृहिणी कहती है कि लॉक डाउन होने के के बावजूद अब हमें अप्रैल, मई, और जून इन तीन महीनों के लिए घर बैठे ही गैस सिलिंडर मिल जाएंगे ऐसे में हमारी एक बड़ी चिंता मिट गई है।
पीएम मोदी ने जब भारत में लॉक डाउन करने की घोषणा की तो उसके कुछ दिन बाद ही गरीब लोगों के लिए राहत की कई घोषणा की गयी। इनमें प्रधानमंत्री उज्ज्वला योजना के लाभार्थियों को मुफ्त गैस सिलेंडर देना भी शामिल है। अगर आप भी प्रधानमंत्री उज्ज्वला योजना के लाभार्थी हैं तो आप भी इस योजना का लाभ उठा सकते हैं।
 
