चीन के केंद्रीय बैंक ने  डिजिटल मुद्रा परीक्षण करने की अनुमति दी, अगले साल बढ़ाया जा सकता है परीक्षण का दायरा. 
चीन ने वैश्विक प्रतिस्पर्धा में आगे रहने के इरादे से खुद की डिजिटल मुद्रा शुरू करने की योजना है। चीन के केंद्रीय बैंक ने कुछ शहरों में इसका परीक्षण करने की अनुमति दे दी है। सरकारी अखबार ग्लोबल टाइम्स की रिपोर्ट के अनुसार चीन का केंद्रीय बैंक-पीपुल्स बैंक ऑफ चाइना (पीबीसी) ने डिजिटल करेंसी इलेक्ट्रॉनिक पेमेंट (डीसीईपी) शुरू करने के लिये कदम उठाया है।
चीन ने दुनिया भर में केंद्रीय बैंकों के बीच वैश्विक प्रतिस्पर्धा में आगे रहने तथा वित्तीय संप्रभुता संरक्षित रखने में मदद को लेकर यह पहल की है। बैंक शेनझेन और गुआंगदोंग प्रांत शहरों में डिजिटल मुद्रा का परीक्षण करने की तैयारी में है। अगले साल परीक्षण का दायरा बढ़ाया जा सकता है।
