रक्षा मंत्री राजनाथ सिंह ने रविवार को कोरोना से जंग की कमान संभाली जिसके बाद रक्षा मंत्री के निवास स्थान पर मंत्री समूह की बैठक हुई। जिसमें कई विभाग के मंत्रियों ने हिस्सा लिया। 
कोरोना संक्रमण से देश को बचाने के लिए प्रधानमंत्री नरेंद्र मोदी तो मोर्चे पर डटे ही हुए हैं। रक्षा मंत्री राजनाथ सिंह ने भी रविवार को इस लड़ाई की कमान संभाल ली है। राजनाथ सिंह के आवास पर रविवार को सरकार के वरिष्ठ मंत्रियों की एक उच्चस्तरीय बैठक हुई, जिसमें कई बड़े फैसले लिए गए।
गृह मंत्री अमित शाह ,पेट्रोलियम मंत्री धर्मेंद्र प्रधान, पशुपालन मंत्री गिरिराज सिंह, उपभोक्ता मामलों के मंत्री रामविलास पासवान समेत लगभग तमाम विभाग के मंत्रियों ने कोरोनावायरस से लड़ने के लिए अपने-अपने विभागों के कार्य की समीक्षा की ।
सरकारी सूत्र के मुताबिक बैठक में जन वितरण प्रणाली, आम लोगों के लिए जन सुविधाओं की समीक्षा की गई। ज़रूरी दवाएं और आवश्यक वस्तुओं को पहुंचाने के दौरान आने वाली समस्याओं और समाधान पर चर्चा की गई।
 
