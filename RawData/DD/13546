सूचना प्रोद्योगिकी मंत्रालय ने कहा है कि यह प्‍लेटफार्म अपनी जिम्‍मेदारी और जवाबदेही से बच नहीं सकता 
सरकार ने नि‍र्दोष लोगों को गैर कानूनी ढंग से दण्‍डित करने की हाल की घटनाओं के मद्देनजर  व्हाटस एप को निर्देश दिया है कि वह फर्जी, प्रायोजित और सनसनीखेज संदेशों के प्रसार पर तुरंत नियंत्रण करे। सूचना प्रोद्योगिकी मंत्रालय ने कहा है कि यह प्‍लेटफार्म अपनी जिम्‍मेदारी और जवाबदेही से बच नहीं सकता क्‍योंकि कुछ शरारती तत्‍व इस तकनीकि का गलत इस्‍तेमाल कर हिंसा फैला रहे हैं। मंत्रालय ने कहा है कि वाट्स एप को इस पर काबू पाने के लिए तुरंत  कार्रवाई करनी चाहिए ताकि यह सुनिश्चित हो सके कि इस प्‍लेटफार्म का इस्‍तेमाल सद्भाव बिगाड़ने के लिए न किया जा सके।
