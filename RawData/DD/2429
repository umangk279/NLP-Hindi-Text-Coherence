केंद्रीय स्वास्थ्य मंत्री डॉ. हर्षवर्धन ने लोक नायक जय प्रकाश अस्पताल का दौरा किया। अस्पताल में कोविड-19 के लिए 1500 बिस्तरों की व्यवस्था  की गई है। स्वास्थ्य मंत्री ने लोगों से  स्वास्थ्य कर्मियों के साथ सहयोग की अपील भी की। 
केंद्रीय स्वास्थ्य और परिवार कल्याण मंत्री डॉ हर्षवर्धन ने  कोविड-19 से निपटने की तैयारियों का जायजा लेने के लिए आज दिल्ली के लोकनायक जय प्रकाश नारायण अस्पताल का दौरा किया। उन्होंने डॉक्टरों, नर्सों, अस्पताल प्रशासन और सेनेटेशन  कर्मियों के प्रयासों की सराहाना की। उन्होंने कहा कि रोगियों को तुरंत राहत पहुंचाने के लिए ये लोग बिना थके लगातार काम कर रहे हैं। उन्होंने कोरोना वायरस महामारी से लड़ने के खिलाफ अस्पताल की तैयारियों का जायजा लिया। स्वास्थ्य मंत्री ने डॉक्टरों के खिलाफ किसी भी अमानवीय व्यवहार के खिलाफ कड़े नियम बनाने के लिए गृह मंत्रालय की सराहना की। उन्होंने साथ ही कहा कि कोरोना वायरस के मद्देनज़र इस अस्पताल में 1500 बेड की व्यवस्था भी की गई है।
