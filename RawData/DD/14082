पूर्वी अफ्रीकी देश बुरुंडी में एक हमले में 26 लोग मारे गए और सात घायल हुए हैं. एक सप्ताह बाद होने वाले संवैधानिक जनमत संग्रह से पूर्व उत्तर पश्चिमी सिबिटोक प्रांत में 20 हमलावर सैनिकों की वर्दी पहने राइफलों के साथ आए और गांव में घुसते ही हमला शुरू कर दिया. 
इस हमले में कुछ लोगों ने घटनास्थल पर ही दम तोड़ दिया और बाकियों को अस्पताल में भर्ती कराया गया.
बुरूंडी में राष्ट्रपति का कार्यकाल पांच से बढ़ाकर सात साल किए जाने को लेकर 17 मई को जनमत संग्रह होना है. सरकार ने हाल के दिनों में सीमावर्ती इलाकों में सैनिक तैनात किए हैं, क्योंकि उसे आशंका है कि निर्वासित विपक्षी गुट इस जनमत संग्रह की प्रक्रिया में बाधा डाल सकते हैं.
