1 जुलाई से जीएसटी लागू होने के बाद अब सरकार का पूरा ज़ोर इस बात पर है कि कैसे लोगों को इसे इस्तेमाल करने में मदद की जाए। इसी कड़ी में वित्तमंत्री अरुण जेटली ने दिल्ली में एक सार्वजनिक कार्यक्रम में हिस्सा लेकर लोगों को न सिर्फ इसके फायदे बताये बल्कि लोगों की शंकाओं का भी समाधान किया। 
जीएसटी लागू होने के बाद व्यापारियों और आम लोगों को दिल्ली के तालकटोरा स्टेडियम   में मंत्र देते हुए वित्त मंत्री अरुण जेटली ने कहा कि पूरे देश को आर्थिक रूप से एक करके 70 साल पुरानी व्यवस्था अब बदल गई है और इसका सबसे बड़ा फ़ायदा है कि इसमें केवल एक टैक्स देना होगा और एक रिटर्न दाखिल करना होगा। जेटली ने कहा कि इससे भ्रष्टाचार पर भी अंकुश लगेगा।
