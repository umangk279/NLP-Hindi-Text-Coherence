कांग्रेस से हाथ मिलाने पर पीएम मोदी ने आंध्र प्रदेश के मुख्यमंत्री पर साधा निशाना, कहा टीडीपी ने ऐसे लोगों से समझौता किया जिन्होंने तेलुगु गौरव के सच्‍चे प्रतीक एनटीआर को दिया था घोखा, प्रधानमंत्री नरेंद्र मोदी ने आंध्र प्रदेश के बूथ कार्यकर्ताओं से वीडियो कॉन्फ्रेंसिंग के जरिए किया संवाद. 
प्रधानमंत्री नरेंद्र मोदी ने आंध्र प्रदेश के अनंतपुर, कडप्पा, कुरनूल, नरसराव-पेट और तिरुपति के बूथ स्तर के कार्यकर्ताओं के साथ बातचीत की। यह बातचीत इस साल लोकसभा चुनाव से पहले पार्टी संगठन को जमीनी स्तर पर मजबूत करने के लिए 'मेरा बूथ सबसे मजबूत' पहल का हिस्सा है। आंध्र प्रदेश के मुख्यमंत्री की आलोचना करते हुए, प्रधानमंत्री ने कहा कि आंध्र प्रदेश में सत्ता में बने रहने के लिए वे इतने बेताब हैं कि उन्होंने तेलगु हितों के साथ विश्वासघात किया।
प्रधानमंत्री ने कहा कि एन.टी रामाराव का स्वर्ण आंध्र प्रदेश का सपना तभी साकार हो सकता है, जब आंध्र प्रदेश के प्रत्येक नागरिक को विकास में हिस्सा मिलेगा, न कि केवल एक परिवार को।
