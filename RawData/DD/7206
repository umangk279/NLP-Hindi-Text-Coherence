लोकसभा चुनाव के बाकी बचे चरणों के लिए चुनाव प्रचार ज़ोरों पर है. प्रधानमंत्री नरेंद्र मोदी ने मध्य प्रदेश और उत्तर प्रदेश में की चुनावी रैलियां की. भदोही रैली में विपक्ष पर हमला बोलले हुए उन्होंने कहा की विपक्ष को नहीं दिखाई देता है विकास. महामिलावट है भ्रष्टाचारियों का गठजोड़. 
12 मई को होने वाले छठे चरण का चुनाव प्रचार चरम पर पहुंच गया है. प्रधानमंत्री नरेंद्र मोदी ने ग्वालियर में एक जनसभा को संबोधित करते हुए कहा कि देश में आजादी के बाद चार तरह के राजनीतिक कल्चर का चलन रहा, पहला- नामपंथी, दूसरा- वामपंथी, तीसरा- दाम और दमनपंथी और चौथा है- विकासपंथी. उन्होंने कहा कि पहले तीनों पंथी की राजनीति ने हमेशा देश में विकास की गति को रोका है.
प्रधानमंत्री ने सागर मध्य प्रदेश में चुनावी रैली को संबोधित किया. उन्होंने कांग्रेस की वंशवाद वाली राजनीति पर जमकर हमला बोला. प्रधानमंत्री ने कहा कि कांग्रेस ने सत्ता का उपयोग भ्रष्टाचार और काले धन को बढ़ावा देने में किया है. ग़रीबों का उन्होंने विकास नहीं किया. उन्होंने कांग्रेस पर नए-नए घोटालों के आरोप भी लगाए.
प्रधानमंत्री ने उत्तर प्रदेश के भदोही में चुनावी रैली को संबोधित किया. उन्होने कहा कि भाजपा सरकार सही नीति और नीयत के साथ राष्ट्र हित में काम कर रही है. पीएम ने कहा कि उत्तर प्रदेश में विपक्षी दलों ने सिर्फ अपने लाभ की राजनीति की है.
