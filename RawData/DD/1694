कोविड-19 की जांच के लिए ब्रिटेन में 20 मिनट में नतीजे देने वाली टेस्ट किट तैयार, अगले सप्ताह से बड़े पैमाने पर टेस्ट की तैयारी. ब्रिटेन में मरने वालों की संख्या 36,000 से पार. कुल संक्रमित मामलों की संख्या लगभग 2.52 लाख हुई 
ब्रिटेन ने कोरोनावायरस को लेकर एक नई टेस्ट किट विकसित की है। दावा किया जा रहा है कि इस नई टेस्ट किट से सिर्फ 20 मिनट में नतीजे सामने आएंगे। स्वास्थ्य मंत्री ने घोषणा की है कि ब्रिटेन सरकार रोश और एबट के साथ मिलकर 10 लाख कोरोनोवायरस एंटीबॉडी टेस्ट कराएगी, जो अगले सप्ताह से स्वास्थ्य कर्मियों के लिए शुरू की जाएगी। स्वास्थ्य मंत्री ने कहा कि स्वास्थ्यकर्मियों के बाद एंटीबॉडी टेस्ट मरीज़ों और आम लोगों के किए जाएंगे।
कई देशों द्वारा बड़े पैमाने पर एंटीबॉडी टेस्ट पर विचार किया जा रहा है ताकि लॉकडाउन से बर्बाद हुई अर्थव्यवस्थाओं को फिर से खोला जा सके। इस बीच, राष्ट्रीय स्वास्थ्य सेवा के प्रयासों को लेकर उसी लोग लगातार सराहना कर रहे हैं। नए आंकड़ों के मुताबिक कोरोनावायरस से ब्रिटेन में मरने वालों की संख्या 36,000 से पार होगी गई है और कुल संक्रमित मामलों की संख्या भी लगभग 2.52 लाख तक पहुंच गई है।
 
