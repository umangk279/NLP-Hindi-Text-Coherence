रक्षा मंत्री राजनाथ सिंह ने शनिवार को जम्मू और कश्मीर के एक दिवसीय दौरे के तहत द्रास का दौरा किया. उन्होने वहां पर करगिल विजय की बीसवीं वर्षगांठ पर शहीदों को श्रद्धांजलि दी. 
रक्षा मंत्री ने सैनिकों से बातचीत की और चीन सीमा पर वास्तविक नियंत्रण रेखा से जुड़े क्षेत्रों की स्थिति की समीक्षा की. इसके बाद रक्षा मंत्री ने जम्मू संभाग के कठुआ जिले में उझ नदी और सांबा जिले की बसंतर नदी पर दो पुल परियोजनाओं का शुभारंभ किया.
रक्षा मंत्री ने इस मौक़े पर जनसभा को संबोधित किया और कहा कि जम्मू-कश्मीर के लोगों को जो भी समस्या है उसके लिए वे आगे आएं.
रक्षा मंत्री ने देश में बढ़ते सड़कों के जाल पर कहा कि मौजूदा केंद्र सरकार देश के विकास के लिए प्रतिबद्ध है.
