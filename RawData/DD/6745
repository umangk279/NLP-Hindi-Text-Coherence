पश्चिम बंगाल में डॉक्टरों की हड़ताल चौथे दिन भी जारी रही। देशभर के कई अस्पतालों के डॉक्टरों ने विरोध प्रदर्शन और हड़ताल कर समर्थन जताया है वहीं, हड़ताल की वजह से देशभर के कई अस्पतालों में मरीज परेशान हैं। 
पश्चिम बंगाल में दो दर्जन से ज्यादा डॉक्टरों पर भीड़ के जानलेवा हमले के बाद जूनियर डॉक्टरों ने चौथे दिन भी विरोध प्रदर्शन किया। डॉक्टरों का यह आंदोलन पश्चिम बंगाल की सीमाओं को लंघाते हुए देश के दस अन्य शहरों तक भी पहुंच गया है। दिल्ली में भी एम्स और सफदरजंग अस्पताल में डॉक्टरों ने प्रदर्शन किया लेकिन आज एम्स के डॉक्टरों ने अपनी हडताल वापस ले ली है ।
इस बीच कलकत्ता उच्च न्यायालय ने सरकारी अस्पतालों के जूनियर डॉक्टरों को हड़ताल खत्म करने के लिए अंतरिम आदेश देने से इनकार कर दिया है और पश्चिम बंगाल सरकार से कहा है कि डॉक्टरों को वापस काम पर आने के लिए मनाया जाये। इधर दिल्ली में प्रदर्शनकारी डॉक्टरों ने स्वास्थ्य मंत्री हर्षवर्धन से मुलाकात की, इसके बाद हर्षवर्धन ने बंगाल की मुख्यमंत्री को पत्र लिखकर ड़ॉक्टरो की सुरक्षा सुनिश्चिन करने के लिये ममता बनर्जी से अपील की।
 
