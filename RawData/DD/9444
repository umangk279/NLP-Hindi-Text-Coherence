विपक्षी डेमोक्रेटिक पार्टी ने संसद के निचले सदन पर किया कब्जा, ट्रंप की रिपब्लिकन पार्टी का ऊपरी सदन में बहुमत बरकरार  
अमेरिका के राष्ट्रपति डोनाल्ड ट्रंप ने डेमोक्रेट्स और रिपब्लिकन से मिलकर काम करने का आह्वान किया है। मध्यावधि चुनाव में विपक्षी डेमोक्रेटिक पार्टी ने संसद के निचले सदन पर कब्जा कर लिया है, जबकि राष्ट्रपति डोनल्ड ट्रम्प की रिपब्लिकन पार्टी ने ऊपरी सदन--सीनेट में अपना बहुमत बरकरार रखा है। सत्ता में रिपब्लिकन पार्टी का एकाधिकार समाप्त करते हुए डेमोक्रेटिक पार्टी ने सदन में दो दर्जन से ज्यादा सीटें जीत ली हैं। 435 सदस्यों की संसद में सफलता हासिल करने के लिए उसे 23 सीटों की जरूरत थी।इस सफलता के बाद डेमोक्रेटिक पार्टी, राष्ट्रपति डोनल्ड ट्रम्प की नीतियों पर अंकुश लगा सकती है। ट्रम्प ने चुनाव परिणामों पर संतोष व्यक्त करते हुए इसे बड़ी सफलता बताया है। नई संसद का कार्यकाल जनवरी से शुरू होगा।
