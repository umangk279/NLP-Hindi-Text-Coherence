रियो डी जेनेरियो में चल रहे साल के आखिरी शूटिंग वर्ल्ड कप में भारत का शानदार सफर जारी है। शनिवार को भारत ने इस प्रतियोगिता में अपना तीसरा स्वर्ण पदक जीतने में सफलता पाई। 
महिलाओं के 10 मीटर एयर पिस्टल इवेंट में 22 साल की यशस्विनी सिंह देसवाल ने देश के लिए स्वर्ण पर निशाना लगाया। पूर्व जूनियर विश्व चैंपियन 22 बरस की यशस्विनी ने आठ महिलाओं के फाइनल में 236 . 7 का स्कोर के साथ पहला स्थान हासिल किया। उनका विश्व कप में ये पहला गोल्ड मेडल है। इसी के साथ उन्होंने देश के लिए ओलिंपिक कोटा भी हासिल कर लिया।
टोक्यो ओलिंपिक 2020 के लिए शूटिंग में भारत का ये नौवां कोटा है। भारत के रियो वर्ल्ड कप में अभी तक 3 गोल्ड समेत 5 मेडल हो गए हैं और टेबल में सबसे ऊपर है।
