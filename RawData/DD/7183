सरकार निर्यात को बढ़ावा देने और कारोबार की राह आसान करने के लिए व्यापक नीति तैयार करने पर विचार कर रही है. इस दिशा में आगे बढ़ते हुए सीबीआईसी ने एक कार्यशील समूह का गठन किया है. 
यह समूह देश की निर्यात संवर्धन नीति, दूसरे देशों के साथ हुए भारत के मुक्त व्यापार समझौतों (एफटीए), कर रियायत एवं निर्यातकों के समक्ष पेश आने वाली गैर-शुल्क बाधाओं और ई-वाणिज्य निर्यात की राह आसान बनाने आदि विषयों की थाह लेगा.
इस पहल का मकसद निर्यात, विनिर्माण एवं कारोबार सरलीकरण के लिहाज से नीतियों पर व्यापक रूप से विचार करना है.
