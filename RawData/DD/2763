खेलो इंडिया यूनिवर्सिटी गेम्स में इन दोनों 2 लड़कियो की सफलता की कहानी सभी के जुबान पर है। मुंबई विश्वविद्यालय के 2 बहनों ने तैराकी के पहले दिन पदको की झड़ी लगा दी है। ज्योती और आरती के नाम की उन जुड़वा बहनो की कहानी बॉलीवुड मसाला से कम नहीं है ।      
यह केवल मुंबई विश्वविद्यालय की ज्योति और आरती का जीतने का जुनून ही है जो खेलो इंडिया यूनिवर्सिटी गेम्स 2020 में उन्हे सफलता के नए मुकाम लिखने के लिए प्रेरित कर रही है। इन जुड़वा बहनो ने तैराकी स्पर्धा के पहले दिन कई पदक अपने नाम किए। वे एक साथ घूमते हैं, एक-दूसरे के साथ प्रैंक करते है और एक साथ फिल्मों का आनंद लेती हैं।
ज्योति और आरती पटेल बहने होने के साथ साथ बेस्ट फ्रेंड भी हैं और ट्रेनिंग पार्टनर भी। हालाकी जब वो पूल में होती है तो एक दूसरे की कट्टर प्रतिद्वंधी होती है। उनके पिता बाजीराव पाटिल ने तैराकी में ओलंपिक खेलने का सपना देखा जो पूरा नही हो सका। अब वो अपनी बेटियो के माध्यम से अपना सपना पूरा करना चाहते है। 
तैराकी प्रतियोगिता के पहले दिन आरती और ज्योती पाटिल ने 9 पदक जीतने में सफलता पाई। इन दोनों ने जिला, राज्य और राष्ट्रीय स्तर पर कई आयोजनों में सौ से अधिक पदक जीत चुकी हैं। उन्होंने खेलो इंडिया यूनिवर्सिटी गेम्स में कुल 14 पदक जीते हैं। राष्ट्रीय स्तर पर शानदार प्रदर्शन करके सफलता के झंडे गाड़ने वाली ज्योती और आरती की नजर अब अंतरराष्ट्रीय स्तर पर खुद को साबित करने पर लगी हुई है। 
 
