बैंकों के साथ धोखाधड़ी करने वालों के खिलाफ सी बी आई की कड़ी कारवाई, देश भर में 18 शहरों में 50 से अधिक जगहों पर मारा छापा। करीब 11 सौ करोड़ रुपये के घपलों में 14 केस दर्ज 
सीबीआई ने कल देश भर में कथित बैंक धोखाधड़ी करने वालों के खिलाफ ‘विशेष अभियान’ शुरू किया, जिसके तहत 640 करोड़ रुपये के घपले के संबंध में 14 अलग-अलग मामले दर्ज किए गए। केन्द्रीय जांच एजेंसी ने 18 शहरों में 50 जगहों पर छापे भी मारे हैं। जिन शहरों में छापेमारी हुई है उनमें दिल्ली, मुम्बई, लुधियाना, ठाणे, वलसाड, पुणे, पलानी, गया, गुरुग्राम, चंडीगढ़, भोपाल, सूरत और कोलार शामिल हैं। सीबीआई के अधिकारियों ने बताया कि भगोड़े हीरा व्यापारी जतिन मेहता और तायल समूह के एस्के निट से जुड़ी मुंबई स्थित विनसम ग्रुप, दिल्ली की नफ्तोगाज और एसएल कंज्यूमर प्रोड्क्टस लिमिटेड और पंजाब की इंटरनेशनल मेगा फूड पार्क लिमिटेड और सुप्रीम टेक्स मार्ट जैसी कंपनियों के खिलाफ कार्रवाई की जा रही है।
