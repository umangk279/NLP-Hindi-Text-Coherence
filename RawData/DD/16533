स्पेन को हराकर इंग्लैंड पहली बार फीफा अंडर 17 विश्वकप का विजेता बन गया है। कोलकाता में खेले गए फाइनल मैच में 2-0 से पिछड़ने के बाद इंग्लैंड ने चमत्कारिक रूप से वापसी करते हुए स्पेन को 5-2 से रौंद दिया। 
 दर्शकों से खचाखच भरे कोलकाता के मैदान में पहला हाफ स्पेन के नाम रहा। कोलकाता के साल्टलेक स्टेडियम में लगभग 60 हजार  मौजूद दर्शकों के बीच पहला गोल स्पेन ने किया। सर्जियो गोमेज ने 12वें मिनट में स्पेन को 1-0 से बढ़त दिलाई। स्पेन ने दूसरा गोल 35वें मिनट में दागा। एबेल रूइज ने मौका बनाया और सर्जियो गोमेज ने अपनी टीम की बढ़त 2-0 कर दी।
