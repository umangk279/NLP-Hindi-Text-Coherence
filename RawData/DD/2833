 
ट्रैकिंग और स्पीड मार्च में हमेशा आगे आईटीबीपी के महानिदेशक एस.एस. देसवाल ने पिछले लगभग 12 महीनों में आइटीबीपी के महानिदेशक के तौर पर एक दर्जन से भी ज्यादा लंबे रूट मार्च एस और स्पीड मार्च में भाग लिया है और जवानों का नेतृत्व किया है।
ऐसे ही स्पीड मार्च के क्रम में राजस्थान में एक स्पीड मार्च 'मिशन 100' में राजस्थान में  देसवाल ने 21 और 22 फरवरी, 2020 को 100 किलोमीटर की दूरी 21 घंटे में पूरी की I इस मार्च के माध्यम से डी जी आईटीबीपी ने ‘स्वस्थ समाज, स्वस्थ राष्ट्र’ का सन्देश तो दिया ही, साथ ही यह सन्देश भी दिया कि कैसे स्वस्थ जवान बल को स्मार्ट, फिट और प्रोफेशनली सक्षम बनाते हैं I
हिमाचल प्रदेश के भृगु लेक, अमरनाथ यात्रा रूट, लिपुलेख पास, हिमाचल प्रदेश के सांगला वैली, मसूरी, औली तपोवन, पुरी कोणार्क सी बीच, गंगोत्री गौमुख तपोवन, धनुषकोडी, अलवर और बीकानेर जोधपुर के बीच कई स्थानों पर और हिमालय में हाई एल्टीट्यूड कई इलाकों में 18000 फीट तक की ऊंचाइयों में डायरेक्टर जनरल का जवानों का नेतृत्व और फिटनेस का संदेश देना अपने आप में फिट इंडिया का एक बेहतरीन उदाहरण है।
आईटीबीपी डीजी देसवाल जो स्वयं 58 वर्ष के हैं अपने साथ बल के मुख्यालय के कई वरिष्ठ अधिकारियों और अन्य कर्मियों को भी ट्रैकिंग में और स्पीड मार्च में साथ रखते हैं और जवानों को हमेशा फिट बने रहने का संदेश देते हैं।
