अंतरराष्ट्रीय मुद्रा कोष ने भारतीय मूल की प्रोफ़ेसर गीता गोपीनाथ को आईएमएफ़ के शोध विभाग का प्रमुख अर्थशास्त्री किया नियुक्त, 46 वर्षीय गीता अमेरिका के  मौरिस ओब्सफ़ेल्ड की जगह लेंगी। 
हार्वर्ड यूनिवर्सिटी में भारतीय मूल की प्रोफ़ेसर गीता गोपीनाथ को अंतरराष्ट्रीय मुद्रा कोष (आईएमएफ़) का प्रमुख अर्थशास्त्री नियुक्त किया गया है। आईएमएफ़ ने इस संबंध में ट्विटर पर जानकारी दी  कि गीता गोपीनाथ ,  मौरी ओब्सफ़ेल्ड की जगह लेंगी। मौरी इस साल के अंत में रिटायर हो जाएंगे। गीता गोपीनाथ वर्तमान में हार्वर्ड यूनिवर्सिटी में इंटरनेशनल स्टडीज़ ऑफ़ इकॉनमिक्स में प्रोफ़ेसर हैं। उन्होंने इंटरनेशनल फ़ाइनेंस और मैक्रोइकॉनमिक्स में रिसर्च की है। गीता गोपीनाथ इस पद पर पहुंचने वाली दूसरी भारतीय है ।
