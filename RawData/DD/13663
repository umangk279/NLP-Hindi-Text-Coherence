पाकिस्तान में चुनाव लडने का पूर्व सैन्य शासक परवेज मुशर्रफ का सपना टूट गया, चुनाव अधिकारी ने आम चुनावों के लिए मुशर्रफ का नामांकन पत्र किया खारिज। हाईकोर्ट ने 2013 में मुशर्रफ के ताउम्र चुनाव लड़ने पर रोक लगायी थी।   
पाकिस्तान में चुनाव अधिकारी ने पूर्व सैन्य शासक परवेज मुशर्रफ का 25 जुलाई को होने वाले आम चुनावों के लिए नामांकन पत्र आज खारिज कर दिया। पेशावर उच्च न्यायालय ने 2013 में मुशर्रफ के ताउम्र चुनाव लड़ने पर रोक लगा दी थी और इसी आधार पर उनका नामांकन पत्र खारिज कर दिया गया। मुशर्रफ  ने खैबर पख्तूख्वा प्रांत में उत्तरी चित्राल जिले से नामांकन पत्र  दाखिल किया था। मुशर्रफ 22 जून तक नामांकन खारिज होने के खिलाफ अपील कर सकते हैं।
न्यायाधिकरणों द्वारा अपील पर फैसला सुनाने की आखिरी तारीख 27 जून है। वैध उम्मीदवारों की सूची 28 जून को प्रकाशित की जाएगी जबकि उम्मीदवारी वापस लेने की आखिरी तारीख 29 जून होगी। 
