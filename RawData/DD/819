कोरोना संकट से जूझ रही इस दुनिया में शायद ही किसी को ये बताने की जरूरत पड़े कि आपदाएं किस कदर व्यक्ति, समाज और देश को प्रभावित कर सकती हैं। आपदाओं के दौरान और उसके बाद भी, कई संगठन और व्यक्ति प्रभावित लोगों की पीड़ा को कम करने के लिए चुपचाप लेकिन प्रभावी तरीके से काम करते हैं। ऐसे ही लोगों और संगठनों को सम्मान देने के मकसद से मोदी सरकार ने  ‘सुभाष चंद्र बोस आपदा प्रबंधन पुरस्‍कार’ की शुरुआत की थी। 
आपदा प्रबंधन के क्षेत्र में उत्कृष्टता से जुड़े इस पुरस्कार के लिए केंद्र सरकार ने नामांकन आमंत्रित किए हैं। इसके लिए  
कौन कर सकते हैं आवेदन? 
कोई भी व्यक्ति इन पुरस्कारों के लिए आवेदन कर सकता है। साथ ही किसी अन्य व्यक्ति या संगठन को भी नामांकित किया सकता है। आपदा प्रबंधन के क्षेत्र में शानदार काम करने वाले या फिर बहादुरी दिखाने वाले लोग इसके पात्र हैं तो साथ ही प्रारंभिक चेतावनी, शमन, रोकथाम, तैयारी, बचाव, राहत और पुनर्वास जैसे क्षेत्रों में काम करने वाले या नवाचार करने वाले व्यक्ति या संगठनों को भी पुरस्कार के लिए नामांकित किया जा सकता है। संस्था के विजेता होने की स्थिति में, उसे एक प्रमाणपत्र और 51 लाख रुपये का नकद पुरस्कार दिया जाता है। यह नकद पुरस्कार केवल आपदा प्रबंधन से संबंधित गतिविधियों के लिए विजेता संस्था द्वारा उपयोग किया जा सकता है। विजेता के व्यक्तिगत होने के मामले में, उसे प्रमाणपत्र और 5 लाख रुपये का नकद पुरस्कार दिया जाता है।
 
विश्व स्वास्थ्य संगठन से लेकर तमाम देश ये मानते हैं कि भारत ने कोरोना महामारी जैसी आपदा का मुकाबला 
कब और किसे मिला है पुरस्कार? 
वर्ष 2020 के लिए, आपदा शमन और प्रबंधन केंद्र, उत्तराखंड (संस्था श्रेणी में) और कुमार मुन्नन सिंह (व्यक्तिगत श्रेणी) को आपदा प्रबंधन में उनके सराहनीय कार्य के लिए सुभाष चंद्र बोस आपदा प्रबंधन पुरस्कार से सम्मानित किया गया। कुमार मुन्नन सिंह राष्ट्रीय आपदा प्रबंधन प्राधिकरण के संस्थापक सदस्य रहे हैं और एनडीआरएफ की स्थापना में उनकी बड़ी भूमिका रही है. 
 संवाददाता सुधाकर दास की रिपोर्ट
