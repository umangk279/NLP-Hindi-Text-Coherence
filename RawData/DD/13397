तमिलना़डु में राजमार्ग निर्माण के काम में लगी एक कंस्ट्रक्शन कंपनी के 22 दफ्तरों पर आयकर विभाग की बडी कार्रवाई , छापा मारकर 163 करोड़ रुपए की नकदी और 100 किलो सोना जब्त , देश में अब तक की सबसे बडी जब्ती. 
 आयकर विभाग ने तमिलनाडु में राजमार्ग निर्माण के कार्य में लगी एक कंस्ट्रक्शन कंपनी के 22 दफ्तरों पर छापा मारकर 163 करोड़ रुपए नकद और 100 किलोग्राम सोना जब्त किया है। देश में आयकर विभाग की ओर से छापों में अब तक की गई ये सबसे बड़ी जब्ती बताया जा रहा है ।
यह छापेमारी एसपीके ग्रुप के दफ्तरों पर की गई,एसपीके ग्रुप राज्य सरकार के साथ अनुबंध पर सड़कों और राजमार्गों के निर्माण में लगी एक फर्म है।. वर्तमान में एसपीके कंपनी मदुरई से तिरुमंगलम के बीच फोर लेन सड़क बना रही है। आयकर विभाग ने सोमवार सुबह साढ़े 6 बजे 'ऑपरेशन पार्किंग मनी' नाम से यह ऑपरेशन शुरू किया जिसके तहत कंपनी के चेन्नई, अरुप्पुकोट्टाई, वेल्लोर और कोटपाडी में 22 परिसरों में यह छापेमारी की गई।
इनमें से 17 चेन्नई के हैं, नकदी और सोने के अलावा कई दस्तावेज और कंप्यूटर हार्डवेयर भी जब्त किए गए हैं । ज़ब्त किया गया कैश और सोने का आंकड़ा और ऊपर जा सकता है। आयकर विभाग को फर्म और उसके सहयोगियों द्वारा संदिग्ध कर चोरी के सबूत मिलने के बाद छापे की कार्रवाई की गई थी। 
