प्रधानमंत्री नरेन्द्र मोदी ने मन की बात कार्यक्रम में भारतीय हॉकी के गौरवशाली अतीत को याद  किया। साथ ही अगले महीने भुवनेश्वर में आयोजित होने वाले हॉकी विश्व कप के लिए सभी प्रतिभागियों की उत्साहवर्धक भागीदारी का आह्वान भी किया। 
प्रधानमंत्री नरेंद्र मोदी ने मन की बात कार्यक्रम में एक बार फिर भारतीय खिलाड़ियों की प्रतिभा की सराहना करते हुए उन्हे भविष्य के लिए शुभकामनाएं दी हैं। प्रधानमंत्री ने इस मौक़े पर देशवासियों से अपील की कि वे भारत की मेज़बानी में होने जा रहे हॉकी विश्वकप के लिए भारतीय टीम को भरपूर समर्थन दें।
खेलो की दुनिया में दिन प्रति दिन सफलता की नई ऊचांइया छूते जा रहे भारतीय खिलाड़ियो के लिए आने वाला समय काफ़ी महत्वपूर्ण  होने वाला है। नवंबर में उड़ीसा की राजधानी भुवनेश्वर में  हॉकी विश्व कप का आयोजन है। ऐसे में अपनी सरजमी पर हो रही हॉकी की इस सबसे बड़ी प्रतियोगिता को जीतने के लिए भारतीय टीम कोई कसर नही छोड़ना चाहेगी। भारतीय टीम को पूरे देश के खेल प्रेमियों के साथ-साथ प्रधानमंत्री नरेन्द्र मोदी का भी समर्थन मिला है। प्रधानमंत्री ने  मन की बात कार्यक्रम में हॉकी विश्व कप की बात करते हुए कहा कि देश में हॉकी का गौरवपूर्ण इतिहास रहा है। उन्होने कहा कि खेल प्रेमियों के लिए रोमांचक matches को देखना यह एक अच्छा अवसर है | भुवनेश्वर जाएँ और न सिर्फ भारतीय टीम का उत्साह बढ़ाएँ बल्कि सभी टीमों को प्रोत्साहित करें | 
प्रधानमंत्री ने मन की बात कार्यक्रम में पैरा एशियाई खेल और यूथ ओलिंपिक में शानदार प्रदर्शन करने वाले खिलाड़ियो की भी सराहना की। प्रधानमंत्री ने मन की बात  कार्यक्रम में पैरा एथलीट नराणय ठाकुर और मणिपुर की 16 वर्षीय युवा एथलीट तबाबी देवी की तारीफ करते हुए उनके संघर्षपूर्ण करियर से सीख लेने की बात कही । जन्म से दिव्यांग नराणय ठाकुर ने एशियन पैरा गेम्स में देश के लिए एथलेटिक्स में गोल्ड मेडल जीता था | 
प्रधानमंत्री का कहना है कि खेल जगत में Spirit, Strength, Skill, Stamina बहुत ही महत्वपूर्ण हैं | यह किसी खिलाड़ी की सफलता के साथ-साथ राष्ट्र के निर्माण के लिए भी महत्वपूर्ण होते हैं | उम्मीद की जानी चाहिए कि प्रधानमंत्रीकी हौसलाअफ़ज़ाई के बाद भारतीय खिलाड़ी आगामी प्रतियोगिताओं में सुनहरी कामयाबी हासिल करेंगे
