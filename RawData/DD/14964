20 बार के ग्रैंड स्लैम विजेता स्विट्ज़रलैंड के रोजर फेडरर ने प्रतिष्ठित लॉउरियस स्पोर्ट्स अवार्ड्स में साल के सर्वश्रेष्ठ खिलाड़ी का पुरस्कार अपने नाम कर लिया है। 
इस साल के पहले ग्रैंड स्लैम ऑस्ट्रेलियन ओपन का खिताब जीतने के बाद रैंकिंग में फिर से विश्व के नंबर एक टेनिस खिलाड़ी बनने वाले फेडरर ने इस पुरस्कार की रेस में राफेल नडाल और रोनाल्डो जैसे स्टार खिलाड़ियो को पीछे छोड़ा। फेडरर को 2017 के सर्वश्रेष्ठ खिलाड़ी के अलावा कमबैक ऑफ द ईयर का खिताब दिया गया। साल 2000 से शुरु हुए इन पुरस्कारो के बाद से फेडरर का ये 5वां और छठा खिताब है। महिलाओ में 2017 की सर्वश्रेष्ठ खिलाड़ी का पुरस्कार सेरेना विलियम्स ने जीतने में सफलता पाई। मर्सिडीज जीपी को साल की सर्वश्रेष्ठ टीम का खिताब दिया गया। 
