आईआरसीटीसी का तोहफा, फेस्‍ट‍िव सीजन में तेजस का घटाया किराया 
आईआरसीटीसी ने यात्रियों को दिवाली तोहफा दिया है। देश की पहली प्राइवेट ट्रेन यात्रियों को राहत देते हुए तेजस एक्सप्रेस के किराए में 35 फीसदी की छूट दी जा रही है। जैसा कि तेजस एक्सप्रेस देश की पहली प्राइवेट ट्रेन है और इसे नई दिल्ली से लखनऊ के बीच चलाया जा रहा है।आईआरसीटीसी दिवाली बोनांजा ऑफर के तहत 27 से 31 अक्टूबर तक के सफर के किराए में छूट का फायदा मिलेगा। आईआरसीटीसी की वेबसाइट पर दी गई जानकारी के मुताबिक, ट्रेन संख्या 8250, नई दिल्ली-लखनऊ तेजस ट्रेन का किराया 35 फीसदी घटाया गया है।तेजस एक्सप्रेस की खासियत यह है कि अगर यह ट्रेन देरी से अपने गंतव्य पहुंचती है तो इसमें सफर करने वाले मुसाफिरों को 250 रुपये तक का मुआवजा दिया जाएगा.
