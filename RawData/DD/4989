फाइनेंसियल एक्शन टास्क फोर्स के एशिया-पैसिफिक ग्रुप ने अपनी रिपोर्ट में आतंकवाद के ख़िलाफ पर्याप्त कदम न उठाने पर पाकिस्तान की कड़ी निंदा की है. 
एशिया-पैसिफिक ऑन मनी लॉन्ड्रिंग ने मनी लॉन्ड्रिंग और टेरर फंडिंग पर अपनी रिपोर्ट जारी की है. इस रिपोर्ट में पाकिस्तान पर जमकर निशाना साधा गया है. मनी लॉन्ड्रिंग और टेरर फंडिंग के खिलाफ कार्रवाई के 10 मानदंडों में पाकिस्तान 9 में फिसड्डी साबित हुआ है.
रिपोर्ट में कहा गया है कि पाकिस्तान ने यूनाइटेड नेशन्स सिक्योरिटी काउंसिल रिजोल्यूशन 1267 को लागू करने के लिए सही कदम नहीं उठाए. पाकिस्तान सरकार ने आतंकी संगठन लश्कर-ए-तैय्यबा, जमात-उद-दावा, फलह-ए-इंसानियत फाउंडेशन और इनके सरगना हाफिज सईद के खिलाफ ठोस कार्रवाई नहीं की है.
रिपोर्ट में पाकिस्तान के केंद्रीय बैंक और बाज़ार नियामक द्वाका आतंकी फंडिंग पर कार्रवाई नहीं करने की कड़ी निंदा की गई है.
