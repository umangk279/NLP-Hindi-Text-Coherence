1984 सिख-विरोधी दंगे मामले में सुप्रीम कोर्ट ने दो पूर्व न्यायाधीशों की समिति गठित की है । समिति, दंगों से जुडे 199 मामलों को बंद करने के एसआईटी के फैसले की जांच करेगी।   
 सुप्रीम कोर्ट ने ने 1984 के सिख-विरोधी दंगों से जुडे 199 मामलों को बंद कर देने के फैसले की जांच के लिए दो पूर्व न्यायाधीशों की समिति गठित की है।
न्यायमूर्ति दीपक मिश्रा की पीठ ने कहा कि यह समिति, दंगों से जुडे उन 42 मामलों की भी जांच करेगी, जिसे बंद करने का विशेष जांच दल एसआईटी ने फैसला लिया है।
पीठ ने साफ किया कि समिति यह तय करेगी कि जिन मामलों में एसआईटी ने क्लोजर रिपोर्ट दायर कर दी है कि वे उचित हैं या नहीं। 
न्यायालय ने समिति को सभी मामलों की समीक्षा करके तीन माह के भीतर रिपोर्ट पेश करने का भी आदेश दिया। अब इस मामले की सुनवाई 28 नवम्बर को होगी।
