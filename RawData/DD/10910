राष्ट्रीय चयन समिति ने वेस्ट इंडीज के खिलाफ टेस्ट सीरीज के लिए टीम का ऐलान किया है। विराट कोहली टीम की कप्तानी करेंगे। सीरीज का पहला मैच 4-8 अक्टूबर तक राजकोट में खेला जाएगा। 
वेस्ट इंडीज के खिलाफ 4 अक्टूबर से शुरू हो रही 2 टेस्ट मैच की सीरीज के लिए राष्ट्रीय चयन समिति ने टीम की घोषणा कर दी है। इस टीम में इंग्लैंड दौरे पर फ्लॉप रहे शिखर धवन को टेस्ट टीम से बाहर रखा गया है, जबकि युवा बल्लेबाज मयंक अग्रवाल को मौका मिला है। यह सीरीज टीम इंडिया भारत के नियमित कप्तान विराट कोहली के नेतृत्व में ही खेलेगी, जिन्हें एशिया कप-2018 में आराम दिया गया था।
मयंक अग्रवाल इन दिनों लगातार घरेलू क्रिकेट में रन बना रहे हैं साथ ही इंडिया ए के लिए भी उन्होंने लगातार अच्छी बल्लेबाजी की है। उन्हें इसका इनाम मिला है। वहीं चोटिल इशांत शर्मा और हार्दिक पांड्या टेस्ट टीम का हिस्सा नहीं बन पाए है। 
