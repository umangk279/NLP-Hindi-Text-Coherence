सकल फसल क्षेत्र के 50 प्रतिशत तक बढ़ाने के लिए बनाई नई पेशेवर टीम 
केंद्र सरकार ने वर्ष 2018-19 में फसल बीमा योजना में तेजी लाने और इस योजना के तहत दायरे का विस्तार फसल क्षेत्र के 50 प्रतिशत तक बढ़ाने के लिए एक नई पेशेवर टीम बनाई है। 28 करोड़ रुपये की लागत से कार्यक्रम प्रबंधन इकाई (पीएमयू) स्थापित करने में मदद के लिए परामर्शदाता के रूप में दो साल के लिए संयुक्त राष्ट्र विकास कार्यक्रम (यूएनडीपी) को अनुबंधित किया गया है। यूनिट में 15 पेशेवर होंगे जिन्हें यूएनडीपी अपने पेरोल पर भर्ती करने की प्रक्रिया में है। कुछ पेशेवरों की भर्ती हो चुकी है। 
