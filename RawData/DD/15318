देश के कई सरकारी बैंकों को संकट के दौर से बचाने और इनकी सेहत सुधारने के मकसद से केन्द्र सरकार ने पिछले साल अक्टूबर में बैंकों के पुनर्रपूंजीकरण का फैसला लिया। वित्त मंत्री अरूण जेटली ने बुधवार को इस पूरी योजना का रोडमैप देश के सामने रखा। 
देश के कई सरकारी बैंक संकट के दौर से गुजर रहे हैं। इन बैंकों को बचाने और इनकी सेहत सुधारने के मकसद से केन्द्र सरकार ने पिछले साल अक्टूबर में बैंकों के पुनर्रपूंजीकरण का फैसला लिया था। वित्त मंत्री अरूण जेटली ने कल इस पूरी योजना का रोडमैप देश के सामने रखा। इस अवसर पर सरकार ने एक बार फिर ग्राहकों को भरोसा दिलाया है कि सहकारी क्षेत्र के बैंकों में उनका पैसा पूरी तरह सुरक्षित है।
आइये अब जानते हैं कि सरकार के पुर्नपूंजीकरण के एलान के बाद किस बैंक को कितनी पूंजी मिलेगी। इसमें सबसे पहला नाम है आईडीबीआई बैंक का जिसे 10610 करोड़ रुपये मिलेगें, दूसरा नाम है बैंक ऑफ इंडिया का जिसे 9232 करोड़ रुपये तथा तीसरा बड़ा नाम हैं स्टेट बैंक आफ इंडिया का जिसे 8800 करोड़ रुपये प्रदान किये जायेगें। इसी तरह यूको बैंक में 6507 करोड़ रुपये, सेंट्रल बैंक में 5158 करोड़ रुपये, पीएनबी में 5473 करोड़ रुपये, बैंक ऑफ बड़ौदा में 5375 करोड़ रुपये, केनरा बैंक में 4865 करोड़ रुपये और यूनियन बैंक में 4524 करोड़ रुपये, सिंडिकेट बैंक में 2839 करोड़ रुपये, आंध्रा बैंक में 1890 करोड़ रुपये, की पूंजी डाली जाएगी। बाकी बैंकों में भी अलग-अलग पूंजी डाली जायेगी ।
जेटली ने कहा कि 2.1 लाख करोड रुपये की पुनर्पूंजीकरण योजना पर 2017-18 और 2018-19 में अमल किया जायेगा। अरुण जेटली ने कहा कि सरकारी बैंकों की हालत सुधारने से ग्रोथ को बढ़ावा मिलेगा। सरकार ने साफ किया कि पीएसयू बैंकों पर ग्राहकों को भरोसा है और बैंकों में उनका पैसा पूरी तरह सुरक्षित है।
 
