राज्यों और केंद्र शासित प्रदेशों के मुख्य सचिवों से पीएम मोदी ने किया संवाद,  पीएम ने कहा राज्य आपसी तालमेल बढाने के लिए उठाएं कदम, राष्ट्रीय एकता के लिए एक भारत श्रेष्ठ भारत की नीति अपनाने की दी सलाह, नीति आयोग द्वारा आयोजित सम्मेलन में सभी राज्यों में सामाजिक और आर्थिक क्षेत्रों में बेहतर कार्यप्रणाली समेत तमाम व्यापक मुद्दों पर चर्चा  
 प्रधानमंत्री नरेंद्र मोदी ने आज राजधानी दिल्ली में राज्यों और केंद्र शासित प्रदेशों के मुख्य सचिवों से संवाद किया। नीति आयोग द्वारा आयोजित मुख्य सचिवों के इस राष्ट्रीय सम्मेलन में सभी राज्यों में सामाजिक और आर्थिक क्षेत्रों में बेहतर कार्यप्रणाली समेत तमाम व्यापक मुद्दों पर चर्चा हुई। 
इस बैठक का मक़सद सहकारिता तथा प्रतिस्पर्धा के संघवाद की भावना को और आगे बढ़ाना है। पीएम ने इस मौके पर राज्यों से कहा कि वो आपसी तालमेल बढाने के लिए कदम उठाएं । 
पीएम ने राज्यों से कहा कि वो राष्ट्रीय एकता के लिए एक भारत श्रेष्ठ भारत की नीति अपनाएं। पीएम ने इस मौके पर कहा कि पूरी दुनिया आज भारत पर भरोसा कर रही है और भारत के साथ साझेदारी करना चाहती है । उन्होंने कहा कि ये भारत के लिए सुनहरा अवसर है।
