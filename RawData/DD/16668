दिवाली के समय बाजारों से लेकर घरों तक मिठाइयों व मावे की बहुत जरूरत होती है। 
 दिवाली के समय बाजारों से लेकर घरों तक मिठाइयों व मावे की बहुत जरूरत होती है। इसकी बढ़ी मांग को पूरा करने के लिये कई दुकानदार कभी- कभी मावे और मिठाईयों में मिलावट करने से परहेज नहीं करते हैं। लेकिन इन मिलावटी मिठाइयों के सेवन से स्वास्थ्य संबंधी कई समस्याएं हो सकती हैं।मावे में अक्सर स्टार्च, आटा आदि की मिलावट की जाती है। स्टार्च काफी सस्ता होता है और इसे मिलाने से मावे की मात्रा बढ़ जाती है।
कैसे करें मिलावटी मिठाई की पहचान- 
 मिलावटी मावे की पहचान के लिए थोड़ा-सा मावा लेकर उसे किसी बर्तन में रखकर उसमें थोड़ा-सा पानी डालकर गर्म करें।
नकली मावा बनाने में स्टार्च, आयोडीन और आलू इसलिए मिलाया जाता है ताकि उसका वजन बढ़े। वजन बढ़ाने के लिए मावे में आटा भी मिलाया जाता है।नकली मावा असली मावा की तरह दिखे इसके लिए इसमें कुछ केमिकल भी मिलाए जाते हैं।कुछ दुकानदार दूध के पाउडर में वनस्पति घी मिलाकर मावा तैयार करते हैं।
अक्सर दुकानदार मिठाइयों को सजाने के लिए चांदी की वर्क का प्रयोग करते हैं। हालांकि चांदी का वर्क का तो स्वास्थ्य पर कोई बुरा प्रभान नहीं पड़ता लेकिन कई मिठाई वाले चांदी के वर्क की जगह ऐल्युमिनियम का प्रयोग करते हैं।  ऐल्युमिनियम स्वास्थ्य के लिए हानिकारक होता है। हालांकि अगर ग्राहक चाहे तो आसानी से इसकी पहचान कर सकता है। वर्क असली है या नकली, अगर इसका पहचान करना है तो मिठाई खरीदते समय उसमें लगी वर्क को उंगलियों के बीच रगड़ें। अगर वर्क असली होगी तो रगड़ने के बाद पूरी तरह गायब हो जाएगी जबकि ऐल्युमिनियम की परत होने की स्थिति में वह छोटी गोली जैसी बन जाएगी।
