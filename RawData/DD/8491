बिहार के सोनपुर में सीमांचल एक्सप्रेस दुर्घटनाग्रस्त फिलहाल किसी के हताहत होने की कोई खबर नहीं, घटनास्थल पर राहत और बचाव कार्य जारी 
बिहार के सोनपुर में सीमांचल एक्सप्रेस हादसे में कम से कम 7 लोगों की मौत हो गयी। सोनपुर में सीमांचल एक्सप्रेस के 11 डिब्बे पटरी से उतर गए। सोनपुर में शहदाई बुजुर्ग के पास आज तड़के 3.58 बजे यह हादसा हुआ।  ट्रेन जोगबनी से आनंद विहार आ रही थी। इस हादसे में एक जनरल कोच, एक एसी कोच बी-3, तीन स्लीपर कोच- एस-8, एस-9, एस-10 के अलावा चार अन्य बोगियां पटरी से उतरी गईं। इस ट्रेन में कुल 23 डिब्बे थे। घटनास्थल पर राहत और बचाव कार्य जारी है। एनडीआरएफ की टीमें राहत और बचाव कार्यों में जुटी हुई हैं। घायलों का अस्पतालों में इलाज हो रहा है। हादसे की जांच के आदेश जारी कर दिए गए हैं। 
इसके साथ ही रेल मंत्री पीयूष गोयल ने बिहार में हुए रेल हादसे में मृतकों के परिजनों को 5-5 लाख रुपये की अनुग्रह राशि देने की घोषणा की है। साथ ही उन्होंने गंभीर रूप से घायलों को 1 लाख रुपये और साधारण रूप से घायलों को 50,000 रुपये देने की बात कही। उन्होंने यह भी बताया कि सभी चिकित्सा व्यय भी रेलवे द्वारा वहन किया जाएगा।
