ब्राजील में दो अलग-अलग नावों के डूब जाने से 43 लोगों की मौत हो गई। सार्वजिनक सुरक्षा विभाग तथा मीडिया के अनुसार झिंगु नदी में मंगलवार को एक नौका के डूब जाने के बाद से अब तक 21 लोगों के मारे जाने की पुष्टि हो गई है। 
 विभाग ने एक बयान में कहा कि नौका में 49 लोग सवार थे जिनमें से 23 को बचा लिया गया है और पांच अब भी लापता हैं। एक अन्य मामले में नौसेना ने बताया कि उत्तर पूर्वी राज्य बाहिया में एक नौका के डूब जाने से 22 लोगों की मौत हो गई।
नौसेना कमांडर फ्लावियो अल्मेदा ने एएफपी को बताया कि नौका में 133 लोग सवार थे जिनमें से कम से कम 21 को बचा लिया गया।
