केंद्र सरकार की उज्ज्वला योजना से महिलाओं के जीवन में नया उजाला आया है। सरकार ने गरीबी रेखा के नीचे जीवन यापन करने वाले परिवार की महिलाओं को मुफ्त एलपीजी कनेक्शन देने के लिए 8,000 करोड़ रुपये का आवंटन किया है। सरकार तेजी से अपने लक्ष्य की तरफ बढ़ती नज़र आ रही है। अब तक ढाई करोड़ परिवारों को गैस कनेक्शन उपलब्ध करा दिये गए हैं। शनिवार को राष्ट्रपति प्रणब मुखर्जी ने उज्ज्वला योजना के तहत पश्चिम बंगाल के जंगीपुर में गरीब महिलाओं को गैस कनेक्शन दिए। 
 राष्ट्रपति प्रणब मुखर्जी ने उज्ज्वला योजना के तहत पश्चिम बंगाल के जंगीपुर में एक महिला को मुफ्त रसोई गैस कनेक्शन भेंट किया। इसके साथ ही गरीब परिवारों को मुफ्त रसोई गैस कनेक्शन देने की इस योजना के तहत ढाई करोड़ परिवारों को गैस कनेक्शन उपलब्ध करा दिए गए हैं। सरकार ने उज्ज्वला योजना के तहत पांच करोड़ महिलाओं को मुफ्त रसोई गैस देने का लक्ष्य रखा है, जिसमें से आधा लक्ष्य हासिल कर लिया गया।
