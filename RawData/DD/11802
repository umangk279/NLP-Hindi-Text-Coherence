जम्मू-कश्मीर के कुलगाम में सुरक्षाबलों ने एक मुठभेड़ के दौरान 5 आतंकवादियों को मार गिराया है. मुठभेड़ में सेना के 2 जवान भी घायल हुए हैं. 
मुठभेड़ के बाद सुरक्षाबलों ने इलाके की घेराबंदी कर दी है. मारे गए आतंकी हिज्बुल मुजाहिदीन और लश्कर-ए-तैयबा से जुड़े हुए थे. जिनकी पहचान भी हो गई है. उनकी शिनाख्त गुलजार अहमद पाडर, फैसल अहमद राठेर, जाहिद अहमद मीर, मसरूर मौलवी और जहूर अमद लोन के रूप में की गई है. पुलिस को इनकी काफी दिनों से सुरक्षाबलों पर हमले और बैंक लूट की वारदातों में तलाश थी. घटनास्थल से हथियार भी बरामद किए गए हैं.
