अर्थव्यवस्था के मोर्चे पर एक और बड़ी और अच्छी खबर आई है... अप्रैल से जून की तिमाही में भारतीय अर्थव्वस्था ने 8.2 फीसदी की रफ्तार से वृद्दि की है...  जो बीते 15 तिमाहियों  की सबसे तेज़ रफ्तार है... जीडीपी की ये रफ्तार कृषि और मैनूफैक्चरिंग के क्षेत्र में आये उत्हासवर्धक आंकड़ो के बाद आये है। भारतीय अर्थव्यव्सथा ने एक बार फिर साबित कर दिया है कि वही दुनियां की सबसे तेज गति से बढ़ती अर्थव्यवस्था है। 
देश की अर्थव्यवस्था तेजी से बढ रही है। देश की विकास दर के ताजा आंकडों ने एक बार फिर इस पर मुहर लगा दी है। शुक्रवार को जारी आंकड़ों के मुताबिक, साल 2018- 19  की पहली तिमाही अप्रैल से जून  में जीडीपी 8.2 प्रतिशत दर्ज की गई है। विकास की ये दर पिछली 15 तिमाहियों की सबसे ज्यादा है। इससे पहले 2014-15 की जुलाई-सितंबर तिमाही में जीडीपी में सर्वाधिक तेज वृद्धि हासिल की गई। तब जीडीपी की वृद्धि दर 8.4 प्रतिशत रही थी।  
पिछले वित्तीय वर्ष के जीडीपी आंकडों की बात करें तो पहली तिमाही में विकास दर 5.6 फीसदी थी जबकि दूसरी तिमाही में ये आंकडा बढाकर 6.3 फीसदी हो गया। तीसरी तिमाही में विकास दर बढकर सात फीसदी पहुंची तो चौथी तिमाही में बढकर ये 7.7 फीसदी हो गयी ।  अब नए साल की पहली तिमाही में ये आंकडा 8 फीसदी को पार करते हुए 8.2 तक हो गया है।
सरकार का कहना है कि यह आंकड़ा दिखा रहा है कि   आर्थिक प्रगति दर में गिरावट का दौर खत्म हो गया है और बढ़ोत्तरी जारी है। विकास दर में ये इजाफा विनिर्माण एवं कृषि क्षेत्र में बेहतर प्रदर्शन के दम पर हुआ है ।
पहली तिमाही में  विनिर्माण क्षेत्र की वृद्धि दर 13.5 प्रतिशत की  रही । पिछले वित्त वर्ष की समान तिमाही में यह 1.8 प्रतिशत गिरा था।  बात कृषि की करें तो इसमें 5.3 फीसदी की दर से इजाफा हुआ। निर्माण क्षेत्र में विकास दर 8.7% और औद्योगिक उत्पादन में 5.2 % रही। ट्रेड, होटल और ट्रांसपोर्ट  में विकास दर 6.7 % फीसदी रही तो बिजली, गैस, जल आपूर्ति  में ये आंकडा  7.3 % का रहा। वित्त और  रियल एस्टेट में  विकास दर 6.5% रही। उद्योगों की विकास दर 10.29 फीसदी रही।
प्रधानमंत्री की आर्थिक सलाहकार परिषद के चेयरमैन बिबेक देबराय ने आंकडों पर खुशी जाहिर करते हुए कहा कि अस्थिर अंतरराष्ट्रीय माहौल और कच्चे तेल के घटते बढ़ते दामों के बावजूद भारत की विकास दर विपरीत वैश्विक हालात में भारत की वापसी की मजबूत ताकत दिखाती है क्योंकि देश के बुनियादी आर्थिक कारक मजबूत हैं।
जीडीपी ही नही देश में औद्योगिक गतिविधियां भी तेजी से आगे बढ रही है । हाल ही में  जारी औद्दौगिक उत्पादन के आंकड़ों के मुताबिक जून में आईआईपी ग्रोथ 7 फीसदी पहुंच गई है  जो पिछले चार महीने का सर्वोच्‍च स्‍तर है।  कुल मिलाकर विकास दर के इन आंकडों से सबसे तेज वृद्धि करने वाली बड़ी अर्थव्यवस्था के रूप में देश की दावेदारी और मजबूत हो गयी क्योंकि इस तिमाही के दौरान चीन की वृद्धि दर 6.7 प्रतिशत रही है ।
