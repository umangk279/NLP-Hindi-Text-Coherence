महाराष्ट्र-हरियाणा में सियासी पारा चरम पर पहुंच गया है। पीएम मोदी ने परली की चुनावी सभा में कांग्रेस पर चुटकी लेते हुए, कहा- ज्यादातर नेता एक-दूसरे को निपटाने में लगे हैं। वहीं कांग्रेस की ओर से मनमोहन सिंह मुंबई में चुनाव प्रचार करेंगे। राजनाथ सिंह ने हरियाणा के बवानी खेड़ा में खट्टर सरकार की तारीफ की।  
महाराष्ट्र में आज चुनावी पारा एक बार फिर से चढ़ा हुआ है। आज भाजपा के स्टार प्रचारक और प्रदानमंत्री नरेंद्र मोदी यहां एक के बाद एक तीन चुनावी रैली कर रहे हैं। जिनमें से पहली रैली अब से थोड़ी देर पहले परली में हुई। यहां पीएम मोदी ने विरोधी दलों को निशाने पर लिया और कहा कि कांग्रेस के अधिकतर नेता आज आपस में एक दूसरे से निपटने में लगे हैं। उन्होंन कहा कि विरोधी दल के नेताओं को को चिंता हो रही है कि भाजपा के कार्यकर्ता इतनी मेहनत क्यों कर रहे हैं? परली विधानसभा सीट से भाजपा के दिग्गज नेता रहे दिवंगत गोपीनाथ मुंडे की बेटी पंकजा मुंडे मैदान में है और उनके खिलाफ उनके चचेरे भाई धनंजय मुंडे खड़े है।
महाराष्ट्र और हरियाणा के विधानसभा चुनाव में सभी पार्टियां अपनी जीत सुनिश्चित करने के लिए कोई कोर कसर नहीं छोड़ रही हैं। कांग्रेस ने अपनी रणनीति को धार देते हुए पूर्व प्रधानमंत्री मनमोहन सिंह को प्रचार में उतारने का फैसला किया है। पूर्व पीएम मनमोहन सिंह आज मुंबई में एक कार्यक्रम को संबोधित करेंगे।  पूर्व प्रधानमंत्री का एक प्रेस कांफ्रेंस को संबोधित करने के साथ ही राज्य के प्रमुख व्यक्तियों से मुलाकात का कार्यक्रम है। वे इस दौरान कांग्रेस के पक्ष में लोगों से वोट देने की अपील करेंगे।
  
