विदेश मंत्री सुषमा स्वराज और अमेरिकी विदेश मंत्री रेक्स टिलरसन ने पाकिस्तान और अफगानिस्तान पर केंद्रित क्षेत्रीय मुद्दों, आतंकवाद, व रणनीतिक साझेदारी को मजबूत करने पर की चर्चा, यूएनजीए से इतर दोनों नेताओं ने की भारत-अमेरिका द्विपक्षीय संबंधों के सभी पहलुओं की समीक्षा भी की 
 संयुक्त राष्ट्र महा सभा के 72वें वार्षिक सत्र में हिस्सा लेने न्यूयार्क गयीं विदेश मंत्री सुषमा स्वराज ने शुक्रवार को अमेरिकी विदेश मंत्री रेक्स टिलरसन से मुलाकात की। जून में प्रधानमंत्री नरेंद्र मोदी के अमेरिकी दौरे के बाद यह अमेरिका में उच्चतम स्तर पर होने वाली पहली द्विपक्षीय मुलाकात थी। बैठक में दोनों नेताओं ने तमाम द्विपक्षीय और अंतरराष्ट्रीय मसलों पर बात की। मुलाकात में क्षेत्रीय मुद्दों पर चर्चा हुई जिसमें पाकिस्तान, अफगानिस्तान और आतंकवाद पर खास फोकस रहा। 
