खेलो इंडिया यूनिवर्सिटी गेम्स शनिवार से भुवनेश्वर में शुरू हो रहे हैं. ये इन खेलों का पहला संस्करण है. प्रधानमंत्री नरेंद्र मोदी वीडियो कॉन्फ्रेंसिंग के ज़रिए खेलो इंडिया यूनिवर्सिटी गेम्स का उद्घाटन करेंगे. 
खेलो इंडिया यूनिवर्सिटी गेम्स के पहले संस्करण की शुरुआत शनिवार से भुवनेश्वर में हो रही है. प्रधानमंत्री नरेंद्र मोदी वीडियो कॉन्फ्रेंसिंग के ज़रिए खेलों का उद्घाटन करेंगे. खेलो इंडिया यूनिवर्सिटी गेम्स, भारत सरकार और ओडिशा सरकार द्वारा मिलकर आयोजित किए जा रहे हैं.
खेलो इंडिया कार्यक्रम, प्रधानमंत्री नरेंद्र मोदी का ब्रेन चाइल्ड है. खेलो इंडिया की शुरुआत देश में ग्रासरूट लेबल पर स्पोर्ट्स कल्चर को बढ़ावा देने के लिए की गई थी. इसका उद्देश्य है कि देश में खेले जाने वाले हर खेल के लिए एक मज़बूत ढांचा तैयार किया जाए, ताकि भारत एक महान स्पोर्टिंग नेशन बन सके.
खेलो इंडिया यूनिवर्सिटी गेम्स का आयोजन 22 फरवरी से 1 मार्च तक भुवनेश्वर में किया जाएगा.
भारत में यूनिवर्सिटी स्तर पर आयोजित किया जाने वाला ये सबसे बड़ा टूर्नामेंट है. इस टूर्नामेंट में 150 यूनिवर्सिटीज़ के 3,500 एथलीट हिस्सा लेंगे. खिलाड़ी 17 खेलों में पदकों के लिए ज़ोर-आज़माइश करते नज़र आएंगे.
