मेट्रो सेवा की गुणवत्ता में और भी ज्यादा सुधार लाने के लिए सोमवार से दिल्ली मेट्रो में एक सर्वे आरंभ होने जा रहा है. 
दुनियाभर के मेट्रो रेल संस्थानों के मानक संगठन ‘कॉमेट’ (CoMET) और ‘नोवा’ (NOVA) की प्रबंधक एजेंसी ट्रांसपोर्ट स्ट्रेटेजी सेंटर यानि TSC इंपीरियल कॉलेज, लंदन सोमवार यानि 9 मार्च से 5 अप्रैल 2020 तक ‘सातवां उपभोक्ता संतुष्टि सर्वे’ आयोजित करने जा रही है.
सर्वेक्षण का मुख्य उद्देश्य यात्रियों की मेट्रो परिचालन से जुड़े विभिन्न पहलुओं पर उनकी राय से अवगत होना है, ताकि उनके सुझावों से मेट्रो सेवा की गुणवत्ता को और भी ज्यादा सुधारा जा सके. जिन महत्वपूर्ण पहलुओं पर सर्वे में राय मांगी गई है उनमें समग्र संतुष्टि, उपलब्धता, पहुंच, भरोसा, सूचना उपलब्धता, सेवा गुणवत्ता, ग्राहक सेवा आदि शामिल हैं.
टीएससी द्वारा यह सर्वे दुनियाभर की चुनिंदा मेट्रो में एक साथ किया जाता है, ताकि दुनियाभर के मेट्रो यात्रियों की राय मिल सके. इससे दुनियाभर के मेट्रो सिस्टम अपने यात्रियों के सुझाव का आदान-प्रदान कर अपनी सेवा की गुणवत्ता में और सुधार कर सकेंगे.
गौरतलब है कि जो मेट्रो यात्री इस सर्वे का हिस्सा बनना चाहते हैं, उन्हें दिल्ली मेट्रो की वेबसाइट 
