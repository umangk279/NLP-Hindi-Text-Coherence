देश भर में मोदी सरकार के दूसरे कार्यकाल के एक साल पूरा होने के मौके पर बीजेपी देश भर में वर्चुअल रैली करने जा रही है, बीजेपी के केंद्रीय नेता इस रैलियों के जरिए मोदी सरकार की उपलब्धियों और कोरोना के खिलाफ लड़ाई में उठाए गए कदमों की चर्चा करेंगे। 
रविवार यानी 7 जून को होने वाली केंद्रीय गृह मंत्री अमित शाह की रैली को बिहार जन संवाद नाम दिया गया है। शाम 4 बजे से आयोजित केंद्रीय गृह मंत्री अमित शाह की रैली में बिहार के सभी जिलों के लोगों को जोड़ा जाएगा
राज्य के सभी 72 हजार बूथों पर गृह मंत्री अमित शाह का भाषण सुनाने का लक्ष्य रखा गया है। 
