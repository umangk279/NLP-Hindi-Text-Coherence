राष्ट्रपति राम नाथ कोविंद ने ताज़िकिस्तान में भारतीय समुदाय को किया संबोधित, कहा, सही मायनों में हर भारतीय है भारत का सांस्कृतिक राजदूत। भारतीयों से दोनों देशों के बीच व्यापारिक और लोगों के बीच पारस्परित संबंध और मज़बूत करने को कहा। 
ताजिकिस्तान की तीन दिन की यात्रा पर गए राष्ट्रपति रामनाथ कोविंद ने कल दुशांबे में भारतीय समुदाय को संबोधित किया और भारत-तजाकिस्तान संबंधों को मजबूती प्रदान करने में भारतीय समुदाय की भूमिका की सराहना की। राष्ट्रपति ने कहा कि भारतीय समुदाय के लोग  देश के सच्चे भारतीय सांस्कृतिक दूत हैं।
दोनों देशों के मजबूत संबंधों को रेखांकित करते हुए राष्ट्रपति ने कहा कि तजाकिस्तान में रह रहे लोग भारतीय संगीत और फिल्मों में गहरी रूचि रखते हैं। राष्ट्रपति ने कहा कि भारत क्षमता निर्माण और विकास परियोजनाओं में तजाकिस्तान की सहायता करना जारी रखेगा। इसके साथ ही उन्होंने भारतीय समुदाय से व्यापार और दोनों देशों के लोगों के बीच संपर्क  को बढ़ावा देने में सहयोग देने का आह्वान किया। 
