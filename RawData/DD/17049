सहकारिता आंदोलन में महत्वपूर्ण भूमिका निभाने वाले लक्ष्मणराव इनामदार की आज जयंती है 
 प्रधानमंत्री नरेंद्र मोदी ने सहकारी क्षेत्र को बढ़ावा देने पर जोर दिया है। सहकारिता आंदोलन में महत्वपूर्ण भूमिका निभाने वाले लक्ष्मणराव इनामदार की आज जयंती है। इस साल सरकार उनका जन्म शताब्दी समारोह मना रही है। इस मौके पर दिल्ली में 'सहकार सम्मेलन' आयोजित किया गया। सम्मेलन को संबोधित करते हुए प्रधानमंत्री ने कहा कि कृषि और ग्रामीण आय को बढ़ावा देने के लिए सहकारी संस्थाओंको मधुमक्खी पालन जैसे नए क्षेत्रों में प्रवेश करना चाहिए।
प्रधानमंत्री ने कहा कि सहकारी आंदोलन लोगों को बेहतरी के लिए जोड़ने का काम करता है। प्रधानमंत्री नेउम्मीद जताई कि सहकारी क्षेत्र से अर्थव्यवस्था में सकारात्मक बदलाव आएगा।
