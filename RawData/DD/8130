 प्रधानमंत्री नरेन्द्र मोदी ने पटना में संकल्प रैली में पुलवामा के शहीदों को किया सलाम, कहा- राष्ट्र शहीदों के परिजनों के साथ है खड़ा, प्रधानमंत्री ने विपक्ष पर साधा निशाना, कहा- क्यों कांग्रेस और उसके सहयोगी सेना का मनोबल गिरा रहे है और दुश्मन के पक्ष में बयान दे रहे हैं 
ऐतिहासिक पटना के गांधी मैदान में बिहार राजग के सभी घटक दल मौजूद थे। राजनैतिक रैली में संकल्प एक बार फिर राजग को बहुमत से जीत दिलाने का। रैली में झलक आने वाले चुनावों की भी दिखी। विपक्षी दलों की प्रधानमंत्री ने ख़ूब ख़बर ली कहा कि विपक्ष सेना के पराक्रम पर भी संदेह करता है। ये दुर्भाग्य ही है कि इसे सराहना दुश्मन देश में मिलती है। 
बिहार में बन रही आधारभूत संरचानाओं को प्रधानमंत्री ने विकास की सही दिशा बताया तेज़ी से लागू होती योजनाओं का श्रेय नीतीश कुमार को भी दिया। तंज चारा घोटाले पर भी कसा कहा अब बिचौलियों का कोई काम नहीं है। ख़त्म होते बिचौलिए अब इक्कठे हो रहे हैं। प्रधानमंत्री ने कहा लूट-खसोट करने वालों के रास्ते में चौकीदार ही रूकावट है। भरोसा दिलाया कि देश और गरीब दोनों सुरक्षित हैं जब तक चौकीदार डटा है। 
प्रधानमंत्री ने विश्व में बढ़ती भारत की साख की भी याद दिलाई कहा हाल में ही आईओसी में शिरकत करना ताक़ीद करता है। आभार सउदी अरब के प्रिंस का भी जताया कहा विश्व में भारत इकलौता है जिसे 2 लाख हज यात्रियों का कोटा मिला है। उन्होने ख़ुशी प्रिंस की भारत यात्रा पर भी जताई और संतोष उन परिवारों के लिए भी जिनके परिजन जल्द ही सउदी की जेलों से रिहा हो जाएंगे। मुख्यमंत्री और जदयू के नेता नीतीश कुमार ने भी प्रधानमंत्री के नेतृत्व की सराहना कि और विश्वास जताया की आगामी चुनावों में बिहार की सभी लोकसभा सीटों पर राजग ही विजयी होगा तो वहीं लोजपा नेता और केंद्रीय मंत्री रामविलास पासवान ने लोकसभा में 400 का आंकड़ा पार करने का विश्वास जताया। पटना संकल्प रैली में राजग एक ओर जहां अपने विकास कार्यों को जनता के सामने बख़ूबी रखती रही तो वहीं विपक्ष और राजग की कार्यशैली में फर्क को भी रखा। 
