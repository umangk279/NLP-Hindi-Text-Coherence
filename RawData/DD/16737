जम्मू-कश्मीर के बांदीपुरा के हाजिन में शहीद हुए वायुसेना के जवान सर्जेंट एम किशोर और कॉर्पोरल एन.के नयन को चंडीगढ़ में श्रद्धांजलि दी गई। कल हाजिन में सुरक्षाबलों और आतंकियों के बीच मुठभेड़ हुई थी। इस मुठभेड़ में सुरक्षाबलों ने दो आतंकियों को ढेर कर दिया है। वहीं वायुसेना के दो गरुड़ कमांडो भी शहीद हो गये थे। 
 जम्मू-कश्मीर के बांदीपुरा जिले में कल आतंकवादियों के साथ मुठभेड़ में भारतीय वायुसेना की विशेष इकाई गरुड़ कमांडो के दो जवान सर्जेंट एम किशोर और कॉर्पोरल एन.के नयन शहीद हो गए थे। इस दौरान दो आतंकवादी भी मारे गए। गरुड़ कमांडो भारतीय वायुसेना की एक विशेष इकाई है, जिसमें 1,000 से ज्यादा कमांडो हैं। सुरक्षाबलों और आतंवादियों के बीच मुठभेड़ बांदीपुरा जिले के हाजिन इलाके में हुई। रिपोर्ट के अनुसार, एक घर में आतंकवादियों की मौजूदगी की खुफिया जानकारी के बाद तड़के सुरक्षाबलों ने परिबल गांव को घेर लिया, जिसके बाद सुरक्षाबलों और आतंकवादियों के बीच मुठभेड़ शुरू हो गई।
