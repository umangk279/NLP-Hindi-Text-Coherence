राष्ट्रपति रामनाथ कोविंद ने रंगारेड्डी ज़िले में रामचन्द्र मिशन के एक कार्यक्रम में की शिरकत। कान्हा शांति वन के एक नए वैश्विक मुख्यालय का किया उद्घाटन। उन्होंने कहा कि असुरक्षा, अनिश्चिता के दौर में रामचन्द्र मिशन जैसे संस्थानों की ज़िम्मेदारी मानवता के प्रति बढ़ जाती है। 
राष्ट्रपति रामनाथ कोविंद तेलंगाना के दौरे पर हैं। उन्होंने रंगारेड्डी जिले में राम चंद्र मिशन के नये वैश्विक मुख्यालय कान्हा शांति वनम का उद्घाटन किया। साथ ही रामकृष्ण मिशन के वार्षिकोत्सव समारोह में भाग लेते हुये राष्ट्रपति ने कहा कि भारतीय पंरपरा के अनुसार परमात्मा और परोपकार आपस में एक -दूसरे से संबंधित हैं। साथ ही उन्होंने कहा कि वसुधैव कुटुम्बकम् के सिद्धांत पर चलते हुये आज रामचन्द्र मिशन देश और दुनिया के लिये काम कर रहा है। 
राष्ट्रपति ने कहा कि आज दुनिया में चारों ओर अशांति एवं असुरक्षा की भावना है। ऐसे में रामचन्द्र मिशन जैसे संस्थानों की जिम्मेदारी है कि वो अपने कार्यों एवं सिद्दांतों से देश और दुनिया के विकास एवं शांति के लिये काम करें। 
 
