चिकित्सा शिक्षा के क्षेत्र में एक बड़ा बदलाव किया गया है। अब पीजी करने वाले मेडिकल छात्र को चाहे वो एमडी कर रहे हो या एमएस तीन महीने तक जिला अस्पताल में नियुक्ति अनिवार्य होगी।  
यह बदलाव 2020-2021 सत्र से लागू होगा। इस कवायद का मकसद जिला स्तर तक प्रशिक्षित डॉक्टरों की संख्या को बढ़ाना है ताकि गांव के लोगों को बेहतर इलाज मिल सके। इस कोर्स का नाम डिस्ट्रिक्ट रेसिडेंसी प्रोग्राम फ़ॉर आल पीजी स्टूडेंट।
पीजी छात्र को तीसरे, चौथे और पांचवे सेमेस्टर में अपना योगदान देना होगा। ये व्यवस्था सितंबर 2021 तक प्रभावी होगा और उम्मीद की जा रही है कि जिला अस्पताल में 4 से 8 रेजिडेंट डॉक्टर हर वक्त मौजूद रहेंगे।
 
नितेन्द्र सिंह, संवाददाता, डीडी न्यूज
