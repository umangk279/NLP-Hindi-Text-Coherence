गुड़गांव के रेयान इंटरनेशनल स्कूल पर लगे गंभीर आरोपों की सीबीएसई जांच पूरी हो गई है। अगर स्कूल प्रशासन ने अपना दायित्व का निर्वहन किया होता तो सात वर्षीय छात्र प्रद्युम्न की हत्या नहीं हुई होती। सुरक्षा के मानकों की अनदेखी के आरोप में स्कूल की मान्यता रद्द करने के बारे में कारण बताओ नोटिस जारी किया है। 
 केंद्रीय माध्‍‍यमिक शिक्षा बोर्ड - सीबीएसई ने गुरूग्राम के रायन इंटरनेशनल स्‍कूल को कारण बताओ नोटिस जारी कर पूछा है कि मूल सुरक्षा मानकों की अनदेखी के कारण क्‍यों न उसकी मान्‍यता रद्द कर दी जाए।
कारण बताओ नोटिस में कहा गया है कि अगर स्‍कूल प्रशासन ने अपने दायित्‍व का निवर्हन किया होता तो सात वर्षीय छात्र प्रद्युम्‍न की हत्‍या नहीं हुई होती। सीबीएसई के दो सदस्‍यीय जांच दल ने स्‍कूल को पूर्ण लापरवाही बरतने का दोषी पाया है। स्‍कूल से 15 दिन के भीतर अपना पक्ष रखने को कहा गया है।
हरियाणा सरकार ने शुक्रवार को इस हत्‍या की सीबीआई से जांच कराने के आदेश दिए थे और स्‍कूल प्रशासन को तीन महीने के लिए अपने नियंत्रण में लेने का फैसला किया था। 
