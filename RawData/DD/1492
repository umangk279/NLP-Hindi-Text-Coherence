बांग्लादेश के एकदिवसीय टीम ने पिछले महीने देश में आये अम्फान चक्रवात पीड़ितों की मदद करते हुए उन्हें साफ पानी मुहैया कराया। राष्ट्रीय टीम के खिलाड़ियों ने फेसबुक पोस्ट के जरिये अपने काम के बारे में बताया। 
बांग्लादेश के एकदिवसीय टीम के कप्तान तमीम इकबाल की अगुवाई में टीम के खिलाड़ियों ने पिछले महीने देश में आये अम्फान चक्रवात पीड़ितों की मदद करते हुए साफ पानी मुहैया कराया। तमीम ने चक्रवात से बुरी तरह प्रभावित सतखीरा उपजिला में श्यामनगर के निवासियों के लिए शुद्ध पानी की व्यवस्था की। उन्होंने फेसबुक पोस्ट के जरिये अपने काम के बारे में बताया।
तमीम ने कहा, ‘‘ कोरोना वायरस संकट के बीच पिछले दिनों बांग्लादेश में चक्रवात अम्फान का कहर बरपा था। इससे देश का दक्षिणी हिस्सा बुरी तरह से प्रभावित हुआ। श्यामनगर में लोग पानी की गंभीर समस्या से जूझ रहे थे। राष्ट्रीय टीम के खिलाड़ियों ने वहां पीने के पानी की व्यवस्था कि और अब रोजाना लगभग 1000 लोगों को पानी दिया जा रहा है।’’
