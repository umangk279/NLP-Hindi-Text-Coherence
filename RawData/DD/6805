पश्चिम बंगाल में हिंसा को लेकर विवाद लगातार गर्माता जा रहा है. ऐसे में शनिवार को हुई हिंसा के बाद भाजपा ने आज बशीरहाट में 12 घंटे का बंद और पूरे बंगाल में काला दिवस मनाने का ऐलान किया है।  
पश्चिम बंगाल में सत्तारूढ़ तृणमूल कांग्रेस और भारतीय जनता पार्टी के बीच टकराव हर दिन और तीखा होता जा रहा है। उत्तर 24 परगना में शनिवार को हुई झड़प में मारे गए बीजेपी कार्यकर्ताओं के अंतिम संस्कार को लेकर राज्य की पुलिस और बीजेपी नेताओं के बीच टकराव सामने आया है। रविवार को बशीरहाट में अंतिम दर्शन के लिए पार्टी कार्यालय ले जाए जा रहे शवों को पुलिस ने रोक लिया। इस बीच पुलिस पर मनमानी करने का आरोप लगाकर बीजेपी ने आज बशीरहाट में 12 घंटे का बंद और पूरे बंगाल में काला दिवस मनाने का ऐलान किया है। 
