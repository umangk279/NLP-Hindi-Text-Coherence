इंडियन ओपन बॉक्सिंग टूर्नामेंट के रविवार को जारी ड्रा को देखे तो कम खिलाड़ियों के होने से 10 भारतीय मुक्केबाजों ने सीधे सेमीफाइनल में जगह बनाने के साथ ही पदक भी पक्के किये. इन खिलाडियों में पुरूष वर्ग में छह और महिला वर्ग की चार मुक्केबाज शामिल हैं।    
 रविवार को जारी ड्रा को देखे तो मुक्केबाजी में छह बार की विश्व चैम्पियन मेरीकाम सोमवार को गुवाहाटी में शुरू हुए इंडियन ओपन मुक्केबाजी टूर्नामेंट के दूसरे सत्र के सेमीफाइनल (51 किग्रा) में एशियाई चैम्पियनशिप की कांस्य पदक विजेता निकहत जरीन से सामना हो सकता है। वहीं एशियाई खेलों के स्वर्ण पदक विजेता अमित पंघाल (52 किग्रा) आसानी से फाइनल में जगह पक्की कर सकते है जहां उनका मुकाबला एशियाई खेलों के रजत पदक विजेता फिलिपिंस के रोगेन सिएगा लादोन से हो सकता है। 
बृजेश यादव और संजय 81 किग्रा के सेमीफाइनल में अपना पहला मुकाबला खेलेंगे जबकि नमन तंवर और संजीत सीधे 91 किग्रा का सेमीफाइनल मुकाबला के लिए रिंग में उतरेंगे। सतीश कुमार और अतुल ठाकुर 91 किग्रा से अधिक के भार वर्ग के सेमीफाइनल में ताल ठोकेंगे है। महिलाओं में लोलिना बोरगोहेन और अंजलि ने 69 किग्रा के भार वर्ग में सेमीफाइनल में स्थान पाकर पदक पक्के किये जबकि भाग्यवति काछरी और स्वीटी बूरा को 75 किग्रा के पहले दौर में बाई मिला जिससे वह सीधे सेमीफाइनल में पहुंच गयी है।
पुरूषों के 52 और 56 किग्रा वर्ग से भारत को तीन पदक की उम्मीदें होगी। एशियाई चैंपियनशिप के रजत पदक विजेता कविंदर सिंह बिष्ट के अलावा 56 किग्रा वर्ग में राष्ट्रमंडल खेलों के कांस्य पदक विजेता मोहम्मद हस्समुद्दीन और विश्व चैंपियनशिप के कांस्य पदक विजेता गौरव बिधूड़ी पदक पक्का करने की कोशिश के साथ रिंग में उतरेंगे.
52 किग्रा पंघाल में राष्ट्रमंडल खेलों के स्वर्ण पदक विजेता गौरव सोलंकी और जीबी मुक्केबाजी टूर्नामेंट के कांस्य पदक विजेता सचिन सिवाच अपनी श्रेष्ठा साबित करना चाहेंगे।
