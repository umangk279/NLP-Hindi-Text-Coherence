केन्द्र सरकार ने 2030 तक देश से एचआईवी एड्स को खत्म करने का लक्ष्य रखा है। एचआईवी के जीरो संक्रमण के लक्ष्य को हासिल करने के लिए केन्द्र सरकार ने मिशन संपर्क नाम से कार्यक्रम शुरु किया है। इसके तहत इलाज से छुट गए लोगो को ढ़ूढ़ कर उनको इलाज के दायरे में लाया जाएगा।  
 थ्री जीरो यानी जीरो संक्रमण, जीरो मौत और जीरो भेदभाव के लक्ष्य को लेकर चल रहे स्वास्थ्य मंत्रालय ने  विश्व एड्स दिवस के मौके पर एड्स के खिलाफ एक निर्णायक मुहिम की शुरुआत  की है। 2030 तक देश से एचआईवी एड्स के खात्मे को लेकर सरकार ने राष्ट्रीय रणनीतिक कार्यक्रम की शुरु की। विश्व एड्स दिवस के मौके पर केन्द्रीय स्वास्थ्य राज्य मंत्री अनुप्रिया पटेल ने मिशन संपर्क नामक एक कार्यक्रम की शुरुआत की जिसके तहत ईलाज से छुट गए लोगो को एआटी ईलाज के दायरे में लाया जाएगा।
पिछले एक दशक में भारत में एचआईवी एड्स के नए संक्रमण के मामलों में करीब सत्तर फीसद की कमी आई है। इसके अलावा चौवन फीसद मौत में भी कमी आई है। भारत में इस वक्त करीब इक्कीस लाख लोग एचआईवी से संक्रमित है और करीब साढ़े ग्यारह लाख लोगो को देश के पांच सौ से ज्यादा एआरटी केन्द्रों पर एचआईवी का मुफ्त ईलाज मिल रहा है। एचआईवी एड्स की जांच और ईलाज सभी सरकारी अस्पतालों में मुफ्त में होता है।
अगर वक्त पर एचआईवी संक्रमण का पता लग जाए तो इसका बेहतर ईलाज है। एचआईवी एड्स के लक्षण है थकावट और कमज़ोरी, बुखार तीन सप्ताह से अधिक रहे,वज़न घटना,बार-बार संक्रमण होना,शरीर पर चकत्ते,खांसी,तीन सप्ताह से अधिक समय से दस्त होना।
कुछ सावधानियां बरत कर एचआईवी एड्स से बच सकते हैं। सुरक्षित यौन सम्बन्ध बनाएं,कंडोम का प्रयोग करें,जीवनसाथी के प्रति वफादार रहें, गर्भावस्था में एंटी नेटल क्लिनिक में एचआईवी की जांच कराएं, गर्भावस्था में एचआईवी के संक्रमण का पता चलने पर दवाएं लेने पर शिशु का एचआईवी से बचाव संभव है,संक्रमण रहित ख़ून चढ़ाएं, साफ़ और संक्रमण रहित सुई या सीरिंज का प्रयोग करें
 एचआईवी संक्रमित लोगों से भेदभाव ना हो इसके लिए केन्द्र सरकार ने हाल ही में एक कानून बनाया है जिसमें उनके हितो की रक्षा के लिए सभी प्रावधान किए गए है।
