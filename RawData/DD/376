केरल में एक कोविड पॉजिटिव युवती के साथ अमानवीय कृत्य के बाद राज्य महिला आयोग ने स्वत: संज्ञान लेते हुए पुलिस को तुरंत रिपोर्ट दर्ज करने का आदेश दिया है. 
राज्य के पठानमथिट्टा जिले के अरनमुला में एक कोविड पाजिटिव युवती के साथ एम्बुलेंस चालक ने यौन उत्पीड़न किया. यह घटना युवती को एंबुलेंस से कोविड केयर फैसिलिटी ले जाने के दौरान हुई.
पुलिस ने एंबुलेंस ड्राइवर को गिरफ्तार कर लिया है. राज्य बीजेपी अध्यक्ष के सुरेंद्रन ने इसे राज्य सरकार की बड़ी चूक बताते हुए स्वास्थ्य मंत्री के इस्तीफे की मांग की है.
