केंद्रीय मंत्री किरेन रिजिजू ने शनिवार को अरुणाचल प्रदेश के बाढ़ प्रभावित इलाक़ों का दौरा किया। रिजिजू एनडीआरएफ, एनडीएमए और नीति आयोग के वरिष्ठ अधिकारियों के एक उच्चस्तरीय केंद्रीय दल की अगुवाई कर रहे हैं। 
 रिजिजू ने कहा कि बारिश और भूस्खलन की वजह से समूचा राज्य प्रभावित हुआ है, जिसने राजमार्गों और सड़कों को क्षतिग्रस्त कर दिया है। उन्होंने कहा कि राज्य में बिजली, सड़कों और अन्य बुनियादी सुविधाओं की बहाली के लिए केंद्र हर संभव मदद मुहैया कराएगा। 
