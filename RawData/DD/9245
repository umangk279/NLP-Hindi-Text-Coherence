भारत और ऑस्ट्रेलिया के रिश्तों में नये आयाम जोड़ने के लिए राष्ट्रपति राम नाथ कोविन्द ऑस्ट्रेलिया के दौरे पर हैं। आज राष्ट्रपति ने सिडनी में अंजाक स्मारक में ऑस्ट्रेलिया के शहीद सैनिकों को श्रद्धांजलि अर्पित की... साथ ही राष्ट्रपति ने सिडनी में भारतीय समुदाय को भी संबोधित किया। कल राष्ट्रपति ऑसट्रेलिया के प्रधान मंत्री और गवर्नर जनरल के साथ बैठक करेंगे और ऑस्ट्रेलियाई वित्तीय समीक्षा व्यापार कार्यक्रम को भी संबोधित करेंगे. 
राष्ट्रपति ने साथ ही ऑस्ट्रेलिया को भारत के प्रमुख कार्यक्रमों स्किल इंडिया, स्वच्छ भारत, मेक इन इंडिया, डिजिटल इंडिया में एक अहम साझीदार बताया।
राष्ट्रपति रामनाथ कोविंद ऑस्ट्रेलिया के दौरे पर हैं। ये किसी भारतीय राष्ट्रपति का पहला ऑस्ट्रेलिया दौरा है। दौरे की शुरुआत राष्ट्रपति ने सिडनी से की जहां उन्होंने हाइड पार्क में अंजाक स्मारक में ऑस्ट्रेलिया के शहीद सैनिकों को श्रद्धांजलि अर्पित की। राष्ट्रपति कोविंद ने 'द गैलीपोली निश' देखा जिसमें साड़ी बेयर युद्ध और क्रिथिया युद्ध का वर्णन हैं। प्रथम विश्व युद्ध के तुर्की में हुई इन लड़ाईयों में ऑस्ट्रेलियाई सैनिक के साथ भारतीय सैनिकों भी शामिल रहे थे। अंजाक स्मारक में प्रथम विश्व युद्ध के उन सभी प्रमुख मोर्चों का जिक्र है जहां आस्ट्रेलियाई सैनिकों ने हिस्सा लिया था। न्यू साउथ वेल्स के गवर्नर डेविड हर्ले ने राष्ट्रपति का स्वागत किया। आगंतुक पुस्तिका में राष्ट्रपति ने लिखा- 
 ऑस्ट्रेलिया में लगभग 5 लाख भारतीयों बसते हैं और उन्होंने इस देश के विकास में ना केवल महत्वपूर्ण योगदान दिया है बल्कि दोनों देशों के बीच संबंध बनाने में एक पुल के रूप में कार्य किया है। राष्ट्रपति रामनाथ कोविंद ने भारतीय प्रवासी समुदाय को संबोधित भी किया। भारतवंशी राष्ट्रपति के संबोधन के बाद काफी उत्साहित दिखे।
सिडनी में राष्ट्रपति  ऑसट्रेलिया के नवनिर्वाचित प्रधान मंत्री स्कॉट मॉरिसन और गवर्नर जनरल पीटर कॉस्ग्रोव के साथ बैठक करेंगे। महात्मा गांधी की 150 वीं जयंती से जुड़े उत्सव की श्रृंखला में राष्ट्रपति कोविंद प्रधान मंत्री स्कॉट मॉरिसन के साथ न्यू साउथ वेल्स में पररामट्टा में महात्मा गांधी की मूर्ति का अनावरण करेंगे। वह ऑस्ट्रेलियाई वित्तीय समीक्षा व्यापार कार्यक्रम को भी संबोधित करेंगे और ऑस्ट्रेलिया-भारत बिजनेस काउंसिल द्वारा आयोजित वार्षिक रात्रिभोज में भाग लेंगे। मेलबोर्न में राष्ट्रपति कोविंद विक्टोरिया के गवर्नर से मिलेंगे, और मेलबोर्न विश्वविद्यालय के छात्रों को भी संबोधित करेंगे।
