भाजपा अध्यक्ष अमित शाह भी अमेठी और दिल्ली में आज चुनावी रैली करेंगे  
लोकसभा चुनाव के बाकी बचे चरणों का प्रचार अभियान जोर पकड़ रहा है। सभी पार्टियों के प्रमुख नेता मतदाताओं तक पहुंचने का प्रयास कर रहे हैं। पांचवें चरण के प्रचार का आज आखिरी दिन है। इस चरण के लिए सोमवार को मतदान होगा। पांचवें चरण में उत्तर प्रदेश में पंद्रह, राजस्थान में बारह, मध्य प्रदेश और पश्चिम बंगाल में सात-सात, बिहार में पांच, झारखंड में चार और जम्मू-कश्मीर में एक सीट के लिए मतदान होगा। प्रधानमंत्री नरेंद्र मोदी आज उत्तर प्रदेश के प्रतापगढ़ औऱ बस्ती में रैली कर रहे हैं। इसके अलावा वे बिहार के बाल्मिकी नगर में भी चुनावी सभा करेंगे।
कांग्रेस अध्यक्ष राहुल गांधी आज अमेठी रोड शो करेंगे। दिल्ली प्रदेश कांग्रेस समिति की अध्यक्ष शीला दीक्षित भी आज एक संवाददाता सम्मेलन को संबोधित करेंगी
