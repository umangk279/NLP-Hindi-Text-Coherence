गृहमंत्री अमित शाह ने राष्‍ट्रीय राजधानी में कोरोना वायरस से निपटने के प्रबन्‍धन की समीक्षा के लिए कल सर्वदलीय बैठक बुलाई है। 
 गृह मंत्रालय ने भारतीय जनता पार्टी, आम आदमी पार्टी, कांग्रेस और बहुजन समाज पार्टी के दिल्‍ली नेताओं को बैठक में आमंत्रित किया है। बैठक में केन्‍द्रीय स्‍वास्‍थ्‍य सचिव, दिल्‍ली के मुख्‍य सचिव और दिल्‍ली के प्रधान स्‍वास्‍थ्‍य सचिव भी हिस्‍सा लेंगे।
गृहमंत्री ने कल दिल्‍ली के उपराज्‍यपाल अनिल बैजल, मुख्‍यमंत्री अरविंद केजरीवाल और केन्‍द्रीय स्‍वास्‍थ्‍य मंत्री डॉक्‍टर हर्षवर्धन के साथ एक उच्‍चस्‍तरीय बैठक की। उन्‍होंने बैठक के बाद राष्‍ट्रीय राजधानी में कोरोना वायरस से निपटने के लिए कई उपायों की घोषणा की।
