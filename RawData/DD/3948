झारखंड विधानसभा चुनाव के पांचवें और अंतिम दौर के लिए चुनाव प्रचार चरम पर, पीएम मोदी आज बरहेट में चुनावी रैली को करेंगे संबोधित। 
झारखंड के चौथे चरण के लिये मतदान संम्पन्न होने के बाद पांचवे चरण के लिये प्रचार अभियान अपने चरम पर है। पांचवें चरण में 16 विधानसभा सीटों पर 20 दिसमंबर को वोटिग होगी। प्रधानमंत्री नरेंद्र मोदी आज झारखंड के बरहेट में एक चुनावी रैली को संबोधित करेंगे।
भाजपा, कांग्रेस समेत तमाम क्षेत्रिय दल अपने उम्मीदवारों के प्रचार में जुटे हैं।
वहीं, झारखंड विधानसभा चुनाव का चौथा चरण सोमवार को समाप्त हो गया। 15 विधानसभा सीटों पर 62 फीसद से अधिक मतदाताओं ने मताधिकार का प्रयोग किया। सभी 15 सीटों पर मतदान कडी सुरक्षा के बीच सुबह 7 बजे शुरू हुआ। जमुआ, बगोदर, गिरिडीह, डुमरी और तुंडी विधानसभा सीटों पर मतदान दोपहर 3 बजे तक चला जबकि बाकी सीटों पर शाम 5 बजे तक मतदान हुआ।
सभी विधानसभा सीटों पर मतदान पूरी तरह शांतिपूर्ण रहा और किसी भी प्रकार की कोई अप्रिय घटना की कोई खबर नहीं है।
