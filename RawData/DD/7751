सुल्तान अज़लन शाह कप हॉकी टूर्नामेंट के अंतिम ग्रुप मुकाबले में भारत का सामना आज पोलैंड से होगा 
सुल्तान अज़लान शाह हॉकी कप टूर्नामेंट में अपने अंतिम लीग मुकाबले में भारत का मुकाबला आज पोलैंड से होगा। भारत पहले ही फाइनल में पहुंच चुका है। शनिवार को फाइनल में उसका मुकाबला दक्षिण कोरिया से होगा। छह टीमों के लीग मैचों के इस टूर्नामेंट में भारत ने तीन मैच जीते हैं और एक ड्रॉ रहा है। इनसे भारत ने दस अंक अर्जित किए हैं।  आज के अन्‍य मैचों में दक्षिण कोरिया का मुकाबला जापान से और मलेशिया का कनाडा से होगा।
