प्रवर्तन निदेशालय ने पीएनबी घोटाले के मुख्य आरोपी नीरव मोदी की 9 महंगी कारें जब्त की। प्रवर्तन निदेशालय ने साथ ही नीरव मोदी के 7 करोड़ 80 लाख के और मेहुल चौकसी ग्रुप के 86 करोड़ 72 लाख रुपये के शेयर म्यूचुअल फंड फ्रीज किए। वहीं पीएनबी ने कहा, देनदारियां चुकाने के लिए उसके पास पर्याप्‍त परिसंपत्ति मौजूद। 
पीएनबी घोटाले के आरोपी कारोबारी नीरव मोदी पर सरकारी जांच एजेंसियों का लगातार शिकंजा कसता जा रहा है। प्रवर्तन निदेशालय ने कल नीरव मोदी और उनकी कंपनियों की नौ महंगी कारें कार जब्त कर ली हैं। साथ ही प्रवर्तन निदेशालय ने नीरव मोदी के 7 करोड़ 80 लाख के और मेहुल चौकसी ग्रुप के 86 करोड़ 72 लाख रुपये के शेयर म्यूचुअल फंड फ्रीज कर दिए हैं। 
इस बीच सीबीआई ने कल मुंबई के निकट अलीबाग में नीरव मोदी के फार्म हाउस पर छापे मारे। इस बीच पीएनबी ने कहा है कि उसके पास देनदारियां पूरी करने के लिए पर्याप्त परिसंपत्ति और पूंजी है। बैंक ने अपनी रेगुलेटरी फाइलिंग में कहा है कि उसने नीरव मोदी और मेहुल चोकसी से बकाया कर्ज वसूलने के लिए सभी वैधानिक तरीके अपनाये।
