रक्षा मंत्री ने सामरिक साझेदारी मॉडल के अंतर्गत भारतीय नौसेना के लिए 21 हजार 738 करोड़ रुपये की लागत वाली एक सौ ग्यारह हैलीकॉप्टरों की खरीद की मंजूरी दे दी। 
 कल नई दिल्ली में रक्षा मंत्री निर्मला सीतारामण की अध्यक्षता में रक्षा अधिग्रहण परिषद् की बैठक में हैलीकॉप्टरों की खरीद के इस प्रस्ताव को मंजूरी दी गई।
हैलीकॉप्टरों की खरीद को मंजूरी मिलने के बाद अब विदेशी हैलीकॉप्टर निर्माता कम्पनी और संयुक्त परियोजना लगाने के लिए भारतीय प्रतिरक्षा फर्म की पहचान की प्रक्रिया शुरू की जाएगी। 
सामरिक साझेदारी मॉडल की शुरूआत इस साल मई में की गई थी, इसके अंतर्गत भारत में पनडुब्बियों और लड़ाकू जैट विमानों के लिए सैन्य प्लैटफार्म बनाने के लिए कुछ चुनी हुई निजी कम्पनियों का पता लगाया जाना था। नये मॉडल के तहत हैलीकॉप्टरों की खरीद अपनी तरह का पहला बड़ा रक्षा सौदा होगा। 
