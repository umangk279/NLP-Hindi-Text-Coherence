छठें चरण के मतदान का समय करीब आने के साथ ही कांग्रेस का प्रचार भी तेज हो गया है। आज राहुल गांधी ने की मध्यप्रदेश में रैली को संबोधित करते हुए कहा कि न्याय योजना से लोगों की क्रय शक्ति में इजाफा होगा। साथ ही राहुल गांधी ने बेरोजगारों को रोजगार का वादा भी किया। वहीं दिल्ली में शीला दीक्षित के समर्थन में महासचिव प्रियंका गांधी वाड्रा ने रोड शो किया।    
सत्ताधारी भाजपा के साथ ही मुख्य विपक्षी पार्टी काँग्रेस भी अपने प्रचार में कोई कसर नहीं छोड़ रही है। पार्टी के अध्यक्ष राहुल गाँधी और उनकी बहन तथा महासचिव प्रियंका वाड्रा लगातार रैलियाँ और रोड शो कर रही हैं। 
छठें चरण के मतदान का समय करीब आने के साथ ही कांग्रेस का भी प्रचार तेज है । कांग्रेस अध्यक्ष राहुल गांधी ने जहां कई रैलियां तो वहीं महासचिव प्रियंका गांधी वाड्रा ने दिल्ली में रोड शो किया ।
कांग्रेस अध्यक्ष राहुल गांधी ने मध्यप्रदेश में रैली की । राहुल ने  देश के पांच करोड़ गरीब परिवारों के लिये प्रतिमाह 6000 रुपये की आर्थिक सहायता की कांग्रेस की प्रस्तावित न्यूनतम आय योजना न्याय  का जिक्र करते हुए कहा कि इससे लोगों की क्रय शक्ति में इजाफा होगा और इससे देश की अर्थव्यवस्था में ''जम्प स्टार्ट'' होगा। 
वहीं दिल्ली में प्रियंका गांधी वाड्रा दिल्ली कांग्रेस की प्रदेश अध्यक्ष और नॉर्थ ईस्ट दिल्ली से प्रत्याशी शीला दीक्षित के लिए चुनाव प्रचार करने पहुंची। प्रियंका ने शीला दीक्षित के लिए रोड शो किया।
वहीं भोपाल से कांग्रेस उम्मीदवार दिग्विजय सिंह का प्रचार भी जोरों पर है। दिग्विजय सिंह की जीत के लिए हवन-यज्ञ करने के बाद अब कंप्यूटर बाबा ने बुधवार को रोड शो किया। खास बात ये रही कि इस दौरान सड़क किनारे मौजूद लोगों का एक ग्रुप हर-हर मोदी और मोदी-मोदी के नारे लगा रहा था।
उधर दिल्ली में कांग्रेस का प्रचार जोरों पर है। कांग्रेस उम्मीदवार अरविंदर सिंह लवली ने पूर्वी दिल्ली निर्वाचन क्षेत्र के लिए बुधवार को अपना घोषणापत्र जारी किया। उन्होंने कहा कि वो पानी की कमी, प्रदूषण, बेरोजगारी और मलबे के ढेर जैसे उन बुनियादी मुद्दों पर काम करेंगे।
इस बीच सुप्रीम कोर्ट ने आदर्श आचार संहिता के कथित उल्लंघन के मामले में प्रधान मंत्री नरेन्द्र मोदी और बीजेपी अध्यक्ष अमित शाह के खिलाफ कार्रवाई के लिये कांग्रेस सांसद सुष्मिता देव की याचिका पर बुधवार को सुनवाई से इंकार कर दिया।  प्रधान न्यायाधीश रंजन गोगोई और न्यायमूर्ति दीपक गुप्ता की पीठ ने  कहा कि निर्वाचन आयोग ने आचार संहिता के उल्लंघन के बारे में शिकायतों पर ''सही या गलत'' फैसला कर लिया है। ऐसी स्थिति में इन आदेशों को चुनौती देने के लिये नयी याचिका दायर करनी होगी। कुल मिलाकर कांग्रेस ने आखिरी दो चरणो के लिए पूरी ताकत झोंक दी है।
