महालक्ष्मी एक्सप्रेस में फंसे 900 लोगों को सकुशल बाहर निकाला लिया गया। राहत और बचाव के काम में आरपीएफ, एनडीआरएफ, सेना, नेवी, स्थानीय प्रशासन और पुलिस ने सराहनीय काम किया। 
कई घंटों तक चले राहत और बचाव अभियान के बाद बाढ़ में फंसी महालक्ष्मी एक्सप्रेस से 900 लोगों को सुरक्षित निकाल लिया गया है। राहत और बचाव के काम में आरपीएफ, एनडीआरएफ, सेना, नौसेना, स्थानीय प्रशासन और पुलिस ने शानदार काम किया। यात्रियों को बाहर निकालने के बाद उनको उनके घरों तक पहुंचाने के लिए भी खास इंतजाम किये गये हैं। इसके लिए खासतौर पर बसों का इंतजाम किया गया । साथ ही यात्रियों को उनकी मंजिल तक पहुंचाने के लिए विशेष ट्रेन भी चलाई गई।
20 घंटे ... 9 सौ यात्री .. और एक ट्रेन.. महालक्ष्मी एक्सप्रेस.. ये मंज़र है ठाणे ज़िले का... मुबंई से 100 किमी. दूर बदलापुर वनगामी के बीच दौड़ती ट्रेन शुक्रवार रात 10 बजे से यहीं अटक गई.  वज़ह आसमान से बरसता पानी. पिछले तीन दिनों में इस पानी ने मानों रफ़्तार ही रोक दी हो. महालक्ष्मी एक्सप्रेस भी इसी बारिश के कहर का शिकार बनी. चारो ओर पटरियों पर पानी ही पानी. बदलापुर के पास ट्रेन के साथ-साथ 900 ज़िन्दगी भी सांसत में फंस गई। रेलवे प्रशासन से लेकर स्थानीय प्रशासन सहित एनडीआरएफ और नेवी भी तुरंत हरकत में आई..
लोगों को सुरक्षित निकालने के लिए पूरी ताकत झोंक दी गई... 7 नेवी की टीम.. 2 वायुसेना के हेलीकॉप्टर.. 4 एनडीआरएफ की टीम लगातार लोगों को बचाने के लिए जुट गईं। दोपहर के बाद शुरु हुआ लोगों को वहां से एक-एक कर बचाने की जद्दोजेहद.
मकसद साफ था तो सफलता भी मिली और दोपहर तीन बजे तक सभी यात्रियों को बचा लिया गया तब जाकर सभी ने राहत की सांस ली। 
अभियान की सफलता पर केंद्रीय गृहमंत्री अमित शाह ने ट्वीट कर ख़ुशी ज़ाहिर की। उन्होने लिखा कि इस पूरे बचाव कार्य पर हम नज़र रखे हुए थे। बचाव दल को अनुकरणीय प्रयास के लिए धन्यवाद।
महालक्ष्मी एक्सप्रेस की यात्रियों को सकुशल बचाना एक राहत भरी खबर है लेकिन मुबंई और महाराष्ट्र को फिलहाल बारिश से निजात नही मिलनेवाली।  मौसम विभाग ने मुंबई और उससे सटे तटीय इलाकों में आनेवाले 48 घंटों में भारी बारिश की चेतावनी जारी की है।
