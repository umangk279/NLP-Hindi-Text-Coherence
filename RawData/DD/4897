जापान के खिलाड़ी को फाइनल में 15-21,21-14,21-15 से हराकर लक्ष्य सेन ने जीता डच ओपन सुपर 100 टूर्नामेंट का खिताब. 
भारत के युवा बैडमिंटन खिलाड़ी लक्ष्य सेन ने अपने करियर का पहला बीडब्लूएफ खिताब जीत लिया है। उन्होंने डच ओपन सुपर 100 टूर्नामेंट का खिताब अपने नाम करने में सफलता पाई। लक्ष्य ने फाइनल में विश्व में 160वीं वरीयता प्राप्त जापान के यूसुके ओनेडेरा को कड़े मुकाबले में 15-21,21-14,21-15 से हराया। एशियाई जूनियर चैम्पियन, युवा ओलंपिक खेलों के रजत और विश्व जूनियर चैम्पियनशिप के कांस्य पदक विजेता लक्ष्य ने इससे पहले पिछले महिने बेल्जियम इंटरनेशनल का खिताब जीता था। 
