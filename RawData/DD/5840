पाकिस्तान ने नौगाम और कृष्णाघाटी सेक्टर में किया संघर्ष विराम का उल्लंघन 
भारतीय सेना ने जम्मू- कश्मीर में नियंत्रण रेखा पर पांच भारतीय सैनिकों के मारे जाने के पाकिस्तान के दावे को खारिज कर दिया है। सेना ने कहा कि पाकिस्तान ने नौगाम और कृष्णाघाटी सेक्टर में संघर्ष विराम का उल्लंघन किया है लेकिन इस में किसी के हताहत होने की कोई सूचना नहीं है। हांलाकि पाकिस्तान ने माना है कि पुंछ में हुई गोलीबारी में उसके तीन जवान मारे गए हैं ।
