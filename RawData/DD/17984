देश में जीएसटी के लॉन्च होने के बाद किन सेवाओं पर कितना जीएसटी लगेगा, इसके बारे में जागरूकता लाने के लिए सरकार अनेक कोशिशें कर रही है। वस्तुओं और उनकी दरें विभिन्न जगहों पर हालांकि प्रकाशित तो की गई हैं, परंतु इतनी लंबी लिस्ट याद रखना बेशक एक मुश्किल काम है। ग्राहकों और व्यापरियों की इन समस्यों के समाधान के लिए वित्त मंत्रालय जीएसटी रेट फाइंडर एप सामने लाया है। 
 एक जुलाई से देश में लागू हुए नए गुड्स एंड सर्विसेस टैक्‍स (जीएसटी) में किस चीज पर कितना टैक्‍स देना है इसको लेकर काफी उलझन है। इस समस्‍या का समाधान करने के लिए सरकार ने जीएसटी रेट फाइंडर नाम से एक मोबाइल एप्‍लीकेशन लॉन्‍च किया है। इस मोबाइल एप में जीएसटी के सभी टैक्‍स रेट दिए गए हैं, जिसकी मदद से आप वस्‍तुओं और सेवाओं पर लगने वाले टैक्‍स को आसानी से पता कर सकते हैं।
