वंदे भारत मिशन का दूसरा चरण इस महीने की 13 तारीख तक जारी रहेगा। पिछले महीने की 17 तारीख से शुरू हुआ यह चरण सुचारू रूप से चल रहा है।  
विदेश मंत्रालय के प्रवक्‍ता अनुराग श्रीवास्‍तव ने बताया कि अब तक इस चरण में एयर इंडिया ने विदेश में फंसे भारतीय नागरिकों को स्‍वदेश लाने के लिए एक सौ तीन उड़ानें संचालित की हैं। नौसेना भी श्रीलंका और मालदीव से भारतीय नागरिकों को स्‍वदेश लाई है।
प्रवक्‍ता ने बताया कि वंदे भारत मिशन के तीसरे चरण की भी घोषणा की जा चुकी है।
