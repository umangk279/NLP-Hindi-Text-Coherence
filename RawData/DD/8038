अमेरिका और चीन के बीच चल रहे ट्रेड वॉर के बीच एक नई खबर सामने आई है जिसमें फरवरी माह में चीन का निर्यात पिछले तीन सालों में अपने सबसे निचले स्तर पर रहा।  
पिछले तीन सालों में चीन का निर्यात फ़रवरी में अपने सबसे निचले स्तर पर दर्ज किया गया है। इस रिकॉर्ड गिरावट के बाद दुनिया की दूसरी सबसे बड़ी अर्थव्यवस्था चिंता में है। आधिकारिक आंकड़ों के मुताबिक़ पिछले साल के मुक़ाबले निर्यात में 20.7 फ़ीसदी की कमी आई है। माना जा रहा है कि यह गिरावट अमरीका और चीन के बीच चल रहे ट्रेड वॉर के चलते आई है।
आयात में भी 5.2 फीसदी की गिरावट देखी गई है और एशिया के स्टॉक मार्केट में भी यह गिरावट दर्ज की गई है। अमरीका और चीन के बीच ट्रेड वॉर पिछले साल की जुलाई से चल रहा है और दोनों देशों ने एक-दूसरे पर अरबों डॉलर का कर लगाए हैं। इस वॉर ने दुनिया की अर्थव्यवस्था को प्रभावित किया है।
  
