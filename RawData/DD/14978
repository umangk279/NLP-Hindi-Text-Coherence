मुंबई की एक अदालत ने प्रवर्तन निदेशालय को नीरव मोदी और मेहूल चौकसी की विदेशी संपंत्ति और कारोबार की जानकारी हासिल करने के लिए 6 देशों को लेटर्स रोगेटरी जारी करने की दी अनुमति। उनकी कंपनियों के वरिष्ठ अधिकारियों से भी की जा रही है पूछताछ। 
पीएनबी धोखाधड़ी मामले में मुंबई की एक अदालत ने कल प्रवर्तन निदेशालय को लेटर्स रोगेटरी जारी करने की अनुमति दे दी, जिसके जरिए अब ईडी 6 देशों को रोगेटरी जारी कर इस धोखाधड़ी से संबंधित जानकारी हासिल कर सकेगा। इसके जरिए ईडी नीरव मोदी के विदेशी कारोबार और उसकी संपत्ति की जानकारी भी हासिल कर पाएगा। इन 6 देशों में हांगकांग, अमेरिका, ब्रिटेन, यूएई, दक्षिण अफ्रीका और सिंगापुर शामिल हैं।
