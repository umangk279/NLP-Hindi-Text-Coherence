केन्या के राष्ट्रपति उहरू केन्याटा ने राष्ट्रपति चुनाव में दोबारा जीत हासिल की है। उन्हें 98 प्रतिशत से ज्यादा मत हासिल हुए। हालांकि विपक्ष ने चुनाव सुधारों को लागू न करने का आरोप लगाते हुए चुनावों का बहिष्कार किया था। 
 इससे पहले सर्वोच्च न्यायालय द्वारा एक महत्वपूर्ण फैसले में सितंबर में हुए चुनाव के नतीजों को रद्द करने के बाद कई शहरों में हिंसा भड़क गई थी। केन्या के चुनाव आयोग ने केन्याटा को पिछले हफ्ते हुए चुनाव का विजेता घोषित किया। चुनाव आयोग ने चुनावी प्रक्रिया पर संतुष्टि जताते हुए इसे मुक्त, निष्पक्ष और विश्वसनीय चुनाव बताया।
