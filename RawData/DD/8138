अमेरिकी कंपनी स्पेसएक्स का नया क्रू ड्रैगन अंतरिक्ष यात्री कैप्सूल फाल्कन 9 रॉकेट के जरिए फ्लोरिडा से लॉन्च किया गया। इस पर रिप्ले नामक डमी बैठाया गया था। 
यह प्रक्षेपण पहले मानवयुक्त प्रायोगिक यान के लिए अभ्यास के तौर पर किया गया है। इस साल के अंत तक नासा के दो अंतरिक्ष यात्रियों के साथ स्पेसएक्स के यान के अंतरिक्ष में जाने की संभावना है। रॉकेट केप कैनावेरल में कैनेडी अंतरिक्ष केंद्र से लॉन्च किया गया। इसके करीब 11 मिनट बाद स्पेसएक्स मिशन कंट्रोलर ने ड्रैगन के रॉकेट से सफलतापूर्वक अलग होने की पुष्टि की।
कैप्सूल के आज अंतरराष्ट्रीय अंतरिक्ष स्टेशन पर पहुंचने की संभावना है।
