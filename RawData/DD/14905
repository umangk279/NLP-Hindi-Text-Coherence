कई वर्षों के लगातार तनाव के बाद उत्तर कोरिया के तानाशाह किम जोंग उन ने पहली बार दक्षिण कोरिया के प्रतिनिधिमंडल से रात्रिभोज में की शांतिवार्ता, पिछले कुछ महीनों में दोनो देशों के बीच तनाव कम करने के हुए हैं कई प्रयास 
उत्तरी कोरिया के नेता किम-जोंग-उन ने कहा है कि वो दक्षिणी कोरिया के साथ फिर से एकीकरण करने का नया इतिहास लिखना चाहते है। किम-जोंग ने यह बात उत्तरी कोरिया की यात्रा पर आए दक्षिणी कोरियाई प्रतिनिधियों के समक्ष कही। किम-जोंग-उन ने कल दक्षिण कोरियाई प्रतिनिधियों के सम्मान में रात्रि भोज का आयोजन भी किया. 2011 में किम-जोंग-उन के सत्ता संभालने के बाद दोनों देशों के बीच आधिकारिक स्तर की यह पहली बातचीत थी। गौरतलब है कि पिछले महीनें प्योंगचैंग में संपन्न हुए शीतकालीन खेलों के बाद दोनों देशों के संबंध थोड़े बेहतर हुए है।
