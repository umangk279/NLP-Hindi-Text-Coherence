इंटर कॉन्टिनेंटल कप के आखिरी लीग मुकाबले में न्यूज़ीलैंड ने भारत को  2-1 से हरा दिया। भारत के लिए सुनील छेत्री ने गोल किया। भारत की इस प्रतियोगिता में ये पहली हार है, भारत फाइनल मुकाबले के लिए पहले ही क्वालीफाई कर चुका है। 
मुंबई में खेले जा रहे इंटर कॉन्टिनेंटल कप के अपने आखिरी लीग मुकाबले में भारत को हार का सामना करना पडा। भारत का सामना न्यूजीलैंड के साथ था। पहला हाफ गोलरहित समाप्त हुआ। मैच के 46वें मिनट में गोलकीपर की गलती का फायदा उठाते हुए भारतीय कप्तान सुनील छेत्री ने गोल करने में कामयाबी पाई। लेकिन  जलद ही न्यूज़ीलैंड ने पलटवार किया और 48वें मिनट में एंड्रे जॉंग ने गोल कर मुकाबले को बराबरी पर ला दिया। इसके बाद न्यूज़ीलैंड की टीम ने दबदबा बनाए रखा जिसका फायदा भी उन्हें जल्द ही मिला और न्यूज़ीलैंड के लिए डायर ने दूसरा गोल करने में सफलता पाई। भारतीय टीम ने बराबरी का गोल करने की भरपूर कोशिश की लेकिन वो इसमें सफल नहीं हो पाई और न्यूज़ीलैंड ने इस मुकाबले को 2-1 से अपने नाम कर लिया। इस प्रतियोगिता में भारत की पहली हार है। गौरतलब है कि रविवार को खेले जाने वाले फाइनल मुकाबले के लिए भारत पहले ही
