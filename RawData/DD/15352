दावोस में आयोजित विश्व आर्थिक मंच के सम्मेलन से पहले बॉलीवुड स्टार शाहरुख खान को क्रिस्टल पुरस्कार से नवाजा गया. ये पुरस्कार उन्हें सामाजिक कार्य में अपना महत्वपूर्ण योगदान देने के लिए दिया गया है. 
शाहरुख के अलावा संगीतज्ञ एल्टन जॉन और अभिनेत्री व निर्माता केट ब्लैंचेट को भी क्रिस्टल अवॉर्ड से सम्मानित किया गया.
शाहरुख हिंदी सिनेमा के ग्लोब चेहरों में से हैं वे एक एनजीओ के संस्थापक हैं, जो एसिड हमलों और गंभीर रूप से जली महिलाओं को चिकित्सा उपचार, कानूनी सहायता, व्यावसायिक प्रशिक्षण, पुनर्वास और आजीविका की सहायता प्रदान करता है.
शाहरुख बच्चों के विशेष अस्पताल वार्डों के निर्माण में भी मदद करते हैं और उन्होंने बच्चों के कैंसर के उपचार के लिए नि:शुल्क बोर्डिंग के साथ चाइल्डकेयर केंद्र का समर्थन भी किया. इससे पहले शाहरुख ने कहा था, ‘मैं इन वीर और खूबसूरत महिलाओं के साथ अपने काम को एक महान विशेषाधिकार मानता हूं, क्योंकि यह मेरे जीवन को सम्मान और उद्देश्य प्रदान करता है.’
