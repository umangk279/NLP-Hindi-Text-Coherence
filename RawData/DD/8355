पूर्व राष्ट्रपति प्रणब मुखर्जी ने शुक्रवार को दिल्ली के विज्ञान भवन में आयोजित एक कार्यक्रम में उपराष्ट्रपति वेंकैया नायडू के चुनिंदा भाषणों के संकलन का विमोचन किया. 
कार्यक्रम में सूचना एवं प्रसारण मंत्री राज्यवर्धन राठौड़ सहित कई गणमान्य व्यक्तियों ने शिरकत की. कार्यक्रम में पुलवामा में शहीद हुए जवानों को श्रद्धांजलि दी गई.
उपराष्ट्रपति वेंकैया नायडू ने कहा कि यह संकलन 6 प्रमुख विषयों पर आधारित हैं, जो देश के हर वर्ग और क्षेत्र में विकास को बढ़ावा देने में मददगार साबित हो सकते हैं.
इस अवसर पर सूचना एवं प्रसारण मंत्री राज्यवर्धन राठौड़ ने कहा कि आज पूरा देश आतंक के खिलाफ एकजुट होकर खड़ा है. उन्होंने कहा कि उपराष्ट्रपति ने किसान का जीवन जिया और देश में एक महान व्यक्तित्व के रूप में अपनी पहचान बनाई. देश के विकास से जुड़े अलग-अलग विषयों पर उनके भाषण हम सब के लिए महत्वपूर्ण हैं.
