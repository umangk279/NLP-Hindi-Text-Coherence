 श्री श्री ने कहा कि उनके पास कोई फार्मूला नहीं है लेकिन वो सभी पक्षों को साथ बैठाना चाहते हैं। 
 अयोध्या विवाद में मध्यस्थता को लेकर सरगर्मी बढ़ती जा रही है।  'आर्ट ऑफ लिविंग' के प्रमुख श्रीश्री रविशंकर गुरुवार को अयोध्या पहुंचे। अयोध्या पहुंचने पर श्रीश्री रविशंकर ने मणिरामदास की छावनी गये। यहां उन्होंने महंत नृत्यगोपाल दास से मुलाकात की। मालूम हो कि महंत नृत्यगोपाल दास रामजन्म भूमि न्यास के अध्यक्ष भी हैं। बाद में उन्होंने कुछ और लोगों से भी मुलाकात की। मुलाकात के बाद श्री श्री ने कहा कि उनके पास कोई फार्मूला नहीं है लेकिन वो सभी पक्षों को साथ बैठाना चाहते हैं।
