कांस्टेबल जावेद अहमद डार, जिले के एक वरिष्ठ आई.पी.एस. अधिकारी के निजी सुरक्षा गार्ड के रूप में तैनात थे 
जम्मू कश्मीर में दक्षिण कश्मीर के शोपियां इलाके से कल संदिग्ध आतंकवादियों द्वारा अपह्रत पुलिस कांस्टेबल जावेद अहमद डार का गोलियों से छलनी शव आज सवेरे बरामद किया गया। चार अज्ञात आतंकवादियों ने कल एक स्थानीय मेडिकल स्टोर से कांस्टेबल जावेद अहमद डार का अपहरण कर लिया था। अभी तक किसी भी आतंकी गुट ने डार की हत्या की जिम्मेदारी नहीं ली है। कांस्टेबल जावेद अहमद डार, जिले के एक वरिष्ठ आई.पी.एस. अधिकारी के निजी सुरक्षा गार्ड के रूप में तैनात थे। शहीद कांस्टेबल जावेद अहमद डार को शोपियां पुलिस कार्यालय में सलामी दी गई। 
