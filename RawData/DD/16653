 चीन में सत्तारूढ़ कम्युनिस्ट पार्टी की पांच साल में एक बार होने वाली कांग्रेस आज से शुरू हो रही है। बैठक में राष्ट्रपति शी चिनपिंग के दूसरे कार्यकाल के लिये मुहर लगनी तय मानी जा रही है। कम्युनिस्ट पार्टी ऑफ चाइना सीपीसी की 19वीं नेशनल कांग्रेस, शी के साथ काम करने के लिये नयी पीढ़ी के नेताओं का भी चुनाव करेगी। 
 इस बैठक में चीन के विभिन्न हिस्सों से 2,307 प्रतिनिधि हिस्सा ले रहे हैं। इस अहम बैठक में अगले पांच साल तक चीन सरकार की नीतियां तय की जाती हैं। खबरों के मुताबिक नेशनल कांग्रेस में जिनपिंग को सीपीसी का आजीवन अध्यक्ष घोषित किया जा सकता है।  इस बदलाव के महत्व का अंदाज़ा इसी बात से लगाया जा सकता है कि अन्य देश भी चीन के घटनाक्रमों पर पैनी नज़र बनाए हुए हैं। 
कम्युनिस्ट पार्टी ऑफ चाइना जो न सिर्फ चीन पर शासन करती है बल्कि देश के संविधान और शासक का भी फैसला करती है।
शी जिनपिंग का दूसरी बार राष्ट्रपति बनना तय है और 18 अक्टूबर को नेशनल कांग्रेस पार्टी के 200 सदस्य अपना नया राष्ट्रपति चुनेंगे।
चीन में नेशनल कांग्रेस से पहले ही जिनपिंग ने अपने कई करीबियों को पार्टी की सेंट्रल कमेटी में पहुंचाया है। 
मीडिया रिपोर्ट्स तो ये भी कहते हैं कि नेशनल कांग्रेस में जिनपिंग को सीपीसी का आजीवन चेयरमैन घोषित किया जा सकता है. बीते पांच साल के दौरान सीपीसी सेंट्रल कमिटी ने नए विचारों को बढ़ावा दिया है. ऐसे में ये भी माना जा रहा है कि नेशनल कांग्रेस में नए चेहरे भी सामने आएंगे. जिन्हें महत्वपूर्ण जिम्मेदारियां दी जाएंगी. शी जिनपिंग 2012 में सत्ता में आए थे. लेकिन उसके बाद चीन में उनका प्रभाव लगातार बढ़ता जा रहा है. 
