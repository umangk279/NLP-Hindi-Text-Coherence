जनवरी के पहले हफ़्ते में होगी सुनवाई, मामले की पीठ और तारीख तय करने पर सुनवाई 
सुप्रीम कोर्ट अगले साल जनवरी के पहले हफ़्ते में अयोध्या में विवादित स्थल के मसले पर अहम सुनवाई करेगा। सुप्रीम कोर्ट में इलाहाबाद उच्‍च न्‍यायालय के 2010 के उस फैसले को चुनौती दी गई है, जिसमें अयोध्‍या में विवादित स्‍थल को तीन पक्षों में बांट दिया गया था। प्रधान न्‍यायाधीश न्‍यायमूर्ति रंजन गोगोई के नेतृत्व वाली खंडपीठ ने कल कहा कि वह इस बारे में जनवरी के पहले हफ़्ते में मामले की सुनवाई के लिए पीठ और तारीख तय करने के लिए सुनवाई करेगी। 
