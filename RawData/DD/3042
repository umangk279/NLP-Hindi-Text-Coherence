अंटार्कटिका में एक अर्जेंटीनी रिसर्च बेस पर महाद्वीप का अब तक का सबसे अधिक तापमान दर्ज़ किया गया। महाद्वीप के उत्तरी क्षेत्र में एस्पे-रेंज़ा बेस पर 18.3 डिग्री सेल्सियस रिकार्ड तापमान किया गया। 
दुनिया भर में बढ़ता वैश्विक तापमान मौसम वैज्ञानिकों के लिए चिंता का सबब बना हुआ है। अर्जेंटीना के एक रिसर्च बेस ने अंटार्क-टिका महाद्वीप में रिकॉर्ड 18.3 डिग्री सेल्सियस तापमान दर्ज किया है। गुरुवार को लिया गया तापमान इससे पहले रिकॉर्ड किए गए उच्चतम तापमान से 0.8 डिग्री सेल्सियस ज्यादा है। इससे पहले मार्च 2015 में 17.5 डिग्री सेल्सियस तापमान दर्ज किया गया था।
यह तापमान उत्तर पश्चिमी शिखर, अंर्टाक-टिक प्रायद्वीप  पर रिकॉर्ड किया गया जो पृथ्वी का सबसे तेजी से गरम होने वाला क्षेत्र है। संयुक्त राष्ट्र  विश्व मौसम विज्ञान संगठन (डब्ल्यू. एम.ओ) ने इस बात की पुष्टि की है कि पिछले 50 वर्षों में अंटार्कटिका महाद्वीप का तापमान करीब तीन डिग्री सेल्सियस बढ़ा है।
संगठन ने ये भी बताया है कि इस दौरान पश्चिमी तट पर करीब 87 प्रतिशत ग्लेशियर पिघलकर पीछे हट रहे है। WMO ने यह भी कहा कि विश्व में निरंतर बढ़ रहे तापमान के कारण पिछले 12 वर्षों में सबसे तेजी से ग्लेशियर पिघले है।
 
 
