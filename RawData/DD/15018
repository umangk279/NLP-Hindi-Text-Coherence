देश की स्टार मुक्केबाज़ एमसी मैरीकॉम ने 69वें स्‍ट्रैंड्जा मेमोरियल मुक्‍केबाजी टूर्नामेंट में 48 किलोग्राम भार वर्ग के सेमीफ़ाइनल में पहुंचकर लगातार तीसरा अंतरराष्ट्रीय पदक पक्‍का कर लिया है. 
पांच बार की विश्‍व चैंपियन मैरीकॉम ने गुरुवार को क्‍वार्टर फ़ाइनल में रोमानिया की स्‍टेलुटा डुटा को हराया. 35 वर्षीय मुक्केबाज ने इससे पहले एशियन चैंपियनशिप और इंडिया ओपन में भी पदक जीते थे. मैरीकॉम ने अपने तेज़-तर्रार आक्रमण से प्रतिद्वंद्वी को शुरुआत में ही दबाव में ला दिया था. स्टेलुटा तीन बार विश्व चैंपियनशिप में रजत पदक जीत चुकी हैं.
