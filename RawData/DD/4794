योग दुनिया को शांति और आनंद का मार्ग दिखा रहा है। परमहंस योगानंद ने करीब 100 साल पहले पश्चिम जगत को क्रिया योग का उपहार दिया था। योग की यही रोशनी दुनिया भर में लोगों को स्वस्थ जीवन की राह दिखा रही है।  
योग दुनिया को भारत की अनमोल देन है। आज के तनाव भरे दौर में शांति की तलाश में दुनिया भर से लोग योग की शरण में आ रहे हैं। नोयडा स्थित योगदा आश्रम में तीन दिवसीय क्रियायोग शिविर के समापन सत्र को सेल्फ रियलाईजेशन फैलोशिप और योगदा संत्संग सोसाईटी आफ इंडिया के अध्यक्ष स्वामी चिदानंद ने संबोधित किया और योग के जरिए संतुलित जीवन की बारीकियां समझायीं।
स्वामी चिदानंद गिरी जी पिछले 40 वर्षों से अमरीका में परमहंस योगानंद द्वारा स्थापित सेल्फ रियलाईजेशन फेलोशिप के अंतर्गत संन्यासी जीवन व्यतीत कर रहे हैं एवं पिछले दो वर्षों से इस संस्थान के अध्यक्ष हैं। परमहंस योगानंद जी की पुस्तक आटोबायोग्राफी आफ ए योगी के जरिये पिछले 70 वर्षों में दुनिया भर में योग और आध्यात्म की चेतना फैली है।
नोएडा स्थित आश्रम में क्रिया योग शिविर के दौरान इस पुस्तक के सिंहली संस्करण का अनावरण किया गया। स्वामी चिदानंद गिरी जी अपने हाल ही के भारत के दौरे के दौरान देश के विभिन्न योग केंद्रों में योग साधको को संबोधित कर रहे हैं , वे कहते हैं आज के भौतिक और तनाव भरे युग में योग और आध्यात्मिक जीवन ही शांति और संतुलन की गारंटी है।
 
 
