भारतीय खेल प्राधिकरण ने दो हजार 749 एथलीटों के खातों में 30-30 हजार रुपए के हिसाब से सवा आठ करोड़ रुपए की राशि  नकद भत्ते के तौर पर जमा कराई है। 
प्राधिकरण ने कहा है कि इस महीने के अंत तक 144 अन्य एथलीटों के खातों में भी भत्ते जमा कराए जाएंगे। इसके साथ ही प्राधिकरण से अनुग्रह भत्ता पाने वाले खेलो इंडिया एथलीटों की कुल संख्या दो हजार 893 हो जाएगी। यह भत्ता 2020-21 की पहली तिमाही के लिए है। इसका लाभ 35 राज्यों के एथलीटों को दिया जा रहा है, जो 21 प्रकार के खेलों से जुड़े हैं। इनमें सबसे ज्यादा संख्या महाराष्ट्र, हरियाणा, दिल्ली, पंजाब और तमिलनाडु के एथलीटों की है। युवा कार्य और खेलमंत्री किरेन रिजिजू ने कहा है कि सरकार हर समय एथलीटों को पूरा सहयोग देगी। जेब खर्च भत्ते के तौर पर प्रतिवर्ष भत्‍ते के तौर एक लाख 20 हजार रुपए दिए जाते हैं, जो इस योजना के अंतर्गत चयनित एथलीटों के लिए छह लाख 28 हजार रुपए की 
