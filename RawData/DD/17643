संयुक्त राष्ट्र सुरक्षा परिषद ने उत्तर कोरिया पर उसे मिसाइल कार्यक्रम के खिलाफ प्रतिबंध कड़े कर दिए हैं। जहां अमेरिका ने कहा अपने सहयोगियों की रक्षा के लिए कदम उठाया जाएगा, वहीं चीन ने अमेरिका थाड के दक्षिण कोरिया में तैनाती पर विरोध जताया है। 
 संयुक्त राष्ट्र सुरक्षा परिषद उत्तर कोरिया पर नई पाबंदियां लगाने के लिए सहमत हो गई है। सुरक्षा परिषद ने उत्तर कोरिया के निर्यात पर पाबंदी और वहां निवेश की सीमाएं तय करने के प्रस्ताव सर्वसम्मति से मंजूरी दी है।
संयुक्त राष्ट्र में अमेरिकी राजदूत निकी हेली ने इन्हें एक समय में किसी भी देश पर लगाई गई सबसे कड़ी पाबंदियां बताया। गौरतलब है कि उत्तर कोरिया ने जुलाई में दो इंटरकॉन्टिनेंटल बैलिस्टिक मिसाइलों का परीक्षण करते हुए यह दावा किया था कि अब उसके पास अमरीका तक मार करने की क्षमता है।
इन परीक्षणों की दक्षिण कोरिया, जापान और अमरीका ने कड़ी निंदा की थी और यहीं से उत्तर कोरिया पर नई पाबंदियों की भूमिका तैयार हुई थी।
