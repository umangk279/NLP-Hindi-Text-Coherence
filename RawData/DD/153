संयुक्त राष्ट्र महासभा के 75 वें सत्र में कश्मीर मुद्दे पर पाकिस्तान के प्रधानमंत्री इमरान खान के बयान पर भारत ने तीखी प्रतिक्रिया दी है 
भारत ने फिर एक बार पाकिस्तान को तल्ख अंदाज में जवाब दिया है. संयुक्त राष्ट्र महासभा के 75 वें सत्र में कश्मीर मुद्दे पर पाकिस्तान के प्रधानमंत्री इमरान खान के बयान पर भारत ने तीखी प्रतिक्रिया दी है. भारत ने पाकिस्तान को जवाब देने के लिए अपने अधिकार का प्रयोग किया है। 
भारतीय प्रतिनिधि और न्यूयॉर्क में भारतीय मिशन में प्रथम सचिव, मिजितो विनितो ने संयुक्त राष्ट्र में भारत का पक्ष प्रस्तुत किया है। उन्होंने साफ शब्दों कहा कि जम्म-कश्मीर भारत का अटूट और अभिन्न हिस्सा है और केंद्रशासित प्रदेश में लाए गए नियम और कानून भारत के आंतरिक मामले हैं। 
प्रथम सचिव ने ये भी कहा कि पाकिस्तान आतंकवाद को नैतिक, वित्तीय और भौतिक रूप से सहायता देता आ रहा है और यही उसकी पहचान है. 
भारत संयुक्त राष्ट्र महासभा के 75 वें सत्र की उच्चस्तरीय बहस में राइट ऑफ रिप्लाई का इस्तेमाल करता है।
