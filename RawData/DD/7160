पाकिस्तान के लाहौर में प्रसिद्ध सूफी दरगाह में आत्मघाती हमले में 10 लोगों की मौत हो गई और 25 अन्य घायल हुए हैं। पुलिस के मुताबिक हमलावर 15 साल का तालिबानी आत्मघाती है। 
लाहौर स्थित पाकिस्तान के सबसे पुराने और बेहद प्रसिद्ध सूफी दरगाह में बुधवार को एक किशोर तालिबानी आत्मघाती हमलावर ने खुद को बम से उड़ा लिया। घटना में 10 लोगों की मौत हो गयी और 25 अन्य घायल हो गये। मरने वालों में पांच पुलिस कमांडो भी शामिल हैं। पाकिस्तान में अभी रमजान का पाक महीना मनाया जा रहा है। पुलिस ने बताया कि 11वीं सदी के दाता दरबार दरगाह के गेट नंबर दो के बाहर सुबह करीब पौने नौ बजे शक्तिशाली विस्फोट हुआ।
