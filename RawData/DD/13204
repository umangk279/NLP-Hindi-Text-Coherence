उत्‍तर प्रदेश के मुगलसराय जंक्‍शन रेलवे स्टेशन का नाम बदलकर पं. दीनदयाल उपाध्‍याय जंक्शन कर दिया गया है. भारतीय जनता पार्टी के राष्‍ट्रीय अध्‍यक्ष अमित शाह ने रविवार को नए स्‍टेशन का उद्घाटन किया. 
उद्घाटन के मौके पर रेल मंत्री पीयूष गोयल, रेल राज्‍यमंत्री मनोज सिन्‍हा और मुख्‍यमंत्री योगी आदित्‍यनाथ मौजूद रहे.
रेलमंत्री पीयूष गोयल ने कहा कि पीएम मोदी ने नेतृत्व में रेल की व्यवस्थाओं में तेजी से प्रगति हुई है. उन्होंने कहा कि अकेले यूपी में रेलवे में साढ़े पांच हजार करोड़ का निवेश हो रहा है.
उत्तर प्रदेश के मुख्यमंत्री योगी आदित्यनाथ ने कहा कि पीएम मोदी की प्रेरणा से आज प्रदेश में निवेश का माहौल बना है. उन्होंने कहा कि अब प्रदेश के युवाओं को पलायन नहीं करना पड़ेगा.
