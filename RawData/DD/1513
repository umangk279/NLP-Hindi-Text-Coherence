वित्त मंत्रालय ने सभी मंत्रालयों और विभागों को वित्त वर्ष-2021 में नई योजनाओं का प्रस्ताव देने से रोक दिया है। आत्मनिर्भर भारत और पीएम गरीब कल्याण की योजना रहेगी जारी. पहले से मंजूर की गई योजनाओं पर मार्च 2021 तक लगी रोक. 
कोरोना संकट के बीच देश की अर्थव्यवस्था को संभालने के लिए और खर्च की जरूरतों से निपटने के लिए वित्त मंत्रालय ने सभी मंत्रालयों और विभागों को वित्त वर्ष-2021 में नई योजनाओं का प्रस्ताव देने से रोक दिया है। वित्त मंत्रालय के दिशा-निर्देशों के अनुसार आत्मनिर्भर भारत और प्रधानमंत्री गरीब कल्याण योजना के तहत आने वाली योजनाओं के अलावा अन्य किसी योजना को मंजूरी नहीं दी जाएगी।
वित्त मंत्रालय के व्यय विभाग ने नए दिशा-निर्देश जारी करते हुए इस वित्त वर्ष के लिए पहले से ही स्वीकृत योजनाओं पर भी मार्च 2021 तक रोक लगा दी है। निर्देश में कहा गया कि उभरती और बदलती प्राथमिकताओं के अनुसार विवेकपूर्ण तरीके से संसाधनों का उपयोग करने की आवश्यकता है।
