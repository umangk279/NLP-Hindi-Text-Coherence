तालिबान ने अफगानिस्तान के सबसे खतरनाक आतंकवादी समूहों में शामिल हक्कानी नेटवर्क के संस्थापक जलालुउद्दीन हक्कानी की  मौत की घोषणा की, हक्कानी 2008 में काबुल में भारतीय दूतावास सहित कई भारतीय प्रतिष्ठानों पर हमले का था जिम्मेदार 
अफगानिस्तान के सबसे खतरनाक आतंकवादी समूहों में शामिल हक्कानी नेटवर्क के संस्थापक जलालुउद्दीन हक्कानी की लंबी बीमारी के बाद मौत हो गयी है। आज यह घोषणा हक्कानी नेटवर्क के सहयोगी संगठल अफगान तालिबान की ओर से की गई है। तालिबान ने एक बयान में बताया कि जलालुउद्दीन हक्कानी का बेटा सिराजुद्दीन हक्कानी अब इस आतंकी समूह का प्रमुख होगा और वह तालिबान का उप नेता भी है।
जलाउद्दीन वर्तमान दौर के प्रमुख जेहादियों में से एक था। वह एक अफगान मुजाहिदीन कमांडर भी रहा था जिसने 1980 के दशक में अमेरिका और पाकिस्तान की मदद से अफगानिस्तान में सोवियत संघ के कब्जे के खिलाफ लड़ाई लड़ी। जुलालुद्दीन के ओसामा बिन लादेन सहित अरब जेहादियों के साथ नजदीकी संबंध रहे।
