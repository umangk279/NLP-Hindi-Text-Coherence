प्रधानमंत्री नरेंद्र मोदी आज ‘इंडिया आइडियाज़ समिट’ में मुख्य भाषण देंगे। यह शिखर सम्मेलन अमेरिका-भारत व्यापार परिषद द्वारा आयोजित किया जा रहा है। 
इस साल परिषद के गठन की 45वीं वर्षगांठ मनाई जा रही है। इस साल इस सम्मेलन की थीम है- एक बेहतर भविष्य का निर्माण। इस बैठक में भारत और अमरीकी सरकार के नीति निर्माता, शीर्ष अधिकारी, व्यापार और समाज के कई विचारक भी शामिल होंगे।
सम्मेलन को विदेश मंत्री एस जयशंकर, अमरीकी विदेश मंत्री माइक पोंपियो, संयुक्त राष्ट्र में अमेरिका की पूर्व राजदूत निकी हेली भी संबोधित करेंगे।
इस शिखर सम्मेलन में भारत- अमेरिका सहयोग और कोरोना महामारी के बाद की दुनिया में दोनों देशों के संबंधों पर चर्चा होगी।
