कर्नाटक में लोकसभा की तीन और विधानसभा की दो सीटों के लिए हुए उपचुनाव के नतीजे आ गए हैं. 
राज्य में सत्तारूढ़ जनता दल (सेक्युलर) और कांग्रेस के गठबंधन को विधानसभा की दोनों सीटों के साथ ही तीन में से दो लोकसभा सीटों पर भी जीत हासिल हुई है.
भारतीय जनता पार्टी शिमोगा लोकसभा सीट अपने नाम करने में कामयाब रही. यह सीट विपक्ष के नेता बीएस येदियुरप्पा का घर मानी जाती है.
बेल्लारी लोकसभा सीट पर कांग्रेस प्रत्याशी वीएस उगरप्पा ने भाजपा की जे शांता को हराया. वहीं मांड्या लोकसभा सीट पर जद (एस) के शिवरामे गौड़ा ने जीत दर्ज की.
रामनगर विधानससभा सीट पर मुख्यमंत्री एचडी कुमारस्वामी की पत्नी अनिता कुमारस्वामी ने जीत हासिल की, तो उत्तरी कर्नाटक में पड़ने वाली जामखंडी विधानसभा सीट कांग्रेस के खाते में गई.
