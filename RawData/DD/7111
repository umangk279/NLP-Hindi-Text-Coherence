छठे चरण के मतदान के लिए भी चुनाव आयोग की ओर से किए गए खास इंतजाम, कहीं शरबत के साथ स्वागत किया तो कहीं फूल देकर मतदाताओं का जोश बढ़ाया 
मतदाताओं के स्वागत के लिए और जनता को मतदान करने में दिक्कत न आए इसके लिए चुनाव आयोग ने खास इंतज़ाम किए थे। धूप से बचाव के लिए शामियाने और गर्मी से राहत के लिए कहीं पानी तो कहीं शरबत की व्यवस्था की गई थी। दिव्यांगजन  को परेशानी न हो इसके लिए व्हीलचेयर का इंतज़ाम किया गया..यही कारण कि मतदाताओं का जोश ...रमज़ान के पाक महीने में मतदान में रोज़ेदार भी पीछे नहीं रहे।
शरबत के साथ स्वागत, फूल देकर स्वागत, फर्स्ट एड बॉक्स का इंतजाम। हर चरण की तरह ही लोकसभा चुनाव 2019 के छठे चरण में चुनाव आयोग ने मतदाओं के लिए खास इंतजाम कर रखे थे। उम्र ज्यादा है चलने फिरने में दिक्कत है तो मदद के लिए चुनाव आयोग है...व्हील चेयर के साथ। जब इतने खास तैयारियां आयोग ने की थी तो लोकतंत्र के महापर्व में शामिल होने वाले मतदाता भला कैसै पीछे रह सकते थे, पूरे परिवार के साथ मतदान करने पहुचें।
लोकतंत्र के महापर्व में बुजुर्गों ने भी अपने मताधिकार का प्रयोग किया। उम्र भले की रोज़मर्रा की ज़िंदगी में तमाम अड़चनें पैदा करती हो, लेकिन लोकतंत्र में अपने वोट की अहमियत इन अड़चनों को हराने की ताक़त देती है... उम्र भले ही 100 के पार पहुंच चुकी है, लेकिन अपनी जिम्मेदारी का अहसास और उसे लेकर उत्साह दूसरों के लिए भी प्रेरणा का स्रोत है।
पहले चरण के मतदान में दिव्यांग मतदाता भी पीछे नहीं रहे। चुनाव आयोग ने इन मतदाताओं के लिए खास इंतजाम भी किये थे। मतदान केंद्रों पर स्काउट गाइड ने दिव्यांग मतदाताओं को व्हीलचेयर के जरिये मतदान कराया। इन दिव्यांगों के बुलंद हौसलों ने वोट की ताकत का अहसास कराया। शिवपुरी जिले में लोकसभा चुनाव को लेकर आज मतदाताओं में खासा उत्साह देखने को मिला। दिव्यांग मतदाता अपने घरों से निकले और उन्होंने अपने मत का प्रयोग किया।शिवपुरी जिले में दिव्यांग मतदाताओं के लिए विशेष व्यवस्था की गई थी।
