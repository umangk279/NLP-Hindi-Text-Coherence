रक्षा मंत्री राजनाथ सिंह रक्षा प्रतिष्ठानों में स्वच्छ्ता पखवाड़े की शुरूआत की। इस मौके पर उन्होंने कार्यक्रम में मौजूद सभी लोगों को स्वच्छता की शपथ भी दिलाई साथ ही कहा कि देश में आज गांव में भी लोग स्वच्छता के प्रति जागरुक हैं। 
रक्षा मंत्री राजनाथ सिंह ने दिल्ली में सभी रक्षा प्रतिष्ठानों में स्वच्छ्ता पखवाड़े की शुरूआत की। इस मौके पर उन्होंने कार्यक्रम में मौजूद सभी लोगों को स्वच्छता की शपथ भी दिलाई। रक्षा मंत्रालय इस अभियान के तहत देशभर में टहलने के दौरान कचरा उठाने के कार्य में भागीदारी के लिए अपने कर्मियों और स्‍थानीय समुदाय के 50 लाख लोगों को प्र‍ेरित करने का काम करेगा। 
रक्षा मंत्री राजनाथ सिंह ने शनिवार को  दिल्‍ली छावनी में 'स्‍वच्‍छता दिवस' कार्यक्रम का नेतृत्‍व किया। सबसे महत्वपूर्ण बात यह है कि रक्षा मंत्रालय स्‍वच्‍छता पखवाड़ा अभियान के तहत 50 लाख लोगों को टहलने के दौरान कचरा उठाने के लिए प्रेरित करेगा। अपने संबोधन में रक्षा मंत्री ने कहा कि स्वच्छता अब स्मार्टनेस का प्रतीक बन गई है और गांव में भी लोग इसके प्रति काफी जागरुक है।
इसके साथ ही कार्यक्रम में प्‍लास्टिक कचरे का संग्रह करके अपने आस-पास के क्षेत्र को प्‍लास्टिक मुक्‍त बनाने के लिए समुदाय के बीच जागरूकता पैदा करने की बात कही गई। कार्यक्रम में 'प्‍लास्टिक से रक्षा – स्‍वच्‍छता ही सुरक्षा' का नारा भी दिया गया।तीनों सेनाएं, भारतीय तटरक्षक एवं सीमा सड़क संगठन , राष्‍ट्रीय कैडेट कोर जैसे अन्‍य संगठन इस अभियान में सक्रिय भागीदारी करेंगे।
इसके अलावा  यूनिटों के बीच एक प्रतियोगिता भी आयोजित की जाएगी। टहलने के दौरान कचरा उठाने के कार्य में भागीदारों की संख्‍या और संग्रहीत प्‍लास्टिक की मात्रा के आधार पर विजेता चुना जाएगा।
 
