पेट्रोलियम मंत्री ने कहा है कि सऊदी अरब का कच्चा तेल उत्पादन घटने से भारत को कच्चे तेल की आपूर्ति प्रभावित नहीं होगी. भारत स्थिति पर लगातार नजर बनाए हुए है. रियाद में भारतीय राजदूत ने अरामको से किया संपर्क 
पेट्रोलियम मंत्री धर्मेंद्र प्रधान ने कहा है कि सऊदी अरब का कच्चा तेल उत्पादन घटने से भारत की आपूर्ति पर कोई असर नहीं पड़ेगा। ट्विटर पर पेट्रोलियम मंत्री ने बताया कि तेल संयंत्र पर हमलों के बाद सऊदी अरामको से संपर्क किया गया है। उन्होंने कहा कि रियाद में भारतीय राजदूत ने भारत को स्थिर आपूर्ति सुनिश्चित करने के लिए अरामको के वरिष्ठ प्रबंधन से संपर्क किया है। पेट्रोलियम मंत्री ने कहा कि हमने पेट्रोलियम विपणन कंपनियों से सितंबर महीने के लिए कुल कच्चे तेल की आपूर्ति की समीक्षा की है। उन्होंने कहा कि पूरा भरोसा है कि भारत को कच्चे तेल की आपूर्ति प्रभावित नहीं होगी। भारत स्थिति पर लगातार नजर बनाए हुए है।
