कोरोना वायरस के खिलाफ जंग लड़ रहे डॉक्टरों के खिलाफ बढ़ती हिंसा पर सरकार ने बड़ा फैसला लिया है, जिसके मुताबिक स्वास्थ्यकर्मियों पर हमला करने वालों को 3 महीने से 7 साल तक की सजा का प्रावधान होगा। 
कोविड-19 के खिलाफ जाकर लोगों का इलाज कर रहे रहे डॉक्टरों के खिलाफ बढ़ती हिंसा पर केंद्र सरकार ने बुधवार को बड़ा फैसला लिया है, जिसके तहत अब स्वास्थ्यकर्मियों पर हमला करने वालों के खिलाफ कड़ा एक्शन लिया जाएगा।  जिसमें 3 महीने से सात साल तक की सजा का प्रावधान है। सरकार के इस कदम का डॉक्टरों और उनके परिवार ने तहेदिल से स्वागत किया है। डॉक्टरों ने उम्मीद जताई है कि इससे उन्हें सुरक्षा मिलेगी और वे बिना किसी डर के काम कर सकेंगे।
डॉक्टरों, चिकित्साकर्मियों पर हमले के खिलाफ मोदी सरकार को अध्यादेश लेकर आयी वो अब लागू हो गया है। राष्ट्रपति रामनाथ कोविंद ने इस अध्यादेश को मंजूरी दे दी है। क़ानून का सबसे अहम पहलू ये है कि इसमें डॉक्टरों को कोरोना के ख़िलाफ़ लड़ाई के चलते मकान मालिकों द्वारा घर छोड़ने जैसी घटनाओं को भी उत्पीड़न मानते हुए एक तरह की सज़ा का प्रावधान किया गया है।
देशभर के डॉक्टरों ने मोदी सरकार के इस कदम का स्वागत किया है। क़ानून में डॉक्टरों, नर्सों और पैरामेडिक स्टॉफ समेत अन्य सभी स्वास्थ्यकर्मियों पर हमला या उत्पीड़न को संज्ञेय अपराध की श्रेणी में ग़ैर जमानती बना दिया गया है। ऐसे मामलों में मुक़दमा 1 महीने में शुरू करने और 1 साल के भीतर केस का फ़ैसला किए जाने का प्रावधान है।
