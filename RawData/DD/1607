सरकार के स्किल मैपिंग डेटा बैंक से उद्यमियों ने 5 लाख श्रमिक और कामगार मांगे हैं। ये यूपी सरकार और प्रवासी मजदूरों के लिए उत्साहजनक संकेत हैं। योगी ने अधिकारियों को सीधा निर्देश दिया कि औद्योगिक संस्थानों में तेजी से काम शुरू कराएं, सप्लाई चेन क्लियर कराने और बाकी सरकारी सहूलियतों में उद्यमियों को पूरा सहयोग दें। 
उत्तर प्रदेश सरकार ने गैर प्रदेशों से आए मजदूरों को प्रदेश में ही रोजगार देने के नियत से उनकी स्किल मैपिंग करा कर एक डाटाबेस तैयार किया है। यही डाटाबेस अब उत्तर प्रदेश सरकार के लिए फायदेमंद साबित हो रहा है। सरकार का प्रयास है की हर इंडस्ट्री में इन स्किल्ड मजदूरों को काम मिले उसका यह प्रयास सफल होता दिख रहा है।
इंडियन इंडस्ट्रीज एसोसिएशन, नेशनल रियल एस्टेट डेवलपमेंट काउंसिल, सीआईआई के बीच उत्तर प्रदेश सरकार आज 9 लाख से अधिक मजदूरों का एमओयू साइन करेगी। हर हाथ को काम देना सरकार की प्राथमिकता में शामिल है और उसने उत्तर प्रदेश के मजदूरों के लिए एक वृहद योजना बनाई है। इसका लाभ जहां मजदूरों को मिलेगा वहीं उत्तर प्रदेश को भी मिलेगा।
उत्तर प्रदेश के मुख्यमंत्री योगी आदित्यनाथ ने औद्योगिक संस्थानों का सर्वे और मैपिंग का काम शुरू करवा दिया है और हर औद्योगिक संस्थान में रोजगार पैदा करने के निर्देश दिये हैं । मुख्यमंत्री ने निर्देश दिये हैं कि हर औद्योगिक इकाई में एक से लेकर 10 श्रमिकों के लिये जगह बनाया जाये ।
योगी ने अधिकारियों को सीधा निर्देश दिया कि औद्योगिक संस्थानों में तेजी से काम शुरू कराएं, सप्लाई चेन क्लियर कराने और बाकी सरकारी सहूलियतों में उद्यमियों को पूरा सहयोग दें । राज्य सरकार औद्योगिक इकाईयों में श्रमिकों एवं कामगारों के लिए अप्रेंटिस और ट्रेनिंग का भी इंतजाम कर रही है तथा अप्रेंटिस के दौरान सरकार और औद्योगिक समूहों से अप्रेंटिस भत्ता दिलाने की भी योजना बना रही है ।
