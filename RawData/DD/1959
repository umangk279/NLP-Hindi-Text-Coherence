देश भर में कोरोना के चलते चल रहे लॉकडाउन में किसानों के लिए प्रधानमंत्री किसान सम्मान निधि योजना वरदान साबित हो रही है , इस समय किसान अपनी फसल की बुआई और कटाई कर रहे है ऐसे में उनको इस योजना के तहत मिले पैसे ने उनकी मुसीबतों को ख़त्म किया है।      
देश में इस महामारी के समय अन्न की कमी ना पड़े इसलिए लॉकडाउन के बीच किसान तपती धूप में अपना पसीना बहा रहे हैं। गेहूं की कटाई और गन्ने की छिलाई कर रहे ये अन्नदाता कभी मौसम की मार झेलते हैं तो कभी दूसरी समस्याएं झेलते हैं। आजकल कोरोना के चलते जब देश भर में एक ठहराव की स्थिति है ये किसान कड़ी मेहनत से फसलों की बुआई और कटाई कर रहे है।
अन्नदाताओं को ऐसे समय मे आर्थिक तंगी ना झेलनि पड़े इसके लिए मोदी सरकार ने किसान सम्मान निधि के तहत सीधे इनके खाते में दो हज़ार रुपये भेज दिए है जो इनके लिए वरदान साबित हो रहे है। इन अन्नदाताओं के ऊपर पूरे देश का पेट भरने की ज़िम्मेदारी है इस बात को ये बखूबी जानते हैं इसलिए कोरोना से बचने के उपायों को ध्यान में रखते हुए ये खेतो में दिन-रात काम कर रहे है।
प्रधानमंत्री की 'दो गज दूरी' की अपील का पालन कर अपने और अपने गाँव को कोरोना जैसी बीमारी से बचाने में भी सहयोग दे रहे हैं साथ ही इस महामारी के समय सरकार द्वारा की गई मदद के लिए प्रधानमंत्री नरेंद्र मोदी का विशेष धन्यवाद भी दे रहें है , इन किसानों को इस बात की भी खुशी है की ऐसे कठिन दौर में किसानों के लिए सरकार ने काम करने की छूट के साथ-साथ आर्थिक मदद कर इनकी बड़ी समस्या को दूर किया है इसीलिए अब ये कहना ग़लत नहीं होगा कि ये भी कोरोना योद्धाओं की तरह देश और समाज की मदद में लगें हैं।
 अनुज यादव डी डी न्यूज़
 
