फ्रेंच ओपन के महिला एकल का खिताब रोमानिया की सिमोना हालेप ने अपने नाम कर लिया है. फाइनल मुकाबले में पहली वरीयता प्राप्त सिमोना हालेप का सामना 10वीं वरीयता प्राप्त अमेरिका की स्लोन स्टीफेंस के साथ था. 
पहला सैट स्टीफेंस ने 6-3 से अपने नाम कर लिया. लेकिन दूसरे सैट में सिमोना हालेप ने वापसी की और उसे वो 6-4 से जीतकर मुकाबले को 1-1 की बराबरी पर ले आईं.
तीसरे और आखरी सैट में सिमोना हालेप ने शानदार खेल का प्रदर्शन करते हुए स्लोन स्टीफेंस को ज़्यादा मौके नहीं दिए और सैट को 6-1 से जीतकर खिताब अपने नाम कर लिया. सिमोना हालेप का ये पहला ग्रैंड स्लैम खिताब है.
