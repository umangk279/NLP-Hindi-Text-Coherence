अमेरिका के विदेश मंत्री माइक पोम्पिओ ने गुरुवार को संयुक्त राष्ट्र को सूचित किया कि अमेरिका ईरान पर सभी यूएन प्रतिबंधों को फिर से बहाल करने के लिए प्रक्रिया शुरू कर रहा है जो पहले ओबामा के शासन काल के दौरान परमाणु समझौते के तहत उठाए गए थे। 
ईरान के खिलाफ़ प्रतिबंधों का विस्तार किया जाएगा जो अक्टूबर में समाप्त होने वाले थे। साथ ही ईरान के बैलिस्टिक मिसाइल परीक्षण करने पर भी रोक लगायी जाएगी। संयुक्त राष्ट्र को पत्र सौंपने के बाद, पोम्पियो ने यूरोपीय सहयोगियों पर ईरान का पक्ष लेने का आरोप लगाया क्योंकि उन्होंने कहा था कि अमेरिका ईरान पर पुन: संयुक्त राष्ट्र के प्रतिबंध नहीं लगा सकता है।
यूके, फ्रांस और जर्मनी ने कहा कि अमेरिका के पास प्रतिबंधों को सक्रिय करने का कानूनी अधिकार नहीं है क्योंकि वह 2018 में ईरान परमाणु समझौते से बाहर हो गया था। 2018 में राष्ट्रपति ट्रंप ने ईरान परमाणु समझौते से अमेरिका को बाहर कर लिया था लेकिन तर्क दिया कि यू.एन. प्रतिबंधों को बहाल करने की क्षमता को बरकरार रखता है।
सुरक्षा परिषद के अन्य देशों के पास प्रतिबंधों को रोकने के लिए एक प्रस्ताव को लाने के लिए 30 दिन का समय होगा। इस बीच, अमेरिका के इस कदम से पहले ईरान ने  सुरक्षा परिषद को पत्र सौंपा। ईरान के विदेश मंत्री मोहम्मद जवाद ज़रीफ़ ने कहा कि वाशिंगटन को प्रतिबंधों को सक्रिय करने का कोई अधिकार नहीं है क्योंकि वह परमाणु संधि का सदस्य नहीं है।
 
