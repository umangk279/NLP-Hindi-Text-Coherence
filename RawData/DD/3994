झारखंड विधानसभा चुनाव के चौथे चरण के लिए प्रचार का आज अंतिम दिन है। भाजपा अध्यक्ष अमित शाह समेत सभी पार्टियों के बड़े नेताओं ने पूरी ताकत झोंकी दी हैं। इस चरण में धनबाद, देवघर, गिरिडीह और बोकारो जिले के 15 विधानसभा सीटों के लिए 16 दिसंबर को वोट डाले जाएंगे। 
झारखंड में विधानसभा चुनाव के चौथे चरण का प्रचार आज समाप्‍त हो जाएगा। इस चरण में धनबाद, देवघर, गिरिडीह और बोकारो जिले के 15 विधानसभा सीटों के लिए 16 दिसंबर को वोट डाले जाएंगे। इस बीच, कोयलांचल और संथाल परगना क्षेत्र में विधानसभा के चौथे और पांचवे चरण का चुनाव प्रचार तेज हो गया है।
सभी पार्टियों के वरिष्‍ठ नेता अपने उम्‍मीदवारों के पक्ष में जमकर जनसभाएं और रैलियां कर रहे हैं। केंद्रीय गृह मंत्री और भाजपा के वरिष्ठ नेता अमित शाह आज राज्य में दो चुनावी रैलियों को संबोधित करेंगे। अमित शाह की पहली रैली देवघर जिले में करेंगे और धनबाद जिले में दूसरी रैली को संबोधित करेंगे। 
भाजपा कार्यकारी अध्यक्ष जे पी नड्डा भी राज्य में चुनाव प्रचार करेंगे। जे पी नड्डा महागमा का दौरा करेंगे और एक चुनावी रैली को संबोधित करेंगे। साथ ही बोर्रियो में एक चुनावी सभा भी करेंगे। जेएमएम नेता हेमंत सोरेन भी राज्य में चुनावी प्रचार का मोर्चा संभाले हुए है। वह आज राज्य में कई चुनावी रैलियों को संबोधित करेंगे। जेवीएम नेता बाबूलाल मरांडी अपनी पार्टी के उम्मीदवार के लिए चुनाव प्रचार करेंगे।
