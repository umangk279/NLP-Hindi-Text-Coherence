पुस्तक मेले में हर दिन हो रहा है पुस्तकों का भी लोकार्पण, साहित्यकारों का भी मेले में किया जा रहा है सम्मान 
नई दिल्ली विश्व पुस्तक मेले में काफी संख्या में पुस्तक प्रेमियों की भीड़ उमड़ रही है। यहां हर दिन पुस्तकों का लोकार्पण भी हो रहा है और  मेले में सम्मान समारोह भी आयोजित किए जा रहे हैं। मेले में विभिन्न विषयों पर संगोष्ठियां का भी आयोजन किया जा रहा है। 
दिल्ली के प्रगति मैदान में चल रहे  नई दिल्ली विश्व पुस्तक मेले में हर दिन काफी संख्या में पुस्तक प्रेमी पहुंच रहे हैं। यहां सात सौ से ज्यादा प्रकाशकों की पुस्तकें 1350 स्टॉलों पर प्रदर्शित की गई हैं। दिल्ली में ठंड के बावजूद पुस्तक प्रेमियों के उत्साह में कोई कमी देखने को नहीं मिल रही। मेले में पहुंच रही पुस्तक प्रेमियों की भीड़ से प्रकाशक काफी उत्साहित हैं।  
पुस्तक मेले में हर दिन पुस्तकों का भी लोकार्पण हो रहा है। इतना ही नहीं यहां साहित्यकारों के सम्मान में कई कार्यक्रम भी आयोजित किए जा रहे हैं। पुस्तक मेले में रोज़ाना विभिन्न विषयों पर गोष्ठियां भी आयोजित की जा रही हैं।  लेखक मंच पर शब्द उत्सव के दौरान "हिंदुत्व और हिंदुइज्म" विषय पर भी चर्चा की गई जिसमें काफी संख्या में लोग शामिल हुए।
