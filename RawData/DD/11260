देश में सड़क सुरक्षा पर जारुकता अभियान ज़रूरी...केरल के सुब्रमण्यिम नारायन करेंगे पदयात्रा, कन्याकुमारी से कश्मीर तक पदयात्रा करने की ठानी 
देश में बढ़ रही सड़क दुर्घटनाओं को लेकर केन्द्रीय सड़क परिवहन एवं राजमार्ग मंत्री नितिन गडकरी चिंता व्यक्त करते हुए कड़े कानून के साथ साथ जन चेतना को भी बढ़ाने की जरूरत बताया है। नई दिल्ली में अपने मंत्रालय में केंद्रीय मंत्री ने मंरा कदम मेरी सुरक्षा के सदस्यों को सम्मानित किया।
देश में रोज़ाना 400 लोग सड़क दुर्घटना का शिकार हो जाते है।ये आकड़ा जहां हमें डराता है वहीं कुछ लोग इसका हर हाल में समाधान चाहते है। इसी कड़ी में केरल के सुब्रामण्यिम नारायन ने कन्याकुमारी से कश्मीर तक 36 लाख कदमों से यात्रा पूरा करने की ठानी।28 जुलाई 2018 को सुब्बू ने अपनी यात्रा शुरू की जिसमें शहर दर शहर लोग जुटते गए और कारवां बनता गया।41 वर्षीय सुब्बू  का लक्ष्य है देश के हर नागरिक को सड़क चलेन का सुरक्षित हक दिलाना।
सड़क सुरक्षा पर चल रहा मेरा कदम मेरी सुरक्षा अभियान अब दिल्ली पहुंच चुका है।दिल्ली में केन्द्रीय सड़क परिवहन एवं राजमार्ग मंत्री नितिन गडकरी ने दल के लोगों का सम्मान किया।इस मौके पर उन्होंने  सड़क सुरक्षा के लिए कड़े कानून के साथ साथ जन चेतना को भी जरूरत बताया।
ड्राइव स्मार्ट ड्राइव सेफ मिशन के तहत कन्याकुमारी से कश्मीर तक करीब 1 करोड़ कदमों का लक्ष्य रखा गया है जिसमें देश का हर नागरिक अपने कदम स्वेच्छा से जोड़ सकता है।
