जेडीयू ने शरद यादव के पार्टी विरोधी गतिविधियों में संलिप्त होने के कारण उन्हें राज्यसभा में नेता पद से हटा दिया है। इस बाबत पार्टी ने राज्यसभा कार्यालय को सूचित भी कर दिया है। अब राज्यसभा में सदन के नेता जदयू सांसद रामचंद्र प्रसाद सिंह होंगे। 
 जनता दल यूनाइटेड ने वरिष्ठ नेता शरद यादव को पार्टी विरोधी गतिविधियों के चलते राज्यसभा में पार्टी नेता के पद से हटा दिया गया है। अब सांसद रामचन्द्र प्रसाद सिंह सदन में जेडीयू के नेता होंगे। 
गौरतलब है कि बिहार के मुख्‍यमंत्री और जनता दल-यूनाईटेड के अध्‍यक्ष नीतीश कुमार ने पार्टी के असंतुष्‍ट नेता शरद यादव के साथ किसी भी तरह की सुलह की संभावनाओं पर यह कहते हुए विराम लगा दिया था कि शरद यादव अपना फैसला लेने के लिए स्‍वतंत्र हैं। नीतीश कुमार ने कहा कि पार्टी ने अपना फैसला ले लिया है और भाजपा के साथ गठबंधन के फैसले को समूचे जनता दल-यू का समर्थन हासिल है। 
वहीं लोक जनशक्ति पार्टी प्रमुख रामविलास पासवान ने नीतिश कुमार के कदम की प्रशंसा करते हुये कहा कि उन्होंने सही समय पर सही कदम उठाया है। शरद यादव के बगावती तेवर पर तंज कसते हुये पासवान ने कहा कि शरद, लालू यादव के बहकावे में आकर राजनीति कर रहे है।
