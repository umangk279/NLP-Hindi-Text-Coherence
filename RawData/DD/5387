अमेरिकी स्पेस एजेंसी नेशनल एरोनॉटिक्स एंड स्पेस एडमिनिस्ट्रेशन (नासा) उस जगह की तस्वीरों को शेयर करेगी, जहां चंद्रयान-2 के 'विक्रम' लैंडर ने एक हार्ड-लैंडिंग की थी. नासा लैंडिंग से पहले और बाद की तस्वीर को शेयर करेगी. 
भारतीय अंतरिक्ष अनुसंधान संगठन ने अब तक विक्रम के लैंडिंग स्थल की कोई भी तस्वीर जारी नहीं की है. चंद्रयान-2 के अपने ऑर्बिटर के अलावा, नासा का लूनर रिकॉनेनेस ऑर्बिटर भी चंद्रमा की परिक्रमा कर रहा है. नासा की परिक्रमा 17 सितंबर को इस क्षेत्र से गुजरने वाली है. साइट की तस्वीरें इसरो को इसके विश्लेषण में मदद कर सकती हैं.
चंद्रमा पर सॉफ्ट-लैंडिंग कर भारत का दुनिया का चौथा देश बनने वाला था, लेकिन इस उम्मीद को 7 सितंबर की सुबह इसरो का लैंडर विक्रम से संपर्क टूटने से झटका लगा था. इसरो का जब लैंडर विक्रम से संपर्क टूटा था तब वो चांद की सतह से सिर्फ 2.1 किमी की दूरी पर था.
