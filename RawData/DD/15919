इराक ने पिछले कुछ सालों से दहशत का पर्याय बने खूंखार संगठन आईएसआईएस के ख़िलाफ़ जारी जंग के खात्मे का एलान किया है.  
 सीरिया बॉर्डर से सटे रेगिस्तानी इलाके से आईएसआईएस के आतंकियों के सफाये के बाद इराक ने एलान किया है कि आईएसआईएस के खिलाफ युद्ध खत्म हो चुका है. इराक के लिए निश्चित तौर पर यह ऐतिहासिक दिन है. उसे इस युद्ध में अमेरिकी सेना और कुर्द लड़ाकों का भी साथ मिला. इराक से सटे सीरिया में भी आईएसआईएस का करीब-करीब सफाया हो चुका है. जल्द ही सीरिया से भी खूंखार आतंकी संगठन का पूरी तरह सफाया हो सकता है.
