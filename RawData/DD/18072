पांच मैचों की श्रृंखला के अंतिम मैच में भारत ने वेस्टइंडीज को 8 विकेट से हराकर 3-1 से जीती सीरीज, जीत के लिए नाबाद शतकीय पारी खेलने वाले कप्तान विराट कोहली बने मैन ऑफ द मैच   
भारत ने 5 वनडे सीरीज के आखिरी मैच में वेस्टइंडीज को 8 विकेट से हरा दिया है। इसी के साथ भारत ने सीरीज को 3-1 से अपने नाम कर लिया। सीरीज का पहला मैच बारिश के कारण रद्द हो गया था। 
 भारत और विंडीज के बीच पांच मैचों की सीरीज का पांचवां मैच जमैका के सबीना पार्क स्टेडियम में खेला गया। इससे पहले वेस्टइंडीज़ ने टॉस जीतकर पहले बल्लेबाज़ी करते हुए 9 विकेट पर 205 रन बनाए और भारत के सामने जीत के लिए 206 रनों का लक्ष्य रखा।  
भारतीय टीम के कप्तान विराट कोहली ने बिना अपना विकेट गवाए 111 रनों की शतकीय पारी की मदद से 36.5 ओवर में ही दो विकेट खोकर हासिल कर लिया। सलामी बल्लेबाज़ अजिंक्य रहाणे ने भी जरुरी 39 रन बनाए, तो वहीं दिनेश कार्तिक ने 50 रन बनाकर नाबाद रहे। 
वेस्टइंडीज़ के लिए शाई होप ने 51 , कप्तान जेसन होल्डर ने 36 और रोवमन पॉवेल ने 31 रनों की पारी खेली। वैसे तो  वेस्टविंडीज ने शानदार शुरुआत कि वेस्टइंडीज के सलामी बल्लेबाजों ने पहले विकेट के लिए 39 रन जोड़े। वेस्ट इंडीज का पहला विकेट मात्र 39 रन के स्कोर पर गिरा। लेविस को 9 रन के स्कोर पर हार्दिक पंड्या ने कैच आउट कराया। होप (46) और चेज (0) पर आउट हो गए। 
तीन विकेट गिरने के बाद होप और मोहम्मद ने 39 रनों की भागीदारी दिखाई, लेकिन केदार ने मोहम्मद की गेंद को खुद ही कैच कर वेस्टइंडीज को चौथा झटका दिया। इसके बाद  वेस्टइंडीज कप्तान होल्डर और होप ने मिलकर 48 रन और जोड़े। कप्तान होल्डर 36 रन बनाकर आउट हुए। भारत  की तरफ से मोहम्मद शमी ने 48 रन देकर 4 विकेट लिए और उमेश यादव ने 53 रन देकर 3 विकेट हासिल किए।
