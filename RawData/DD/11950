समुद्री तूफान फ्लोरेंस अमेरिका के पूर्वी तट के नजदीक पहुंचा, समुद्र में ऊंची लहरें उठने और बाढ़ आने खतरे को देखते हुए तटवर्ती इलाकों को कराया जा रहा है खाली 
समुद्री तूफान फ्लोरेंस के अमरीका के पूर्वी तट आज शाम तक पहुंच जाने की संभावना है। तूफान से बचने के लिए तटवर्ती इलाकों के लोग तेजी से अपने इलाकों को खाली कर दूसरे स्थानों पर जा रहे हैं। हालांकि तूफान को कम नुकसान करने वाला तीसरी श्रेणी का समुद्री तूफान बताया जा रहा है, जिसमें 195 किलोमीटर प्रतिघंटे की रफ्तार से हवाएं चलेंगी। लेकिन अधिकारियों का कहना है की यह भी बहुत खतरनाक होगा। 17 लाख लोगों को दक्षिण कैरोलिना, उत्तर-कैरोलिना और वर्जीनिया के इलाकों को खाली करने के निर्देश दिए गए हैं । 
