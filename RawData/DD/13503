रूस में खेले गए फीफा विश्व कप के क्वार्टर फाइनल मुकाबले में बेल्जियम ने पांच बार के विश्‍व चैंपियन ब्राजील को 2-1 से हराकर सेमीफाइनल में  प्रवेश किया। वहीं इससे पहले फ्रांस ने शानदार प्रदर्शन करते हुए उरुग्वे को 2-0 से हराकर सेमीफाइनल में जगह बनाई। दोनों टीमों के बीच मंगलवार को खेला जाएगा सेमीफाइनल मुकाबला।  
बेल्जियम ने ब्राज़ील को 2-1 से हराकर फ़ीफ़ा वर्ल्ड कप फ़ुटबॉल टूर्नामेंट के सेमीफ़ाइनल में जगह बना ली है. हाफ टाइम तक बेल्जियम की टीम 2-0 से आगे थी.  ब्राज़ील पाँच बार विश्व कप का विजेता रहा है, लेकिन इस बार रूस में उसका सफर क्वार्टर फ़ाइनल से आगे नहीं बढ़ सका. बेल्जियम वर्ल्ड कप के इतिहास में दूसरी बार सेमीफ़ाइनल में पहुँचने में कामयाब रहा है..
फ्रांस ने फीफा विश्व कप के सेमीफाइनल में जगह बना ली है। शुक्रवार को खेले गए क्वार्टर फाइनल में फ्रांस ने उरुग्वे को 2-0 से मात दी।  फ्रांस के लिए 40वें मिनट में राफेल वरान ने गोल किया। वहीं एंटोन ग्रिजमैन ने 61वें मिनट में टीम के लिए दूसरा गोल किया । 
आज होने वाले क्वार्टर फाइनल मुकाबलों में इंग्लैंड की स्वीडन से और रूस की क्रोएशिया से भिडंत होगी.
 
