स्पेन ने कोरोनावायरस महामारी के कारण जारी लॉकडाउन को आज कम से कम 12 अप्रैल तक के लिए बढ़ा दिया है। कोरोनावायरस के कारण प्रभावित यूरोप का दूसरा सबसे बड़ा देश तेजी से हो रही मौतों से निपटने के लिए संघर्षरत है। 
स्पेन ने कोरोनावायरस महामारी के कारण जारी लॉकडाउन को आज कम से कम 12 अप्रैल तक के लिए बढ़ा दिया है। कोरोनावायरस के कारण प्रभावित यूरोप का दूसरा सबसे बड़ा देश तेजी से हो रही मौतों से निपटने के लिए संघर्षरत है। 14 मार्च को आपातकाल लागू होने के बाद से स्पेन में कोरोनावायरस के पुष्ट मामले 10 गुना बढ़ गए हैं, जबकि कल स्पेन में एक ही दिन में 738 लोगों की जान चली जाने के बाद यहां चीन से ज्यादा लोगों की मौत हो गयी।  
स्पेन के प्रधानमंत्री पेड्रो सांचेज ने संसद में कहा कि आपातकाल को बढ़ाना इतना आसान नहीं था। लेकिन सामाजिक रूप से अलग-थलग रखने के अलावा कोई उपाय भी नहीं है। संसद में आपातकाल के पक्ष में 321 मत पड़े, वहीं 28 सदस्य अनुपस्थित रहे। सबसे बड़ी विपक्षी पार्टी कंज़र्वेटिव पीपुल्स पार्टी ने पक्ष में मतदान किया।
