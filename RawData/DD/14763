संसदीय कार्य मंत्री अनंत कुमार ने कहा है कि लिगांयत को अलग धर्म के तौर पर मान्यता देने की संस्तुति का कर्नाटक के मुख्यमंत्री सिद्दारमैया का कदम फूट डालो और राज करो की नीति वाला है. 
अनंत कुमार ने कहा कि ऐसा सिर्फ साजिश के तहत येदिरप्पा को राज्य का मुख्यमंत्री बनने से रोकने के लिए किया गया है. उन्होंने कहा कि मनमोहन सिंह सरकार के समय ही केंद्र सरकार ने अपने आदेश में इस मामले में स्थिति पूरी तरह साफ कर दी थी.
कांग्रेस पर राजनीति करने के आरोप लगाते हुये अनंत कुमार ने दावा किया कर्नाटक विधानसभा चुनाव में बीजेपी को दो तिहाई बहुमत मिलेगा.
