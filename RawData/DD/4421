झारखंड विधानसभा चुनाव के लिए बीजेपी ने उम्मीदवारों की तीसरी सूची जारी कर दी है। बीजेपी की तीसरी सूची में 15 प्रत्‍याशियों के नाम हैं। वहीं झामुमो की ओर से पहले चरण में होने वाले चुनाव को लेकर चार प्रत्याशियों के नाम की दो सूची जारी की जा चुकी है। आजसू पार्टी आज उम्मीदवारों की दूसरी सूची जारी करेगी। 
झारखंड विधानसभा चुनाव के लिए बीजेपी ने उम्मीदवारों की तीसरी सूची जारी कर दी है। बीजेपी की तीसरी सूची में 15 प्रत्‍याशियों के नाम हैं। इससे पहले बीजेपी ने कुल 53 प्रत्‍याशियों की घोषणा कर दी थी। हालांकि इस सूची में भी मंत्री और जमशेदपुर पश्चिमी के विधायक सरयू राय का टिकट कंफर्म नहीं हुआ है। पोड़ैयाहाट से गिरजाधर सिंह को भाजपा ने प्रत्याशी बनाया है, वहीं बरकट्ठा से डॉ. जानकी यादव, धनवार से लक्ष्मण प्रसाद सिंह, गांडेय से जयप्रकाश वर्मा, बोकारो से विरंची नारायण, चंदनकियारी से अमर कुमार बाउरी, निरसा से अपर्णा सेनगुप्ता, सरायकेला से गणेश महली, चाईबासा से जेबी तुबिद, मझगांव से से भूषण पथ पिंगुआ, खरसावां से जवाहर वानरा, खूंटी से नीलकंठ सिंह मुंडा, मांडर से देवकुमार धान, सिसई से डॉ. दिनेश उरांव और कोलेबिरा से सुजान मुंडा को प्रत्याशी बनाया गया है।
आजसू पार्टी आज उम्मीदवारों की दूसरी सूची जारी करेगी। आजसू ने कहा कि झारखण्ड स्वभाविक राज्य नहीं है। इसकी तुलना दूसरे राज्यों से नहीं की जा सकती है। यह लम्बे संघर्ष का परिणाम है। जनादेश संघर्ष के अकांक्षाओं को पूरा करने का अवसर है। पार्टी पूरे मजबूती के साथ चुनाव लड़ेगी। सीट सेयरिंग के संबंध में कहा कि पार्टी की मंशा स्पष्ट है कि झारखण्ड में मजबूत सरकार बने जिसमें झारखण्ड की विषय भी मजबूती के साथ हल हो। चुनाव के बाद कोई ऐसी परिस्थिति न बने जिसके लिए झारखण्ड के जनादेश पर प्रश्नचिन्ह खड़ा हो। इसलिए पार्टी सीट से ज्यादा जीत सुनिश्चित करने में अपना ध्यान लगाई है।
झारखंड में होने वाले आगामी विधानसभा चुनाव के लिए झारखंड मुक्ति मोर्चा ने 14 उम्मीदवारों की एक और सूची जारी कर दी है। झामुमो ने बहरागोड़ा से समीर कुमार मोहंती को उम्मीदवार बनाया है, वहीं घाटशिला से रामदास सोरेन, पोटका से संजीव सरदार, सरायकेला से चंपई सोरेन, खरसावां से दशरथ गगराई, चाईबासा से दीपक बिरूवा, मझगांव से निरल पुरती, मनोहरपुर से जोबा मांझी, सिसई से जिग्गा सुसारन होरो, गोमिया से बबिता महतो, ईचागढ़ से सबीता महतो, सिल्ली से सीमा महतो, रांची से महुआ माजी और तमाड़ से विकास सिंह मुंडा को उम्मीदवार बनाया गया है।
