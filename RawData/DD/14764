लोकसभा में अलग-अलग मुद्दों पर विभिन्न दलों के हंगामे के कारण लोकसभा की बैठक वृहस्पतिवार को लगातार 14वें दिन भी नहीं चल सकी और अन्नाद्रमुक एवं तेलंगाना राष्ट्र समिति (टीआरएस) के सदस्यों की नारेबाजी के बीच कार्यवाही एक बार के स्थगन के बाद पूरे दिन के लिए स्थगित कर दी गई. उधर विभिन्न मुद्दों पर हंगामे के कारण राज्यसभा की बैठक भी पूरे दिन के लिए स्थगित कर दी गई 
संसद में 14वें दिन भी वही नजारा दिखा जो पिछले दो हफ्ते से दिख रहा है. संसद के दोनों सदनों की कार्यवाही 14वें दिन भी विपक्ष के हंगामे के कारण दिन भर के लिए स्‍थगित कर दी गई.
विपक्ष के हंगामे के कारण राज्य सभा की कार्यवाही आज दिन भर के लिए स्थगित कर दी गई. टीआरएस और टीडीपी के सदस्यों के हंगामे के कारण सदन की कार्यवाही में बाधित रही और विपक्ष का हंगामा कम होता न देखकर सभापति ने कल तक के लिए सदन को स्थगित कर दिया.
बजट सत्र के दूसरे चरण में लगातार विपक्ष के विरोध के कारण सदन की कार्यवाही नहीं चल पाई. आज जैसे लोकसभा की कार्यवाही शुरू हुई एआईएडीएमके के सदस्यों ने कावेरी बोर्ड मुद्दे पर और टीआरएस ने तेलंगाना में आरक्षण के मुद्दे पर वेल में आकर हंगामा शुरू कर दिया, जिसके बाद सदन की कार्यवाही को 12 बजे तक स्थगित करना पड़ा. फिर पूरे दिन के लिए सदन को स्थगित करना पड़ा.
 
