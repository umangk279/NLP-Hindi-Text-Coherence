हिमाचल प्रदेश विधानसभा चुनाव और मध्य प्रदेश में चित्रकूट उप-चुनाव के लिए नामांकन भरने की आज अंतिम तारीख है।  
 हिमाचल प्रदेश विधानसभा चुनाव के लिए नामांकन दाखिल करने की प्रक्रिया कल खत्म हो गई। आखिरी दिन वीरभद्र सिंह के बेटे विक्रमादित्य सिंह समेत तमाम नेताओं ने पर्चे भरे। नामांकन पत्रों की जांच आज की जाएगी और 26 अक्टूबर तक नाम वापस लिए जा सकेंगे। हिमाचल प्रदेश में कुल 68 विधानसभा सीटें हैं जहां 9 नवंबर को वोट डाले जाएंगे। वोटों की गिनती 18 दिसंबर को होगी। इस बार कांग्रेस की ओर से पुराने धुरंधर और राज्य के वर्तमान और 6 बार मुख्यमंत्री रह चुके वीरभद्र सिंह भाजपा को चुनौती दे रहे हैं। हांलाकि वीरभद्र सिंह खुद आय से ज्यादा संपत्ति के मामले को लेकर चल रही सीबीआई जांच और ज़मानत में उलझे हैं। दूसरी तरफ राज्य के पूर्व मुख्यमंत्री प्रेम कुमार धूमल भी भाजपा की तरफ से मैदान में हैं।
पहाड़ी उतार चढ़ाव वाले राज्य हिमाचल की राजनीति मोटेतौर पर ये दो ध्रुवीय ही रही है। यह चुनाव देश की दो बड़ी पार्टियों कांग्रेस और बीजेपी के लिए बेहद अहम है। लगभग पूरे देश में कमजोर हो चुकी कांग्रेस के सामने हिमाचल प्रदेश में सत्ता बचाने की चुनौती है तो बीजेपी के सामने अपने विजय अभियान को जारी रखने का मौका है। इस राज्य के विधानसभा चुनाव इतिहास पर नजर डालें तो यहां बीजेपी और कांग्रेस बारी-बारी से सत्ता का स्वाद चखती रही हैं। यानी इस राज्य में लंबे समय से दोनों में से कोई भी पार्टी लगातार दूसरी बार सत्ता में नहीं आ पाई है। एक तरफ भाजपा तो दूसरी ओर कॉंग्रेस। इस बार भी कांग्रेस की ओर से पुराने धुरंधर और राज्य के वर्तमान और छ बार मुख्यमंत्री रह चुके वीरभद्र सिंह भाजपा को चुनौती दे रहे हैं। ये दूसरी बात है कि वीरभद्र सिंह को आय से ज्यादा संपत्ति के मामले को लेकर चल रही सीबीआई जांच और ज़मानत में उलझे हैं। दूसरे तरफ भाजपा के जांचे परखे और पूर्व मुख्यमंत्री प्रेम कुमार धूमल और जोश से भरे केंद्रीय मंत्री जे.पी.नड्डा की जोड़ी है।
