दक्षिण फ़िलीपींस के एक चर्च में कल दो बम धमाके हुए जिनमें अब तक 20 लोगों के मारे जाने और दर्ज़नों के घायल होने की खबर है।  
पहला धमाका जोलो द्वीप पर स्थित एक चर्च में संडे मास के दौरान हुआ। इस हिस्से में इस्लामिक चरमपंथी सक्रिय हैं। कुछ ही देर बाद यहां कार पार्किंग में दूसरा विस्फोट हुआ। यह हमला इस इलाके के मुसलमान बहुल क्षेत्र के एक जनमत संग्रह में स्वायत्तता के पक्ष में मतदान किए जाने के कुछ दिनों बाद हुआ है। अब तक किसी भी संगठन ने इस हमले की ज़िम्मेदारी नहीं ली है।
 
