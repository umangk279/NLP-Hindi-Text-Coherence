प्रधानमंत्री नरेंद्र मोदी ने कहा है कि सवा सौ करोड़ भारतीयों में स्वच्छ भारत मिशन से जुड़ने की भावना से भारत को स्वच्छता और सफाई में सराहनीय प्रगति करने में मदद मिली है. 
प्रधानमंत्री ने सहारनपुर के एक नागरिक से मिले पत्र को साझा करते हुए ट्विटर पर ये बात कही. सहारनपुर के इस व्यक्ति ने स्वच्छ भारत मिशन का समर्थन करते हुए अन्य लोगों से इसमें सहयोग देने की अपील की थी.
प्रधानमंत्री ने एक विद्यार्थी के पत्र को भी साझा किया, जिसमें परिवार के साथ लद्दाख में छुट्टियां मनाने गए इस बच्चे ने अपने अनुभव साझा किए थे. प्रधानमंत्री ने मन की बात कार्यक्रम में विद्यार्थियों से छुट्टियों के दौरान भारत के विभिन्न स्थानों पर जाकर अपने अनुभव साझा करने को कहा था.
