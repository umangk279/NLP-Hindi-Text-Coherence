यंग प्रेसीडेंटस् ऑर्गनाइजेशन से जुड़े उद्यमियों और कॉरपोरेट जगत की हस्तियों के सम्मेलन में बोले प्रधानमंत्री नरेंद्र मोदी, कहा  देश में हुए हैं बडे बदवाल, अंतरराष्ट्रीय मंच पर सुनी जा रही है भारत की आवाज, सरकार की नीतियों में बढ़ी है जनभागीदारी  
प्रधानमंत्री ने राजधानी दिल्ली में यंग प्रेसीडेंटस् ऑर्गनाइजेशन से जुड़े उद्यमियों और कॉरपोरेट जगत की हस्तियों के सम्मेलन में शिरकत की। प्रधानमंत्री ने कार्यक्रम को संबोधित करते हुए कई विषयों और ख़ासतौर पर पिछले चार साल में सरकार की नीतियों में बढ़ती जनभागीदारी का भी ज़िक्र किया। उन्होने कहा कि 2014 के बाद युवाओं की आशा,आकांक्षायों का देश बनाने के लिए कई अहम बदलाव सरकार ने किए हैं।
उन्होने कहा कि सरकार अब विदेशों में बसे भारतीयों को देश के एक सच्चे प्रतिनिधि के रूप में मानती है और उनकी भी आवाज़ अब सुनी जाती है। प्रधानमंत्री ने कहा कि एक सही दिशा और रणनीति के तहत वैश्विक मंच पर अब आतंकवाद पर चर्चा होती है जम्मू कश्मीर पर नहीं और यही भारत की कामयाबी है।
