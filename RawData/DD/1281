सेनेगल के राष्ट्रपति मैकी सॉल ने कोरोना वायरस से संक्रमित एक व्यक्ति के सम्पर्क में आने के बाद खुद को पृथक कर लिया है। 58 वर्षीय सॉल की पहले ही कोविड-19 जांच की गई थी, जिसमें उनके संक्रमित ना होने की पुष्टि हो चुकी है लेकिन उन्होंने फिर भी खुद को पृथक कर लिया है।   
कोरोना वायरस से संक्रमित एक व्यक्ति के सम्पर्क में आने के बाद सेनेगल के राष्ट्रपति मैकी सॉल ने खुद को पृथक कर लिया है। सेनेगल के राष्ट्रीय टेलीविजन ने बुधवार को एक रिपोर्ट में बताया कि 58 वर्षीय सॉल की पहले ही कोविड-19 जांच की गई थी, जिसमें उनके संक्रमित ना होने की पुष्टि हो चुकी है लेकिन उन्होंने फिर भी खुद को पृथक कर लिया है।
खबर में इस बात का खुलासा नहीं किया गया कि राष्ट्रपति किस संक्रमित व्यक्ति के सम्पर्क में आए हैं। करीब एक महीने पहले सॉल के भाई भी संक्रमित पाए गए थे। पश्चिमी अफ्रीकी देश में कोविड-19 के 6,000 से अधिक पुष्ट मामले हैं और 93 लोगों की इससे जान जा चुकी है।
 
