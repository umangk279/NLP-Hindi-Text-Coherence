अमेरिकी राष्ट्रपति डोनाल्ड ट्रंप ने सीरिया में आईएस पर अपनी जीत का दावा करते हुए वहां से अपने सैनिकों को वापस बुलाने का दिया आदेश। रूस ने अमेरिका के इस कदम का किया स्वागत, अमेरिका के सहयोगियों ने एहतियात बरतने को कहा। 
अमेरिकी राष्ट्रपति डोनाल्ड ट्रंप ने कहा है कि अमरीका ने सीरिया से अपने सैनिकों की वापसी शुरू कर दी है। ट्रंप ने कहा कि अमरीका ने सीरिया में इस्लामिक स्टेट को पराजित कर दिया है जो ट्रम्प शासन के सीरिया में मौजूद होने का एक मात्र कारण है।
व्हाइट हाउस की प्रेस सचिव सारा सैंडर्स ने एक बयान में कहा कि सीरिया में इस्लामिक स्टेट पर जीत वैश्विक गठबंधन या उसके अभियान के अंत होने का संकेत नहीं है। अमरीका और उसके सहयोगी अमरीकी हितों की रक्षा के लिए जब भी आवश्यक होगा, वे सभी स्तरों पर साथ काम करने को तैयार हैं।
सीरिया में अमरीका के करीब दो हजार सैनिक हैं। 
