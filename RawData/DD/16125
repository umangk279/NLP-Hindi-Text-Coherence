भारत-श्रीलंका के बीच सीरीज़ का दूसरा टेस्ट मैच नागपुर में खेला जा रहा है. पहले दिन का खेल ख़त्म होने तक भारत ने अपनी पहली पारी में 1 विकेट पर 11 रन बना लिए हैं. लोकेश राहुल 7 रन बनाकर आउट हुए. 
 पहले दिन श्रीलंका की पहली पारी 205 रन पर सिमट गई. श्रीलंका के कप्तान दिनेश चांदीमल ने टॉस जीतकर पहले बल्लेबाज़ी करने का फैसला किया. ईशांत शर्मा, अश्विन और जडेजा ने शानदार गेंदबाज़ी की और बल्लेबाज़ों को पिच पर जमने का मौक़ा ही नहीं दिया. सलामी बल्लेबाज़ सदीरा समारा विक्रमा को ईशांत शर्मा ने 13 रन पर पवेलियन भेज दिया. इसके बाद एक छोर पर विकेट गिरते रहे.
