मुख्य चुनाव आयुक्त सुनील अरोरा ने रविवार को दिल्ली में मतदाता निर्वाचन सत्यापन कार्यक्रम की शुरुआत की. करीब 10 लाख केंद्रों से इस अभियान की शुरुआत हो रही है. 
मुख्य चुनाव आयुक्त सुनील अरोड़ा ने रविवार को मतदाता निर्वाचन सत्यापन कार्यक्रम की शुरुआत की. इसके तहत मतदाता अब मतदाता सूची में अपना और अपने परिवार का नाम देखने और उसमें सुधार कर सकेंगे.
1 सितंबर से 15 अक्टूबर तक चलने वाले इस कार्यक्रम में मतदाता ऑनलाइन और ऑफलाइन दोनों तरीकों से इस प्रक्रिया में भाग ले सकेंगे. जिसमें चुनाव आयोग के पोर्टल और सीएससी की मदद ली जा सकेगी.
निर्वाचन सत्यापन कार्यक्रम आम जनमानस की भागीदारी पर जोर देते हुए चुनाव आयुक्त अशोक लवासा ने कहा कि किसी भी कार्यक्रम को तब तक सफल नहीं बनाया जा सकता है, जब तक उसमें जनता बढ़-चढ़ कर हिस्सा ना ले.
15 अक्टूबर के बाद चुनाव आयोग के कर्मी इस पूरी प्रक्रिया का सत्यापन करेंगे और 1 जनवरी तक इसे समाप्त करेंगे. बाद में चुनाव आयोग अंतिम मतदाती सूची को जारी करेगा. चुनाव आयोग का मकसद इस कवायद के जरिए एक पारदर्शी और स्पष्ट मतदाता सूची तैयार करना है.
 
