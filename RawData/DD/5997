प्रधानमंत्री नरेंद्र मोदी ने नई दिल्ली में रविवार को भाजपा सांसदों के अभ्यास वर्ग के समापन सत्र को संबोधित किया. पीएम मोदी ने बीजेपी सांसदों से कहा कि सकारात्मकता के साथ काम करें. उन्होंने कहा कि जिन्होंने पहले साथ नहीं दिया, भविष्य में अपने काम से उन्हें अपने साथ लें. 
प्रधानमंत्री मोदी ने भाजपा के अभ्यास वर्ग के अंतिम दिन बोलते हुए कहा कि सभी को सकरात्मक सोच के साथ आगे बढ़ना चाहिए. उन्होंने सांसदों से आह्वान किया कि सभी को टीम स्पिरिट के साथ आगे बढ़ना चाहिए. गौरतलब है कि पीएम मोदी भाजपा के दो दिवसीय अभ्यास वर्ग के समापन सत्र में बोल रहे थे.
वहीं इससे पहले अभ्यास वर्ग को पार्टी के वरिष्ठ नेता राजनाथ सिंह और विनय सहस्त्रबुद्दे ने भी संबोधित कर पार्टी के विचार को सांसदों के साथ साझा किया.
गौरतलब है कि भाजपा ने अपने सांसदों के लिए दो दिवसीय अभ्यास वर्ग का आयोजन किया था, जिसमें सांसदों को पार्टी की रीति, नीति और विचार के बारे में बताया गया.
