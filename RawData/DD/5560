कैबिनेट की बैठक में  सरकार ने आईडीबीआई बैंक में  9,000 करोड़ रुपये की पूंजी डालने के फैसले को  मंजूरी दे ही है । साथ ही  ,सार्वजनिक क्षेत्र की तेल कंपनियों द्वारा ईंधन में मिलाने के लिये खरीदे जाने वाले एथनॉल के दाम में वृद्धि की घोषणा की गयी है ।  
बैकों की मजबूती में जुटी केंद्र की नरेंद्र मोदी सरकार ने IDBI बैंक को लेकर बड़ा फैसला किया है। सरकार ने आईडीबीआई बैंक में 9,000 करोड़ रुपये की पूंजी डालने के फैसले को मंजूरी दे दी है। इसका मकसद बैंक की कर्ज देने की क्षमता बढ़ाना है। पीएम मोदी की अध्यतक्षता में हुई कैबिनेट की बैठक में ये फैसला हुआ। सूचना एवं प्रसारण मंत्री प्रकाश जावड़ेकर ने फैसले की जानकारी देते हुए कहा कि  यह पूंजी सरकार और भारतीय जीवन बीमा निगम दोनों की ओर से डाली जाएगी। 9,000 करोड़ रुपये में से सरकार एक बार में 4,557 करोड़ रुपये आईडीबीआई बैंक में डालेगी। वहीं एलआईसी 4,700 करोड़ रुपये की पूंजी डालेगी।
वहीं गन्ना किसानों को फायदा पहुंचाने के लिए भी एक अहम फैसला हुआ है। सरकार ने  सार्वजनिक क्षेत्र की तेल कंपनियों द्वारा ईंधन में मिलाने के लिये खरीदे जाने वाले एथनॉल के दाम में वृद्धि की घोषणा की है। प्रधानमंत्री नरेन्द्र मोदी की अध्यक्षता में मंत्रिमंडल की आर्थिक मामलों की समिति की बैठक में यह निर्णय लिया गया। यह घोषणा दिसंबर से शुरू होकर एक साल के लिये होगी। 
सी-हैवी सीरे से निकलने वाले एथनॉल का दाम 43.46 रुपये प्रति लीटर से बढ़ाकर 43.75 रुपये प्रति लीटर और बी- हैवी सीरे से निकलने वाले एथनॉल का भाव 52.43 रुपये से बढ़ाकर 54.27 रुपये प्रति लीटर कर दिया गया है।  इसके अलावा गन्ने के रस, चीनी, चीनी सिरप से तैयार किए जाने वाले एथनॉल का भाव 59.48 रुपये प्रति लीटर पर तय किया गया है।  एथनॉल के बढ़े हुये दाम आने वाले चीनी सत्र 2019- 20 के लिये होंगे और ये दाम एक दिसंबर 2019 से 30 नवंबर 2020 तक लागू रहेंगे।
सरकार इथेनॉल मिश्रित पेट्रोल कार्यक्रम को लागू करती रही है, जिसके तहत तेल कंपनियों द्वारा अधिकतम 10 प्रतिशत इथेनॉल मिश्रित पेट्रोल की बिक्री की जाती है। यह कार्यक्रम 1 अप्रैल, 2019 से   ताकि वैकल्पिक और पर्यावरण अनुकूल ईंधनों के इस्‍तेमाल को बढ़ावा मिले। इससे ऊर्जा संबंधी जरूरतों के लिए आयात पर निर्भरता घटेगी और कृषि क्षेत्र को बल मिलेगा।  नरेंद्र मोदी सरकार किसानों की आमदनी दोगुनी करने का प्रयास कर रही है और ये फैसला उसी दिशा में भी एक बडा कदम है ।
