समाजवादी पार्टी अध्यक्ष अखिलेश यादव ने सोमवार को अपनी 55-सदस्यीय राष्ट्रीय कार्यकारिणी की घोषणा कर दी। इसमें पार्टी संस्थापक मुलायम सिंह यादव का नाम शामिल नहीं है। साथ ही अखिलेश के राजनीतिक प्रतिद्वंद्वी बनकर उभरे शिवपाल सिंह यादव का नाम भी नहीं है। 
 समाजवादी पार्टी के प्रमुख महासचिव रामगोपाल यादव द्वारा जारी सूची के मुताबिक किरणमय नंदा को उपाध्यक्ष के पद पर बरकरार रखा गया है। इसके अलावा कार्यकारिणी में आज़म खान, नरेश अग्रवाल और हाल में बसपा छोड़कर सपा में आए इंद्रजीत सरोज समेत 10 महासचिव, राजेंद्र चौधरी, कमाल अख्तर और अभिषेक मिश्र समेत 10 सचिव, जया बच्चन, अहमद हसन तथा रामगोविंद चौधरी समेत 25 सदस्य व छह विशेष आमंत्रित सदस्य शामिल हैं।
