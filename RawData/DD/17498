बिहार में बाढ़ से मरनेवालों की संख्या बढ़कर 91 हो गई है 
 नेपाल से पानी छोड़ने और लगातार बारिश के चलते देश के कई राज्य बाढ़ की चपेट में हैं। बिहार इस वक्त बाढ़ से सबसे ज्यादा प्रभावित राज्य है। राज्य के कई जिले बाढ़ में डूबे हुए हैं। मुख्यमंत्री नीतीश कुमार ने अधिकारियों को बाढ़ प्रभावित क्षेत्रों में राहत और बचाव कार्यों में तेजी लाने के निर्देश दिये है। राज्य में बाढ़ से मरनेवालों की संख्या बढ़कर 91 हो गई है। मोतिहारी में करीब 16 लाख लोग बाढ़ की चपेट में हैं। राज्य सरकार ने प्रत्येक मृतक के आश्रित को चार-चार लाख रूपये कीअनुग्रह राशि दिये जाने की घोषणा की है।
