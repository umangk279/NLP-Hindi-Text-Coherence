बीते बुधवार से फीफा (इंटरनेशनल फेडरेशन ऑफ फुटबॉल एसोसिएशन) ने अंडर 17 विश्व कप टिकटों के पहले चरण की बिक्री को दोबारा शुरू किया।   
कलकत्ता, कोच्चि और गुवाहाटी के लोगों की काफी अच्छी प्रतिक्रिया को मद्देनजर रखते हुए बीते बुधवार से फीफा (इंटरनेशनल फेडरेशन ऑफ फुटबॉल एसोसिएशन) ने अंडर 17 विश्व कप टिकटों के पहले चरण की बिक्री को दोबारा शुरू किया।
ऐसे में अंडर 17 फीफा विश्वकप के टिकटों की कीमत 48 रुपये प्रति मैच रखी गयी है। लेकिन इस तरह के मुहिम का फायदा लोगों को तब मिल पायेगा जब वह अंडर 17 फीफा विश्वकप के सभी मैचों के पैकेज के रूप में एक साथ लेगें।
इस टूर्नामेंट में साल्टलेक स्टेडियम में होने वाले फाइनल सहित 10 मैचों का आयोजन किया जाएगा। फुटबाल के दीवाने इस शहर में टिकटों को लेकर सबसे अधिक रूचि है और पहले चरण में टिकटें 12 घंटे से भी कम में बिक गई थी।
इसे ध्यान में रखते हुए आयोजन समिति ने इन तीन शहरों के प्रशंसकों को एक बार फिर आयोजन स्थल के सभी मैचों का पैकेज टिकट खरीदने का मौका दिया है जो तीन दिन के लिए होगा। टूर्नामेंट का ड्रा मुंबई में सात जुलाई को होगा और इसी दिन दूसरे चरण के टिकटों की बिक्री शुरू होगी जो अधिक कीमत की होगी। 7 से 21 जुलाई 2017 तक सिर्फ वीजा कार्ड धारक ही टिकट खरीद पाएंगे।
