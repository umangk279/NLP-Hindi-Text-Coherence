एनडीआरएफ के 15वें स्थापना दिवस पर नई दिल्ली में केंद्रीय गृह राज्यमंत्री नित्यानंद राय ने कहा कि आने वाले दिनों में गृह मंत्रालय एनडीआरएफ को उन सभी संसाधनों से परिपूर्ण करेगा, जिससे एनडीआरएफ कोई कमी महसूस न करे. इस अवसर पर बहादुरी के करतब दिखाने और खेल प्रतियोगिताओं में जीत दर्ज करने वाले एनडीआरएफ के जवानों को पुरस्कृत भी किया गया. 
देश के लोगों को प्राकृतिक आपदाओं से बचाने और उन्हें सुरक्षित निकालने के लिए मशहूर संस्था एनडीआरएफ का 15वां स्थापना दिवस नई दिल्ली में मनाया गया. इस मौके पर केंद्रीय गृह राज्यमंत्री ने कहा कि गृह मंत्रालय एनडीआरएफ को उन सभी संसाधनों से परिपूर्ण करेगा, जिससे एनडीआरएफ कोई कमी महसूस ना करें. लेकिन एनडीआरएफ को स्थानीय संसाधनों का उपयोग करने के लिए उसकी जानकारी और उनका डाटा रखना चाहिए कि  ताकि आपदा के समय उसका उपयोग किया जा सके.
इस अवसर पर एनडीआरएफ प्रमुख ने बताया कि स्थापना दिवस से लेकर अब तक एनडीआरएफ ने 3 हज़ार ऑपरेशंस किए, जिसमें 1 लाख लोगों की जान बचाई गई और 7 लाख लोगों को सुरक्षित घर पहुंचाया.
एनडीआरएफ के 15वें स्थापना दिवस के अवसर पर बहादुरी के करतब दिखाने और खेल प्रतियोगिताओं में जीत दर्ज करने वाले एनडीआरएफ के जवानों को पुरस्कृत भी किया गया.
