इंदिरा गांधी राष्ट्रीय मुक्त विश्वविद्यालय (इग्नू) के देशभर के कर्मचारियों ने अपना एक दिन का वेतन कोरोना वायरस से निपटने के लिए दान देने का फैसला किया है। कर्मचारियों ने सरकार के साथ एक जुटता और प्रतिबद्धता प्रकट की है। 
इग्नू के उप-कुलपति प्रोफेसर नागेश्वर राव ने मंगलवार को कहा कि मुख्यालय, क्षेत्रीय केंद्रों और क्षेत्रीय शिक्षा केंद्रों में कर्मचारियों का एक दिन का वेतन सरकार को दिया जाएगा। उन्होंने कहा कि इग्नू परिवार इस वैश्विक महामारी से निपटने के प्रयासों में खुले दिल से योगदान करता है। 
इग्नू के उप-कुलपति प्रोफेसर ने कहा कि इग्नू परिवार के सभी कर्मचारी कोरोना वायरस के खिलाफ लड़ाई में सहायता के लिए एक दिन का वेतन प्रधानमंत्री नागरिक सहायता और राहत कोष (पीएम केयर्स फंड) में देंगे। इग्नू के सेवानिवृत्त कर्मचारियों ने भी एक दिन की पेंशन देने की प्रतिबद्धता व्यक्त की है।
