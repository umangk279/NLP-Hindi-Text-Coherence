स्पेनिश दिग्गज रियाल मैड्रिड चैंपियंस लीग फुटबॉल प्रतियोगिता के फाइनल में पहुंचा। रियाल ने जर्मन जाइंट बायर्न म्यूनिख को 4-3 के एग्रीगेट स्कोर से हराकर लगातार तीसरी बार फाइनल में जगह बनाई। वहीं आज सेमीफाइनल के दूसरे लेग में ए एस रोमा का सामना होगा लिवरपूल के साथ। 
रियाल मेड्रड चैंपियंस लीग फुटबॉल प्रतियोगिता के फाइनल में पहुंच गया है जर्मनी की दिग्गज क्लब बायर्न म्यूनिख के खिलाफ खेला गया सेमीफाइनल के दूसरा लेग का मुकाबला 2-2 की बराबरी पर समाप्त हुआ। इस तरह पहले लेग के स्कोर 2-1 के आधार पर एग्रीगेट स्कोर 4-3 से रियाल ने जीत दर्ज की
रियाल मेड्रिड के होमग्राउंड सेंटियागो बर्नबाउ में खेले गये चैंपियंस लीग के दूसरे लेग के सेमीफाइनल में रियाल मेड्रिड और बायर्न म्यूनिख के बीच खेला गया मुकाबला 2-2 की बराबरी पर समाप्त हुआ। पहले लेग में मिली शिकस्त के बाद जर्मनी की दिग्गज क्लब बायर्न पर जीत का दबाव था यही वजह थी कि कोच युप हेनकेस ने अपने खिलाड़ियों को आक्रमक खेल खेलने की सख्त हिदायत दी थी जिसका फायदा पहुंचा। खेल के केवल तीसरे ही मिनट में कोरेटिन टोलिसो से मिले पास को जोशुआ किमिच ने गोल में बदल कर अपनी टीम को 1-0 की बढत दिला दी साथ ही जीत की उम्मीदें भी बड़ा दी। पर बायर्न का यह जश्न ज्यादा देर तक नही चला। पहला गोल खाने के करीब 8 मिनट बाद ही रियाल की तरफ से शानदार मूव बना और उनके एवरग्रीम स्टार खिलाड़ी करीम बेंजमा ने मारसेलो से मिले क्रोस को हेडर के जरिए गोल दाग कर स्कोर को 1-1 की बराबरी पर ला दिया।
इसके बाद पहले हाफ तक कोई गोल नही हो सका। खेल के दूसरे हाफ के एक मिनट के भीतर ही रियाल के करीम बेंजमा ने गोल कर स्कोर को रियाल मेड्रिड के पक्ष में 2-1 कर दिया। खेल के 62वें मिनट में रियाल मेड्रिड के लुका मोड्रिक को फाउल खेलने के एवज में रेफ्री ने पीला कार्ड दिखाया। 2-1 से मिली बढत के बाद रियाल की रक्षा पंक्ति कमजोर नजर आने लगी जिसका फायदा बायर्न के खिाड़ियों ने उठाया और उनके खिलाड़ी जेम्स रोड्रिगेज ने बांये छोर से गोल कर स्कोर को 2-2 की बराबरी पर ला दिया। इस पहले लेग के स्कोर 2-1 के आधार पर रियाल मेड्रिड ने यह मुकाबला अपने नाम कर फाइनल में स्थान बना लिया। पिछले दो सीजन से लगातार चैंपियंस लीग विजेता रियाल के लिए इतिहास दोहराने का यह सुनहरा अवसर है।
