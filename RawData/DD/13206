राजस्थान की मुख्यमंत्री वसुंधरा राजे की 'गौरव यात्रा' शनिवार को राजसमंद जिले के चारभुजानाथ से शुरू हो गई. जिसे भाजपा अध्यक्ष अमित शाह ने हरी झंडी दिखाई. 
चालीस दिन की इस यात्रा में वसुंधरा राजे कई जनसभाएं करेंगी. इससे पहले उन्होंने भाजपा अध्यक्ष के साथ चारभुजा मंदिर में पूजा की और रथ पर सवार होकर गौरव यात्रा के लिए निकल पड़ीं.
भाजपा अध्यक्ष अमित शाह ने गौरव यात्रा के दौरान कहा कि अगर कांग्रेस पार्टी ने अड़ंगा नहीं
लगाया तो राज्यसभा से भी पिछड़ा वर्ग आयोग को संवैधानिक दर्जा देने संबंधी बिल पास हो जाएगा. अमित शाह ने राजस्थान में वसुंधरा के नेतृत्व की भी तारीफ की.
