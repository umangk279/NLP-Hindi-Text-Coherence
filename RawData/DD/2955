राजनीति में बढ़ते आपराधीकरण पर चिंता जाहिर करते हुए सुप्रीम कोर्ट ने गुरुवार को अपने एक आदेश में कहा कि बीते आम चुनावों के राजनीति में आपराध तेजी से बढ़ा है। सुप्रीम कोर्ट ने कहा कि वह प्रत्याशियों के आपराधिक रिकॉर्ड को साइट पर अपलोड करें। 
राजनीति को अपराधियों के चंगुल से मुक्त कराने की दिशा में सुप्रीम कोर्ट ने एक अहम आदेश देते हुए राजनीतिक दलों से कहा है कि वह चुनाव मैदान में उतरने वाले प्रत्याशियों का क्रिमिनल रिकॉर्ड को जनता के सामने रखें। राजनीति में बढ़ते आपराधीकरण पर चिंता जताते हुए सुप्रीम कोर्ट ने बड़ा आदेश दिया। कोर्ट ने राजनीतिक दलों से कहा कि वे अपने प्रत्याशियों के आपराधिक रिकॉर्ड को अखबारों, बेवसाइट्स और सोशल साइट्स पर प्रकाशित करें।
इसके साथ ही पार्टियों से सवाल किया कि आखिर उनकी ऐसी क्या मजबूरी है कि वह आपराधिक पृष्ठभूमि के प्रत्याशियों को टिकट देती हैं। जिन उम्मीदवारों के खिलाफ आपराधिक मामले लंबित हैं उनके बारे में अगर राजनीतिक दल कोर्ट की व्यवस्था का पालन करने में असफल रहते हैं तो चुनाव आयोग इसे शीर्ष अदालत के संज्ञान में लाएगा।
