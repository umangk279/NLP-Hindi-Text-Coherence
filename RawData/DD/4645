 देश में हो रहे सामूहिक प्रदर्शनों के चलते लेबनान के प्रधानमंत्री साद हरीरी का इस्तीफा, हरीरी ने जनवरी में ग्रहण किया था पद. 
लेबनान के प्रधानमंत्री साद हरीरी ने राष्ट्रपति मिशेल आउन को अपना इस्तीफा दे दिया है। इस्तीफे से देश में हो रहे सामूहिक प्रदर्शनों की एक मांग पूरी हो गई है। यह घोषणा 13 दिनों के सामूहिक प्रदर्शनों के बाद मंगलवार की गई। प्रदर्शनकारी भ्रष्टाचार, सार्वजनिक सेवाओं की खस्ताहाल स्थिति और सालों से हो रहे आर्थिक कुप्रबंधन के बीच देश की पूरी राजनीतिक व्यवस्था को हटाने की मांग कर रहे थे।
हरीरी ने गठबंधन सरकार बनाने के लिए नौ महीने का समय लिया था और उन्होंने जनवरी में  पदभार ग्रहण किया था। लेबनान में दो हफ्तों चल रहे संकट से स्थिति चरमरा गई है । बैंक, स्कूल और कुछ व्यावसायिक प्रतिष्ठान  बंद चल रहे हैं। 
