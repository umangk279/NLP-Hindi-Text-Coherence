गुजरात में कोरोना वायरस संक्रमण से बुरी तरह प्रभावित अहमदाबाद के दौरे पर आयी केंद्रीय स्वास्थ्य दल की टीम ने शुक्रवार को शहर के कुछ हिस्सों में कोरोना वायरस की स्थिति से निपटने के लिए स्थानीय निकायों का जायजा लिया। ये दल आज यानि 26 जून से लेकर 29 जून तक तीन राज्यों का दौरा करेगा। 
कोरोना वायरस से सबसे ज्यादा प्रभावित राज्यों में से एक, गुजरात के दौरे पर निकली केंद्रीय स्वास्थ्य दल की एक टीम शुक्रवार को अहमदाबाद पहुंची। केंद्र सरकार की ओर एक दल देश के तीन राज्यों में कोरोना वायरस के मामलों की समीक्षा करने के लिए भेजा जा रहा है। ये दल आज यानि 26 जून से लेकर 29 जून तक तीन राज्यों का दौरा करेगा।
केंद्रीय दल जिन तीन राज्यों का दौरा करेगा वो हैं गुजरात, महाराष्ट्र और तेलंगाना। इसी सिलसिले में आज यह केंद्रीय दल गुजरात के अहमदाबाद का दौरा कर रहा है, इस दल की अगुवाई स्वास्थ्य मंत्रालय के संयुक्त सचिव लव अग्रवाल कर रहे हैं। ये दल अहमदाबाद के घाटलोदिया इलाके में कोविड-19 की स्थिति की समीक्षा के लिए पहुंचे हैं।
कोविड-19 महामारी के प्रबंधन के लिए चल रहे प्रयासों को मजबूत करने के लिए उनके साथ समन्वय करेगा। तीन दिन के दौरे पर केंद्रीय दल आज गुजरात राज्य में कोविड-19 की स्थिति की समीक्ष कर रहा है, इसके बाद महाराष्ट्र और तेलंगाना राज्यों में कोरोना वायरस के बढ़ते मामलों की समीक्षा करेगा। 
 
 
