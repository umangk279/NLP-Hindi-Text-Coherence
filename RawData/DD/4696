सात्विकसाईराज और चिराग की जोड़ी फ्रेंच ओपन बैडमिंटन टूर्नामेंट के फाइनल में पहुंची. आज इंडोनेशिया की जोड़ी से होगा सामना. 
भारत की स्टार बैडमिंटन जोड़ी सात्विकसाईराज रंकीरेड्डी और चिराग शेट्टी की जोड़ी शानदार प्रदर्शन करते हुए फ्रेंच ओपन के फाइनल में पहुंच गई है। शनिवार को खेले गए सेमीफाइनल मुकाबले में भारतीय जोड़ी ने जापान के हिरोयुकी एंडो और युटा वतान्बे की जोड़ी को 21-11, 25-23 से हराया। इस जीत के साथ ही चिराग और सात्विक ने भारतीय उम्मीदों को बरकरार रखते हुए पदक भी पक्का कर लिया है। भारतीय जोड़ी इससे पहले जापानी जोड़ी के खिलाफ अपने दोनों मुकाबले हारी थी और उसका रिकॉर्ड खराब था। फाइनल में भारतीय जोड़ी का सामना आज इंडोनेशिया की जोड़ी से होगा। 
