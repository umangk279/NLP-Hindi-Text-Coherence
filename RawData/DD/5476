ब्रिटेन की वरिष्ठ मंत्री एंबर रड ने दिया इस्तीफा, प्रधानमंत्री जॉनसन समयपूर्व चुनाव कराने पर अड़े. विपक्षी पार्टियों ने मध्यावधि चुनाव का विरोध करने का किया फ़ैसला. 
ब्रिटेन सरकार ने कहा है कि संसद के सदस्यों को सोमवार को समय से पूर्व चुनाव कराए जाने के पक्ष में मतदान करने का एक और मौका मिलेगा। यह पहल, हाउस ऑफ कॉमन्स में प्रधानमंत्री बोरिस जॉनसन के 15 अक्टूबर को अकस्मात चुनाव कराने की योजना को मतदान के दौरान अस्वीकार किए जाने के बाद की गयी है। ब्रिटेन के कैबिनेट मंत्री जैकब रीस मोग ने बताया कि समय से पहले संसदीय चुनाव से संबंधित एक प्रस्ताव वह रखेंगे, जिसपर सोमवार शाम को मतदान होगा।  जॉनसन 15 अक्टूबर को चुनाव चाहते हैं ताकि 31 अक्टूबर की ब्रेक्सिट की समय सीमा पर कायम रह सकें।
उधर ब्रिटेन की विपक्षी पार्टियों ने प्रधानमंत्री बोरिस जॉनसन की समय से पहले चुनाव करवाने की मांग का विरोध करने का फ़ैसला किया है। इस बीच जानसन सरकार की वरिष्ठ मंत्री एंबर रड ने इस्तीफा दे दिया है। ब्रेक्जिट के मामले में प्रधानमंत्री जानसन के रवैये को लेकर रड ने इस्तीफा देने का फैसला किया। उनके इस्तीफे को पीएम जानसन के लिए बड़ झटका माना जा रहा है।
