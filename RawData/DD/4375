ऑल इंडिया मुस्लिम पर्सनल लॉ बोर्ड की रविवार को लखनऊ में एक अहम बैठक हुई. इसमें अयोध्या मामले में सुप्रीम कोर्ट के फैसले के खिलाफ रिव्यु पिटिशन दायर करने का निर्णय लिया गया. 
बोर्ड की ओर से प्रेस कॉन्फ्रेंस में कहा गया कि मस्जिद की जमीन के बदले में मुसलमान कोई अन्य जमीन कबूल नहीं कर सकते हैं.
अयोध्या मामले में मुस्लिम पक्षकार रहे इकबाल अंसारी ने कहा है कि वह सुप्रीम कोर्ट के फैसले का सम्मान करते हैं. साथ ही उन्होंने कहा कि लोगों को हिंदू या मुस्लिम के आधार पर अंतर नहीं करना चाहिए और प्रत्येक व्यक्ति को मानवता और एकजुटता के लिए काम करना चाहिए.
