हिमाचल प्रदेश के मुख्यमंत्री वीरभद्र सिंह के खिलाफ आय से अधिक संपत्ति मामले में सीबीआई की विशेष अदालत ने फिलहाल राहत दी है। मुख्यमंत्री को सुनवाई से छूट दिए जाने की याचिका पर अब 30 नवंबर को सुनवाई होगी। 
 गौरतलब है कि सीबीआई के 500 पन्नों के आरोप-पत्र में दावा किया गया है कि केंद्रीय मंत्री रहने के दौरान सिंह ने अपनी कुल आय से करीब 10 करोड़ मूल्य अधिक की संपत्ति एकत्रित की। वीरभद्र सिंह और आठ अन्य लोगों के खिलाफ जालसाजी और भ्रष्टाचार के मामले की अंतिम रिपोर्ट में 225 गवाहों के बयान और 442 दस्तावेज शामिल हैं।
