भारत-वेस्टइंडीज़ के बीच तीसरा टी-20 मुकाबला मुंबई के वानखेड़े स्टेडियम में खेला जाएगा। सीरीज़ में एक -एक मैच जीत चुकी दोनों टीमो की कोशिश इस मुकाबले को जीतकर सीरीज अपने नाम करने की होगी।    
तीसरे और निर्णायक टी20 मैच में आज मुंबई के वानखेड़े स्टेडियम में भारत और वेस्टइंडीज़ की टीमें आमने-सामने होगी। सीरीज़ में एक -एक मैच जीत चुकी दोनों टीमो की कोशिश इस मुकाबले को जीतकर सीरीज अपने नाम करने की होगी। अगर कोई क्रिकेट सीरीज तीन मैचों की हो और पहले दो मैचों के बाद दोनों टीमे 1-1 की बराबरी पर हो तो तीसरे मैच के प्रति आकर्षण खुद-ब-खुद बढ़ जाता है। भारत और वेस्टइंडीज की टी20 सीरीज में भी अब यही रोमांच पैदा हो गया है।
मेजबान भारत ने तीन मैचों की टी20 सीरीज का पहला मैच जीता जबकि दूसरा मैच मेहमान टीम वेस्टइंडीज के नाम रहा। अब दोनों टीमें बुधवार को तीसरे टी20 मैच में आमने-सामने होंगी, यह सीरीज का आखिरी और निर्णायक मैच भी है। वेस्टइंडीज की टीम ने रविवार को दूसरा टी20 मैच जिस अंदाज में जीता, उससे उसके हौसले बुलन्द है, वह मुंबई में होने वाले मैच में यकीनन बढ़े हुए मनोबल के साथ उतरेगी। तो वहीं, विराट कोहली की भारतीय टीम पर थोड़ा दबाव जरूर बन गया है। आखिर उस पर घरेलू सीरीज हारने का खतरा जो मंडरा रहा है।
खिलाड़ियों की बात करें तो भारत के विराट कोहली, केएल राहुल, शिवम दुबे और ऋषभ पंत ने शानदार बल्लेबाजी से जता दिया है कि वे अच्छी फॉर्म में हैं, लेकिन मुंबई के वानखेड़े स्टेडियम का रिकॉर्ड भारत के पक्ष में नहीं है। भारत ने यहां अब तक तीन टी20 मैच खेले हैं और उनमें से सिर्फ एक जीत हासिल कर पाया है। वेस्टइंडीज की बात करें तो उसके खिलाड़ी भी फॉर्म में नजर आए हैं। खासकर लेंडल सिमंस, निकोलस पूरन, एविन लुईस ने अच्छे रन बनाए हैं। वानखेड़े स्टेडियम का रिकॉर्ड भी  वेस्टइंडीज के पक्ष में है। उसने यहां दो मैच खेले हैं और दोनों में ही जीत हासिल की हैं।
खेले गए दुसरे टी-20 मुकाबले में मैदान पर भारतीय टीम द्वारा किए गए प्रदर्शन से कप्तान कोहली ज़रुर निराश होगें। गौरतलब है कि भारतीय फील्डरस ने कई कैच टपकाए थे। हांलाकि कोहली एंड कम्पनी की कोशिश इन सब बातों को भुलाकर निर्णायक मैच को जीत सीरीज़ अपने नाम करने पर होगी।
