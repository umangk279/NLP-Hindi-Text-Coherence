कोरोनासंक्रमण से स्वस्थ होकर ब्रिटेन के प्रधानमंत्री बोरिस जॉनसन ने आज अपना ऑफिस ज्वाइन कर लिया है। वैश्विक महामारी के प्रकोप से निपटने के लिए ब्रिटेन की रणनीति तैयार में जुटे जॉनसन। 
एक महीने पहले प्रधानमंत्री बोरिस जॉनसन कोरोनावायरस से संक्रमित हो गए थे। प्रधानमंत्री को 12 अप्रैल को अस्पताल से छुट्टी मिली थी जिसके बाद से वह बकिंघमशायर शहर के बाहरी इलाके में स्थित पीएम आवास चेकर्स में रह रहे थे ।
प्रधानमंत्री बोरिस जॉनसन ने कहा, ‘‘ देश में हम (कोरोना संकट से उपजे) हालात को बदलने की शुरुआत करने जा रहे हैं, ऐसे वास्तविक संकेत हैं कि हम महामारी के चरम से गुजर रहे हैं।’’
उन्होंने देश को संबोधित करते हुए कहा, ‘‘ मैं आपसे धैर्य बनाए रखने के लिए कहता हूं क्योंकि मेरा मानना है कि हम इस संघर्ष के पहले चरण के अंत की ओर बढ़ रहे हैं।’’
ब्रिटेन के प्रधानमंत्री सोमवार को मंत्रिमंडल की नियमित बैठक की अध्यक्षता कर रहे थे।
ब्रिटेन में रविवार को 413 लोगों की मौत होने के साथ ही देश में इस खतरनाक वायरस से मरने वालों का आंकड़ा 20,732 तक पहुंच गया है।
