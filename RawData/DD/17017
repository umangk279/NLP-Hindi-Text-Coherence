विदेश मंत्री सुषमा स्वराज ने संयुक्त राष्ट्र महासभा को संबोधित किया। सुषमा स्वराज ने अपने भाषण में आतंकवाद के ख़िलाफ़ वैश्विक लड़ाई, जलवायु परिवर्तन और सुरक्षा परिषद में सुधार जैसे मुद्दे उठाए। संयुक्त राष्ट्र महासभा में सुषमा का यह लगातार दूसरा संबोधन था। पिछले वर्ष की तरह इस बार भी उन्होंने हिंदी में भाषण दिया। 
 संयुक्त राष्ट्र महासभा में अपने संबोधन में उन्होंने कहा कि बेरोजगारी ग़रीबी को जन्म देती है, हम अपनी योजनाओं के जरिए लोगों को रोजगार के काबिल बना रहे हैं। उन्होंने प्रधानमंत्री नरेंद्र मोदी द्वारा चलाई जा रही योजनाओं का जिक्र करते हुए कहा कि सरकार ग़रीबों के लिए काम कर रही है।
