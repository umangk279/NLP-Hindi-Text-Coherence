गुजरात में कल चुनाव प्रचार का काम खत्म होगा, इस दौरान कम समय देखते हुए सभी दलों ने प्रचार के लिए पूरी ताकत झोंक दी है। जहां बीजेपी की ओर से भाजपा आध्यक्ष अमित शाह, केंद्रीय मंत्री स्मृति ईरानी, उत्तर प्रदेश के मुख्यमंत्री योगी आदित्यनाथ ने की रैलियां, वहीं कांग्रेस की ओर से राहुल गांधी ने भी चुनावी रैली को संबोधित किया। वहीं प्रशासन की मनाही के बाद भी पाटीदार नेता हार्दिक पटेल ने अहमदाबाद में रोड शो किया। 
 गुजरात विधानसभा चुनाव अब अपने अंतिम पड़ाव में है। मंगलवार को राज्य में प्रचार का काम खत्म हो जाएगा। ऐसे में हर राजनीतिक दल के नेता ताबड़तोड़ चुनावी रैलियां कर रहे हैं। प्रचार के लिए कम समय बचने की वजह से बीजेपी ने पूरी ताकत प्रचार में झोंक दी है। बीजेपी की ओर से पीएम नरेंद्र मोदी के अलावा बीजेपी अध्यक्ष अमित शाह समेत तमाम केंद्रीय मंत्री और राज्यों के मुख्यमंत्री प्रचार के काम में लगे हैं।
बीजेपी अध्यक्ष अध्यक्ष अमित शाह ने सोमवार को आणंद सहित कई इलाकों में चुनावी सभाएं की। अमित शाह ने कांग्रेस पर जमकर हमला बोला और दावा किया कि राज्य में फिर से बीजेपी की सरकार बनेगी।
वहीं केंद्रीय मंत्री स्मृति ईरानी भी चुनावी समर में धुंआधार रैलियां कर रही है। सोमवार को उन्होंने दाहौद में रोड़ शो किया और विकास के लिए बीजेपी को वोट देने की अपील की।
वहीं यूपी के सीएम योगी आदित्यनाथ ने भी सोमवार को कई चुनावी रैलियां की। बात कांग्रेस की करें तो कांग्रेस के नवनिर्वाचित अध्यक्ष राहुल गांधी ने सोमवार को राज्य में कई रैलियां की। उन्होंने राज्य के विकास पर सवाल उठाए और वादा किया कि अगर उनकी पार्टी सत्ता में आती है तो किसानों का कर्ज माफ किया जाएगा।
वहीं पुलिस विभाग और प्रशासन की मनाही के बाद भी पाटीदार नेता हार्दिक पटेल ने अहमदाबाद में रोड शो किया। पुलिस अब उऩके खिलाफ कानूनी कार्रवाई की तैयारी कर रही है। 
गौरतलब है कि 14 दिसंबर को गुजरात में दूसरे चरण का मतदान होना है, जिसके तहत 14 जिलों की 93 सीटों पर वोट डाले जाएंगे.। मतगणना 18 तारीख को होगी।
