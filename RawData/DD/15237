पांच बार की वर्ल्ड चैंपियन मैरी कॉम ने लाइट-फ्लाइवेट फाइनल में फिलीपींस की जोसी गाबुका को 4-1 से मात देते हुए सोने का तमगा हासिल किया। 
भारत ने इंडिया ओपन अंतरराष्ट्रीय मुक्केबाजी प्रतियोगिता का समापन 8 स्वर्ण पदक के साथ किया है। दिल्ली के त्यागराज स्टेडियम में आयोजित हुई इस प्रतियोगिता में भारत की मैरी कॉम, संजीत, मनीष कौशिक, पव्लिओ बसुमतारी, लोवलिना बोगोहेन, पिंकी, मनीषा और अमित ने स्वर्ण पदक अपने नाम किए। पांच बार की वर्ल्ड चैंपियन मैरी कॉम ने लाइट-फ्लाइवेट फाइनल में फिलीपींस की जोसी गाबुका को 4-1 से मात देते हुए सोने का तमगा हासिल किया। असम की पेलाओ ने थाईलैंड की सुडापोर्न को लाइट वेल्टरवेट में 3-2 से मात दी। वहीं लवलिना ने वेल्टरवेट में पूजा को आसानी से हराया। भारत को हालांकि लाइट-वेट में अप्रत्याशित हार का सामना करना पड़ा। इस वर्ग में भारत की सरिता देवी को फिनलैंड की मारजुटा मीर पोटकोनान ने मात दी।
