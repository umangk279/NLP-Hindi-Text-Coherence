अमेरिका और ऑस्ट्रेलिया में विपरीत मौसम चरम पर, बर्फीले चक्रवात की चपेट में आने से अमेरिका के ईस्ट कोस्ट में तापमान माइनस शून्य से कई डिग्री नीचे, वहीं ऑस्ट्रेलिया के सिडनी में अब तक का सबसे अधिक तापमान हुआ दर्ज 
अमेरिका के पूर्वी भागों और कनाडा में भीषण बर्फीले तूफान की चपेट में सर्द तूफानी हवाओं की वजह से तापमान रिकार्ड स्‍तर पर नीचे चला गया है। कनाडा में ओंटेरियो और क्‍यूबेक में तापमान शून्‍य से करीब 50 डिग्री सेल्सियस नीचे पहुंचने को है। अमेरिका में भीषण ठंड से 19 लोगों की मृत्‍यु हुई है। भीषण ठंड और आर्कटिक की ओर से आने वाली बर्फीली हवाओं से अमेरिकी के पूर्वी इलाकों में तापमान में और गिरावट आ सकती है।
अमेरिका, चीन, इंग्लैंड सहित दुनिया के कई देशों में इस समय जहां कड़ाके की सर्दी व बर्फभारी के चलते जिंदगी की रफ्तार थमी हुई है वहीं ऑस्ट्रेलिया में भीषण गर्मी से जनजीवन अस्त-व्यस्त हो गया है। यहां गर्मी से यूकेलिप्टस की झाड़ियों में लगी आग भयावह होती जा रही है।  40 डिग्री सेल्सियस पर पहुंच गया है। झाड़ियों की आग के साथ तापमान बढ़ने से दक्षिण पूर्वी राज्य विक्टोरिया में 10 किलोमीटर लंबे हाईवे का अलकतरा भी पिघलने लगा है। 
मेलबर्न के बाहरी इलाकों समेत विक्टोरिया और दक्षिण ऑस्ट्रेलिया के कई राज्यों में आपातकाल की चेतावनी दे दी गई है। आपदा प्रबंधन विभाग के आयुक्त ने कहा कि आद्रता, हवा और तापमान के बढ़ने से स्थिति और बिगड़ सकती है।
