सीरिया में बढ़ती हिंसा पर फ्रांस और ब्रिटेन ने संयुक्‍त राष्‍ट्र सुरक्षा परिषद की आपात बैठक बुलाने की मांग की है।  
सीरियाई मानव अधिकार पर्यवेक्षक समूह ने कहा है कि सीरिया के विद्रोहियों के ठिकाने पूर्वी घौता में भारी हवाई हमले और झड़पों में कम से कम 19 नागरिक मारे गए। ब्रिटेन स्थित इस पर्यवेक्षक समूह ने कहा है कि 18 फरवरी से दमिश्‍क से बाहर स्थित इस क्षेत्र में रूस समर्थित सरकारी सेना के हमले में 177 बच्‍चों सहित आठ सौ नागरिकों की मौत हुई है। पूर्वी घौता, सीरिया की राजधानी के मुहाने पर स्थित विद्रोहियों का आखिरी गढ़ है। दमिश्‍क को सुरक्षित रखने के लिए सीरियाई हुकूमत इस पर फिर से अपना नियंत्रण स्‍थापित करना चाहती है। 
