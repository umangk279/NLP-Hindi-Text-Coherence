राष्ट्रपति रामनाथ कोविंद के आस्ट्रेलिया दौरे के अंतिम दिन आज मेलबर्न विश्वविद्यालय के छात्रों के बीच पहुचे. शिक्षा और अनुसंधान के क्षेत्र में भारत और ऑस्ट्रेलिया के बीच बढ़ते सहयोग के प्रति दोनों देशों अधिक निवेश की प्रतिबद्धता जताई. 
व्यस्त कार्यक्रमों से भरा राष्ट्रपति राम नाथ कोविन्द का तीन दिवसीय आस्ट्रेलिया दौरा, शुक्रवार को मेलबर्न विश्वविद्यालय के छात्रों के साथ मुलाकात के साथ खत्म हुआ.
ऑस्ट्रेलिया उन पांच प्रमुख देशों में शामिल है जो शोध के क्षेत्र में भारत के सहयोगी है. अनुसंधान के क्षेत्र में ऑस्ट्रेलिया द्वारा बनाए गए इंडिया स्ट्रैटजिक रिसर्च फंड में ऑस्ट्रेलिया बड़ा निवेशक है. आएसआरएफ के तहत दोनों देशों से करीब 90 विश्वविद्यालय और अनुसंधान संस्थान जुडे हुए हैं. भविष्य में इस सहयोग को और मज़बूत करने की दिशा में दोनो देशों में 10 मिलियन ऑस्ट्रेलियन डॉलर के निवेश पर सहमति बनी है.
मेलबर्न यूनिवर्सिटी के छात्र राष्ट्रपति कोविंद को अपने बीच पा कर काफी उत्साहित थे.
बीते चार सालों में ऑस्ट्रेलिया और भारत के संबंधो में आई मज़बूती को राष्ट्रपति कोविंद के दौरे ने न सिर्फ और प्रगाढ़ किया बल्कि ऐतिहासिक भी बना दिया. ऑस्ट्रेलिया का दौरा करने वाले राष्ट्रपति कोविंद भारत के पहले राष्ट्रपति हैं. 
