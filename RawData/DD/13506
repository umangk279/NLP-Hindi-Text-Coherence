पाकिस्तान के पूर्व प्रधानमंत्री नवाज शरीफ को भ्रष्टाचार के मामले में 10 साल की सजा सुनाई गई है. इसके साथ ही उनकी बेटी मरियम नवाज को भी 7 साल की सजा हुई है. 
पाकिस्तान के पूर्व प्रधानमंत्री नवाज शरीफ को भ्रष्टाचार के मामले में 10 साल की सजा सुनाई गई है। इसके साथ ही उनकी बेटी मरियम नवाज को भी 7 साल सजा हुई है। पाकिस्तान की एकाउंटिबिलिटी कोर्ट ने नवाज शरीफ को लंदन के एवियन फील्ड में अचल संपत्ति रखने के मामले में यानी आय से अधिक संपत्ति के मुद्दे पर सज़ा दी है।
अदालत ने नवाज़ को 80 लाख पाउंड और और उनकी बेटी को 20 लाख पाउंड का जुर्माना भी लगाया है। इन दोनों के अलावा नवाज़ के दामाद कैप्टन सफदर को नेशनल एकाउंटेबिलिटी ब्यूरो के साथ सहयोग नहीं करने के लिए एक साल जेल की सजा सुनाई है। पिछले साल पनामा-गेट मामले में पाकिस्तान के सुप्रीम कोर्ट के ऐतिहासिक फैसले में दिए गए निर्देश के आधार पर नेशनल एकाऊंटेबिलिटी ब्यूरो और दो अन्य लोगों ने यह मामला दायर किया था। 
 
 
 
