आईसीसी महिला क्रिकेट विश्व कप टूर्नामेंट में शानदार प्रदर्शन करने वाली भारतीय महिला क्रिकेट टीम बुधवार सुबह मुंबई एयरपोर्ट पहुंची। इस दौरान फैंस ने खिलाडि़यों का जोरदार स्वागत किया। एयरपोर्ट पर फैंस ने भारतीय महिला क्रिकेट टीम की खिलाडि़यों के पहुंचने पर इंडिया-इंडिया के नारे लगाए। 
 इंग्लैंड में खेले गए महिला विश्व कप 2017 में फाइनल तक का सफर तय करने वाली भारतीय क्रिकेट टीम बुधवार तड़के भारत लौट आई। स्वदेश वापसी पर खिलाड़ियों का जोरजार स्वागत किया गया। रात का वक्त होने के बावजूद बड़ी संख्या में फैंस एयरपोर्ट पर उनका स्वागत करने पहुंचे। फूल मालाएं पहना कर और तिलक लगाकर खिलाड़ियों का भव्य स्वागत किया गया। अपने पसंदीदा खिलाडियों की एक झलक पाने के लिए बड़ी संख्या में युवा भी मौजूद थे।
क्रिकेट का मक्का कए जाने वाले लॉर्डस के मैदान पर भले ही भारतीय टीम को  इंग्लैंड के हाथों फाइनल में हार का सामना करना पड़ा हो लेकिन टीम के खेल की चारो और खूब तारीफ हुई है। बीसीसीआई ने भी मिताली राज की कप्तानी में खेली विश्वकप की उपविजेता टीम के स्वागत की बात कही है।
2005 के बाद पहली बार महिला विश्वकप के फाइनल तक का सफर पूरा करने के लिए पूरी टीम को सम्मानित किया जाएगा। इस सम्मान समाहरोह में प्रत्येक खिलाड़ी को 50 लाख रुपए और स्पोर्टिव स्टाफ को 25 लाख रुपए का चैक दिया जाएगा। गौरतलब है कि विश्व कप के फाइनल मुकाबले में भले ही भारत को हार सामना करना पड़ा लेकिन पूरा देश में टीम के प्रदर्शन की जमकर तारीफ हुई और क्रिकेट पंडितों ने इसे महिला क्रिकेट में एक नई क्रांती का नाम दिया। 
