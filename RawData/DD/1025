चार दशक से पदक के लिए इंतजार कर रही भारतीय पुरुष हॉकी टीम टोक्यो ओलिंपिक में अपने अभियान का आगाज अगले साल 24  जुलाई को न्यूजीलैंड के खिलाफ करेगी। महिला टीम उसी दिन नीदरलैंड से पहला मैच खेलेगी। 
अगले साल ओलिंपिक में हॉकी के मुकाबले 24 जुलाई से 6 अगस्त के बीच आयोजित होंगे। आठ बार की चैंपियन भारतीय टीम को ऑस्ट्रेलिया, अर्जेंटीना, स्पेन, न्यूजीलैंड और मेजबान जापान के साथ ग्रुप-ए में रखा गया है ।
भारती पुरुष टीम को 25 जुलाई को ऑस्ट्रेलिया से, 27 जुलाई को स्पेन, 29 जुलाई को गत चैंपियन अर्जेंटीना और 30 जुलाई को जापान से खेलना है। ग्रुप-बी में बेल्जियम, नीदरलैंड, जर्मनी, ब्रिटेन, कनाडा और साउथ अफ्रीका है। 
महिला वर्ग में भारत को पूल-ए में नीदरलैंड, जर्मनी, ब्रिटेन, आयरलैंड और साउथ अफ्रीका के साथ रखा गया है। महिला टीम को 24 जुलाई को नीदरलैंड से 26 जुलाई को जर्मनी से , 28 जुलाई को ब्रिटेन से 29 जुलाई को अर्जेंटीना से और 30 जुलाई को मेजबान जापान से खेलना है। 
 
 
