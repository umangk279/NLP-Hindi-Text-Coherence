भारतीय जनता पार्टी ने पश्चिम बंगाल में अपनी रथ यात्रा के लिए अनुमति न दिए जाने के कलकत्ता उच्च न्यायालय के आदेश के खिलाफ उच्चतम न्यायालय का दरवाजा खटखटाया है. 
भाजपा ने राज्य सरकार के उस फ़ैसले को कलकत्ता उच्च न्यायालय में चुनौती दी थी, जिसमें उसे रथ यात्रा निकाले जाने की अनुमति नहीं दी गई थी. कलकत्ता हाईकोर्ट की एकल पीठ से हालांकि भाजपा को राहत मिली थी, लेकिन बाद में खंडपीठ ने एकल पीठ के फ़ैसले को पलट दिया था.
भाजपा ने सुप्रीम कोर्ट से इस याचिका पर शीघ्र सुनवाई का अनुरोध किया है. पार्टी ने राज्य के तीन जिलों से रथ यात्रा निकालने का कार्यक्रम बनाया था.
