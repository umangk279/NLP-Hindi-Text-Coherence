अमेरिकी राष्ट्रपति डोनाल्ड ट्रम्प ने तीसरी बार स्टेट ऑफ द यूनियन एड्रेस में दोनों सदनों के सांसदों को संबोधित किया। ट्रंप ने अपने संबोधन में कहा कि उनकी सरकार ने लोगों के मन से अमेरिका के ह्रास की मानसिकता को दूर किया है। 
अमेरिकी राष्ट्रपति डोनाल्ड ट्रम्प ने मंगलवार को संसद के दोनों सदनों के साझा सत्र को संबोधित किया। यह ट्रम्प का तीसरा स्टेट ऑफ द यूनियन संबोधन रहा। अमेरिकी कांग्रेस के संयुक्त अधिवेशन के संबोधन में अमेरिकी राष्ट्रपति डोनाल्ड ट्रम्प ने कहा कि उन्होंने अमेरिका को पुनर्जीवित किया है। ट्रम्प ने इसे "ग्रेट अमेरिकन कमबैक" कहा और वहीं इसे इस बार की थीम भी बताया।
अपने वक्तय में उन्होंने अमेरिकी भावना को पुनर्जीवित करने का दावा किया। साथ ही उन्होंने आने वाले चुनाव प्रचार को अमेरिका में समाजवाद के उदय को रोकने के लिए डेमोक्रेट्स के खिलाफ युद्ध करार दिया। अपने भाषण में उन्होंने कहा कि महज तीन साल में उनकी सरकार ने लोगों के मन से अमेरिका के ह्रास की मानसिकता को दूर किया है।
