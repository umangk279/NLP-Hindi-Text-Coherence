नीति आयोग के उपाध्यक्ष राजीव कुमार ने कहा कि सतत विकास लक्ष्यों को हासिल करने के लिये कोरोना वायरस महामारी की स्थिति को अवसर में बदलने की जरूरत है। राजीव कुमार ने सतत विकास 2020 पर डिजिटल तरीके से आयोजित संयुक्त राष्ट्र उच्च स्तरीय राजनीतिक मंच पर स्वैच्छिक राष्ट्रीय समीक्षा जारी करते हुए यह बात कही। इसमें कई अन्य देशों के प्रतिभागी भी मौजूद थे। 
राजीव कुमार ने गरीबी में कमी, खाद्य सुरक्षा, सभी के लिये शिक्षा, बिजली की सभी तक पहुंच, स्वच्छ रसोई गैस और साफ-सफाई के क्षेत्र में भारत की उल्लेखनीय प्रगति को रेखांकित किया। एचएलपीएफ एक अंतरराष्ट्रीय मंच है जो गरीबी उन्मूलन, बेहतर स्वास्थ्य, गुणवत्ततापूर्ण शिक्षा, सस्ता और स्वच्छ ऊर्जा, असमानता में कमी जैसे 17 सतत विकास लक्ष्यों का पर नजर रखता है और उसकी समीक्षा करता है। उन्होंने कोविड-19 से उत्पन्न चुनौतियों से पार पाने के लिये एकजुटता दिखाते हुए भारत के आत्मनिर्भर भारत अभयिान के तहत उठाये गये कदमों को रेखांकित किया। 
