नौसेना अधिकारियों के चयन के लिए सितंबर में पहली बार प्रवेश परीक्षा आयोजित करेगी, अधिकारियों ने मंगलवार को यह जानकारी दी।   
नौसेना स्नातक के बाद अधिकारियों के सीधे चयन के लिए पहली बार प्रवेश परीक्षा आयोजित करेगी। अभी, उम्मीदवारों को कुछ प्रविष्टियों के लिए स्नातक या स्नातकोत्तर में प्राप्त अंकों के आधार पर सेवा चयन बोर्ड (एसएसबी) द्वारा साक्षात्कार के लिए शॉर्टलिस्ट किया जाता है। नौसेना अधिकारियों ने मंगलवार को यह जानकारी दी। 
नौसेना ने एक बयान में कहा कि भारतीय नौसेना स्नातक के बाद सीधे अधिकारियों के चयन के लिए कंप्यूटर-आधारित परीक्षा शुरू कर रही है। बयान के अनुसार पहली भारतीय नौसेना प्रवेश परीक्षा (अधिकारी) सितंबर 2019 में देश भर के विभिन्न केंद्रों पर होगी।
अधिकारियों ने बताया कि नयी प्रक्रिया के तहत, प्रत्येक छह महीने में केवल एक विज्ञापन प्रकाशित किया जाएगा और आवेदकों को प्रविष्टियों के लिए अपने विकल्प का उपयोग करने की आवश्यकता होगी।
