उत्तर प्रदेश के लखीमपुर खीरी में शनिवार सुबह एक दर्दनाक हादसा हो गया। इस हादसे में 11 लोगों की मौत हो गई। 
17 लोगों को लेकर जा रहा मैजिक खड़े हुए ट्रक से टकरा गया। ये टक्कर इतनी तेज थी कि वाहन आगे से पूरी तरह क्षतिग्रस्त हो गया।  वैन में कुल 17 लोग सवार थे, जिसमे से 11 लोगों की मौत हो गई है। इस हादसे में 6 लोग बुरी तरह से घायल हो गए हैं जिन्हें अस्पताल में भर्ती कराया गया है, जहां उनकी स्थिति नाजुक बनी हुई है।
यह हादसा उस वक्त हुआ जब टाटा मैजिक यात्रियों को लेकर शाहजहांपुर से सीतापुर जा रही थी। हादसे के बाद तुरंत लोगों ने घायलों को अस्पताल पहुंचाया ।
