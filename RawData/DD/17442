यूपी सरकार ने स्वच्छ उत्तर प्रदेश स्वस्थ उत्तर प्रदेश नाम से एक अभियान की शुरुआत की है। 17 अगस्त से 25 अगस्त तक चलने वाले इस अभियान का मकसद प्रशासन और जनभागीदारी के सामुहिक प्रयासों से पूरे उत्तर प्रदेश को गदंगी और बीमारियों से मुक्त कराना है।  
 गोरखपुर की मलिन बस्ती अधियारीबाग में दीप प्रज्वलित किया गंदगी के खिलाफ नए अभियान का शंखनाद किया। झाडू लगाई और समाज से गंदगी मिटाने का संदेश दिया। 17 से 25 अगस्त तक ये अभियान पूरे यूपी में स्वच्छता की अलख जगाएगा। 
समीति करेगी स्वच्छता का जनजागरण, नगर निगमजिला प्रशासन मिलकर करे प्रयास तो जल्द होगा यूपी स्वच्छ।सरकार गठन के बाद से ही योगी सरकार ने स्वच्छता को प्राथमिकताओं में सबसे ऊपर रखा है। आकडे बयां करने के लिए काफी है। 4 महीने में यूपी के गंगा किनारे 1627 गांव ओडीएफ हुए। बनारस स्वच्छता रैंकिग में 418वे पायदान से 32वे स्थान पर आ गया। 31 दिसंबर  तक राज्य के 30 जिले ओडीएफ हो जाएंगे जबकी पूरे यूपी को अक्टूबर 2018 तक ओडीएफ बनाने का लक्ष्य रखा गया है।
पूर्वाचल में संक्रामक रोगों के खिलाफ जंग में स्वच्छता अभियान कारगर हथियार है। यूपी सरकार पूरे प्रदेश में विशेष स्वच्छता अभियान शुरु करेगी। जनभागीदारी और स्वच्छताग्रह के मूल मंत्र के साथ घर-घर में शौचालय बने इसके लिए व्यापक अभियान चलाया जा रहा है।
इससे पहले यूपी सरकार राज्य के प्रत्येक विकास खण्ड से तीन स्मार्ट गांव का चयन करने की योजना पर काम कर रही है। जिसमें स्वच्छता के मानकों पर खरा उतरना जरुरी है। स्वच्छ यूपी-स्वस्थ यूपी अभियान स्वच्छ भारत की तरह बढ़ाया गया एक संकल्प है। 
