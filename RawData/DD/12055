जम्मू-कश्मीर में लश्कर-ए-तैयबा के एक आतंकी ढेर, मारे गए आतंकवादी का नाम बिलाल अहमद 
जम्मू-कश्मीर के अनंतनाग जिले में सुरक्षाबलों ने लश्कर-ए-तैयबा के एक आतंकी को मार गिराया है। यह घटना अनन्तनाग के अचबल में उस वक्त घटी, जब आधी रात को पुलिस के गश्ती दल पर आतंकवादियों ने हमला कर दिया। जवाब में मुश्तैद जवानों ने भी जवाबी कार्रवाई की जिसमें आतंकवादी को ढेर कर दिया गया। घटना स्थल से आतंकवादी के पास से हथियार भी बरामद हुए है। मारा गए आतंकवादी का नाम बिलाल अहमद बताया जा रहा है। बिलाल तीन महीने पहले लश्कर-ए-तैयबा मे शामिल हुआ था। 
