जम्मू-कश्मीर के अनंतनाग के वघामा इलाके में सुरक्षाबलों ने मुठभेड़ में दो आतंकियों को मार गिराया है. मारे गए आतंकी कई गतिविधियों में शामिल थे. 
डीजीपी दिलबाग सिंह ने बताया कि बिजबेहारा में तीन दिन पहले केंद्रीय रिजर्व पुलिस बल के एक जवान और एक 5 वर्षीय बच्चे की हत्या में यह दोनों आतंकवादी शामिल थे, जिन्हें आज मुठभेड़ में मार गिराया गया है.
अनंतनाग के वघामा इलाके में आतंकियों के छिपे होने की सूचना मिलने के बाद सुबह सुरक्षाबलों ने इलाके में सर्च ऑपरेशन शुरू किया. इस दौरान जैसे ही सुरक्षाबल आतंकियों के ठिकाने के करीब पहुंचे आतंकियों ने सुरक्षाबलों पर फायरिंग शुरू कर दी. जवाबी कार्रवई में दोनों आतंकी मारे गए.
