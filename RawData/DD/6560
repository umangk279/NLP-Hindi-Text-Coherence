ओपेलका ने तीन बार के ग्रैंडस्लैम चैम्पियन वावरिंका को 7-5, 3-6, 4-6, 6-4, 8-6 से पराजित किया 
अमेरिका के रेली ओपेलका ने विम्बलडन टेनिस ग्रैंडस्लैम के दूसरे दौर में स्विट्जरलैंड के 22वें वरीय स्टान वावरिंका को हराकर उलटफेर किया। ओपेलका ने तीन बार के ग्रैंडस्लैम चैम्पियन वावरिंका को 7-5, 3-6, 4-6, 6-4, 8-6 से पराजित किया। 
विंबलडन में दुनिया की पूर्व नंबर एक खिलाड़ी रोमानिया की सिमोना हालेप ने तीसरे दौर में जगह बनाई। सातवीं वरीय हालेप को हमवतन मिहाइला बुजारनेस्क्यु के खिलाफ 6-3, 4-6, 6-2 की जीत के दौरान तीन सेट तक जूझना पड़ा। चेक गणराज्य की तीसरी वरीय कैरोलिना प्लिसकोवा ने भी एकतरफा जीत के साथ तीसरे दौर में प्रवेश किया।
 
 
