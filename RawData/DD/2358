आयुष मंत्री श्रीपद नाइक ने विश्व होम्योपैथी दिवस पर अंतरराष्ट्रीय वेबिनार के दौरान होम्योपैथिक चिकित्सकों के लिए टेलीमेडिसिन दिशा-निर्देशों को स्वीकृति की घोषणा की. 
आयुष मंत्रालय के तहत आने वाले केन्द्रीय होम्योपैथी अनुसंधान परिषद (सीसीआरएच) ने 10 अप्रैल, 2020 को होम्योपैथी के संस्थापक डॉ. सैमुअल हैनीमैन की 265वीं जयंती पर विश्व होम्योपैथी दिवस के अवसर पर एक अंतरराष्ट्रीय वेबिनार का आयोजन किया। इस दौरान आयुष राज्य मंत्री श्रीपद येसो नाइक ने होम्योपैथिक चिकित्सकों के लिए टेलीमेडिसिन दिशानिर्देशों को स्वीकृति देने की घोषणा की और साथ ही आवश्यकता पड़ने पर कोविड कार्यबल के साथ मिलकर आयुष कार्यबल को गतिशील बनाने की जरूरत पर भी जोर दिया। एक डिजिटल प्लेटफॉर्म पर हुई इस वेबिनार में हजारों लोगों ने भाग लिया, जिसे लाइव स्ट्रीम भी किया गया। इस दौरान वक्ताओं ने होम्योपैथी की संभावनाओं पर बात की, जिनका कोविड 19 की रोकथाम में भी उपयोग किया जा सकता है। उन्होंने कोविड के मरीजों के लिए उचित देखभाल के साथ होम्योपैथी के उपयोग से जुड़े तथ्यों को भी प्रस्तुत किया।
