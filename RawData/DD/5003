50वां भारतीय अंतरराष्ट्रीय फिल्म महोत्सव इस साल 20 से 28 नवंबर तक गोवा में आयोजित होगा। इस बार फिल्म महोत्सव में विभिन्न देशों की करीब दो सौ फिल्में दिखाई जाएंगी। केंद्रीय सूचना एवं प्रसारण मंत्री प्रकाश जावडेकर ने भारतीय अंतरराष्ट्रीय फिल्म महोत्सव की सफलता के लिए शुभकामनाएं दी हैं। 
50वें भारतीय अंतरराष्ट्रीय फिल्म महोत्सव का आयोजन इस साल 20 से 28 नवंबर तक गोवा में होगा। इस दौरान विभिन्न देशों की 200 से अधिक फिल्में दिखाई जाएंगी। विभिन्न भारतीय भाषाओं की 26 फीचर फिल्में और 15 गैर फीचर फिल्में भी इस दौरान दिखाई जाएंगी। सैंकड़ों विदेशी और भारतीय कलाकार और दस हजार से अधिक फिल्म प्रेमी इस फिल्म महोत्सव में हिस्सा लेंगे।
50वें भारतीय अंतरराष्ट्रीय फिल्म महोत्सव में 50 साल पहले विभिन्न भाषाओं में बनी 12 फिल्मों का भी प्रदर्शन होगा। साथ ही इस बार एक नई पहल करते हुए दृष्टिबाधित लोगों के लिए एक विशेष फिल्म भी दिखाई जाएगी। 
50वें भारतीय अंतरराष्ट्रीय फिल्म महोत्सव में रूस को भागीदार देश बनाया गया है। इस महोत्सव के दौरान महानायक अमिताभ बच्चन की कुछ चुनिंदा फिल्में भी दिखाई जाएंगी। गौरतलब है कि अमिताभ बच्चन को इस साल दादा साहब फाल्के पुरस्कार से सम्मानित किया जाएगा।
