'गली गली सिम सिम' --- शुरुआती वर्षो में बताई जाने वाली बातों का बच्चों पर जीवन भर असर रहता है।' हर तरह की मस्ती, मजाक और जोश के साथ बच्चों में भाषा और समझने की रणनीति के कौशल विकसित करने, हमदर्दी-सहानुभूति विकसित करने के अभ्यास में मदद करता है। गली गली सिम सिम बच्चों को जीवन के महत्वपूर्ण कौशल जैसे स्वास्थ्य और स्वच्छता, जैसे सामाजिक व्यवहार और अन्य कौशल के बारे में सिखाता है।  
  सपना बचत उड़ान , बच्चों के लोकप्रिय टीवी शो 'गली गली सिम सिम'  से अभिप्रेरित होकर बचत की आदत विकसित करने के लिए तीन राज्यों में चलाया जा रहा कार्यक्रम है जिसमे  90,000  बच्चों और महिलाओं को शामिल किया गया  है I रुपये पैसे का लेन देन हो या सामान की खरीदारी ये सब ऐसी व्यवस्थाएं हैं जिसे हर बच्चा अपने बड़ों को रोज़ करते हुए देखता है और आत्मसात करता है इस बात को ध्यान में रखते हुए इस कार्यक्रम के अंतर्गत बच्चों में बचत और साझेदारी की भावना को विकसित करने के लिए कई प्रयोगात्मक सत्र आयोजित किये जाते हैं I
दिल्ली में यह कार्यक्रम शाहदरा की कम आय वाली बस्तियों में शुरू किया गया है। इस कार्यक्रम के अंतर्गत सब्जी के ठेले को चलित टीवी में तब्दील कर दिया है, जिसे खास क्षेत्रों की गलियों में ले जाया जाता है, जहां बच्चों  के लिए चलते फिरते सेशंस  आयोजित किये जाते हैं, जिसमें वित्तीय साक्षरता पर और शैक्षणिक  महत्व  के मनोरंजक वीडियो दिखाए जाते हैं ।
हर सेशन में इन बच्चों की अटेंडेंस भी अनूठे ढंग से टोकन बाँट के ली जाती है ..जिसके जितने टोकन उसकी उतनी ज़्यादा अटेंडेंस I  हर सेशन में बच्चे अपना रिपोर्ट कार्ड खुद ही सुनाते  हैं , मतलब की उनकी गुल्लक में कितने पैसे आये और वे उसका क्या करने वाले हैं  । बचत के अलावा स्वच्छता और स्वस्थ्य  को लेकर भी इन बच्चों में खासी जागरूकता पैदा की जा रही है। 
