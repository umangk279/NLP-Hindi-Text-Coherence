प्रधानमंत्री नरेंद्र मोदी ने झारखंड में आयुष्मान भारत योजना के लाभार्थियों के साथ किया संवाद, कहा- इस योजना के तहत देश भर के 50 करोड़ लोगों को किया जाएगा कवर। अब तक 12.5 लाख लोग उठा चुके हैं इस योजना का लाभ।  
प्रधानमंत्री नरेंद्र मोदी ने कल रांची में आयुष्मान भारत के लाभार्थियों से बातचीत की। उन्होंने कहा कि इस योजना के अभी डेढ़ सौ दिन भी पूरे नहीं हुए और 12 लाख से ज्यादा लोग इलाज करा चुके हैं। रांची में आयुष्मान भारत के लाभार्थियों से बातचीत के दौरान पीएम मोदी ने लोगों से बच्चियों की पढ़ाई कराने और नशे को छोड़ने का भी आह्वान किया। 
प्रधानमंत्री ने रांची में आयुष्मान भारत के लागू होने के 150 दिन बाद लोगों से सीधे बातचीत की और उनके अनुभव जानें।  प्रधानमंत्री ने जिन लाभार्थियों से बातचीत की उसमें छोटे बच्चे भी शामिल थे। इन्हीं में से एक बच्चे का नाम शुभम था। जिससे पीएम ने बड़े ही आत्मीय होकर बातचीत की।
प्रधानमंत्री नरेंद्र मोदी ने कल झारखंड के हजारीबाग में स्वास्थ्य, शिक्षा, जलापूर्ति और स्वच्छता से संबंधित कई परियोजनाओं का लोकार्पण किया। प्रधानमंत्री हजारीबाग, दुमका और पलामू में मेडिकल कॉलेज के भवनों का उद्घाटन किया। उन्होने हजारीबाग में आचार्य विनोबा भावे विश्वविद्यालय के जनजातीय अध्ययन केंद्र की आधारशिला भी रखी। 
