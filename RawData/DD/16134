सुप्रीम कोर्ट ने सहारा समूह की एम्बी वैली की नीलामी प्रक्रिया के लिए एक रिसीवर नियुक्त कर दिया है। नीलामी प्रक्रिया एक दिसम्बर से शुरू होगी।  
 शीर्ष न्यायालय ने कहा है कि जब तक नीलामी प्रक्रिया पूरी नहीं होती, बाम्बे उच्च न्यायालय का आधिकारिक रिसिवर पुणे की एम्बी वैली का ध्यान रखेगा। एंबी वैली की नीलामी प्रव्रिया में आठ हफ्तों का समय लग सकता है। सहारा ग्रुप ने इससे पहले 24,000 करोड़ रुपये की मूल रकम में से बाकी बचे लगभग 9,000 करोड़ रुपये चुकाने के लिए 18 महीने का समय मांगा था।
एम्बी वैली की नीलामी की प्रक्रिया में सहारा ग्रुप के रुकावट डालने पर सुप्रीम कोर्ट ने 12 अक्टूबर को कड़ी आपत्ति जताई थी और चेतावनी दी थी कि रुकावट डालनेवाला कोई भी व्यक्ति अवमानना का दोषी होगा और उसे जेल भेजा जाएगा। 
