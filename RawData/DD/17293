देश के कई हिस्से इन दिनों बाढ़ की चपेट में है. बाढ़ प्रभावित इलाको में लोगों का जन-जीवन बुरी तरह प्रभावित है हालांकि उत्तर प्रदेश में बाढ़ के हालात सामान्य हुए हैं जबकि बिहार में बाढ़ की स्थिति में थोड़ा सुधार हुआ है।  
 राज्य में कुछ स्थानों पर बाढ़ का पानी उतरने की वजह से लोगों ने अपने घर लौटना शुरू कर दिया है। अब सिर्फ 116 शिविर चल रहे हैं, जिसमें 1.38 लाख लोग शरण लिए हुए हैं। राज्य आपदा प्रबंधन विभाग की एक रिपोर्ट में कहा गया है कि हताहतों की संख्या 514 है और 19 जिलों में 1.71 करोड़ की आबादी प्रभावित है।
बिहार में बाढ़ की स्थिति में थोड़ा सुधार हुआ है। राज्य में कुछ स्थानों पर बाढ़ का पानी उतरने की वजह से लोगों ने अपने घर लौटना शुरू कर दिया है। अब सिर्फ 116 शिविर चल रहे हैं, जिसमें 1.38 लाख लोग शरण लिए हुए हैं। राज्य आपदा प्रबंधन विभाग की एक रिपोर्ट में कहा गया है कि हताहतों की संख्या 514 है और 19 जिलों में 1.71 करोड़ की आबादी प्रभावित है।   बाढ़ से 19 जिलों- किशनगंज, अररिया, पूर्णिया, कटिहार, पूर्वी चंपारण, पश्चिमी चंपारण, दरभंगा, मधुबनी, मुजफ्फरपुर, सीतामढ़ी, शिवहर, समस्तीपुर, गोपालगंज, सारण, सीवान, सुपौल, मधेपुरा, सहरसा और खगड़िया की करीब 1.72 करोड़ आबादी प्रभावित हुई।
बाढ़ प्रभावित इलाके से 8,54,936 लोगों को सुरक्षित स्थान पर पहुंचाया गया है। बिहार सरकार ने बाढ़ राहत के लिए सरकार ने 1935 करोड़ रुपये स्वीकृत किये गये हैं। जिसमें से 947 करोड़ रुपये बाढ़ पीड़ितों को खाद्य उपलब्ध कराने और 900 करोड़ रुपये अन्य राहत के मद में खर्च किये जाएंगे। इसके अलावा 8 करोड़ रुपय़े बाढ़ में मरने वालों के परिजनों में बांटे जायेगे। वहीं 20 करोड़ रुपये घरों की मरम्मत के मद में खर्च किये जाएंगे। जबकि 20 करोड़ रुपये फसलों के नुकसान पर बांटा जायेगा। पैसा सीधे पीड़ित के खाते में पहुचाया जायेगा।
उधर उत्तर प्रदेश में भी बाढ़ के हालात सामान्य होते जा रहे हैं। सिद्धार्थनगर जिले में राप्ती, बूढी राप्ती और अन्य नदियों का जलस्तर खतरे के निशान से नीचे चले जाने से अब बाढ की स्थिति में काफी सुधार आ गया है । बस्ती जिले में सरयू नदी का जल स्तर घटने के बावजूद अभी भी खतरे के निशान से ऊपर बह रही है।  बाढ प्रभावित इलाकों में राहत वितरण का काम तेजी से चल रहा है। प्रभावित इलाकों में पांव पसार चुकी संक्रमक बीमारियों से निपटने के लिए गठित 25 डॉक्टरों की टीम गांवों में जाकर मरीजों का इलाज कर रही हैं। बाढ से हुई फसलों के नुकसान का सर्वे और बाढ पीडति गांव में सफाई अभियान भी तेजी से किया जा रहा है।  
