प्रधानमंत्री नरेंद्र मोदी ने दक्षिण कोरिया के राष्ट्रपति मून जे इन के  साथ गांधी स्मृति का दौरा किया। दोनों नेताओं ने बापू को  श्रद्धांजलि  दी। साथी ही , दोनों नेताओं ने एक गोंग बजाकर विश्व शांति का संदेश दिया।  
प्रधानमंत्री नरेन्द्र मोदी दक्षिण कोरिया के राष्ट्रपति मून जे इन के का गांधी स्मृति में गर्मजोशी के साथ स्वागत किया। इसके बाद दोनों नेताओं नें गांधी स्मृति जाकर महात्मा को श्रृद्धाजंलि दी। गांधी-स्मृति दिल्ली में 30 जनवरी मार्ग पर स्थित है। ये वही परिसर है जहां पर महात्मा गांधी ने अंतिम सांस ली थी। प्रधानमंत्री मोदी और कोरियाई राष्ट्रपति ने एक गोंग बजाकर विश्व शांति की की कामना की। ये गोंग वल्ड पीस गोंग ऑर्गनाइजेशन के सौजन्य से परिसर में 2006 में स्थापित कराया गया था। राष्ट्रपति मून जे इन ने इस मौक़े पर अपने विचार आगन्तुक पुस्तिका में साझा किए। इसके बाद दोनों नेताओं ने गांधी जी से उस कक्ष को भी देखा जहां पर वो रहा करते थे।
प्रधानमंत्री ने कोरियाई राष्ट्रपति को उस जगह भी लेकर गए जहां महात्मा गांधी रोज़ संध्या भजन किया करते थे। ये वो जगह भी थी जहां पर उनकी गोली मारकर हत्या कर दी गई थी। उस वक़्त महात्मा गांधी अपने संध्या कार्यक्रम के लिए ही जा रहे थे। 30 जनवरी 1948 को उन्होने इस दुनिया को अलविदा कह दिया था। गांधी जी को श्रृद्धासुमन अर्पित करने के बाद प्रधानमंत्री ने राष्ट्रपति मून के साथ एक भजन भी सुना। 
