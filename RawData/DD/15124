श्रीनगर के करन नगर इलाके में स्थित केन्द्रीय रिजर्व पुलिस बल के शिविर पर कल सुबह आतंकवादी हमले का प्रयास विफल किये जाने के बाद से सुरक्षा बलों और आतंकवादियों के बीच हुई मुठभेड में  एक जवान शहीद हो गया ।  
हमले में लश्कर के दो आंतकियों को सुरक्षा बलों ने मार गिराया ।
आतंकवादी हमले पर प्रतिक्रिया देते हुए जम्मू-कश्मीर के उपमुख्यमंत्री निर्मल सिंह ने कहा है कि आम नागरिकों पर आतकियों का हमला उनकी निराशा को दिखता है। उन्होंने कहा कि सुरक्षा बल आतिकयों को करारा जवाब दे रहे हैं।
वहीं सुंजवां हमले के बाद भारत ने पाकिस्तान को बेहद सख्त संदेश दिया है । जम्मू में रक्षा मंत्री निर्मला सीतारमण ने साफ कर दिया है कि जवानों की शहादत बेकार नहीं जाएगी और पाकिस्तान को इसकी कीमत चुकानी पड़ेगी। रक्षा मंत्री ने अस्पताल में जाकर घायलों से मुलाकात की और कहा कि पाकिस्तान सीमा पर गोलीबारी करके घुसपैठ कराने की कोशिश कर रहा है। उन्होंने कहा कि  पाक के आतंक का दायरा बढ़ रहा है लेकिन सुरक्षा बल पाक और उसके आतंकवादियों को पूरा जवाब दे रहे है। उन्होंने कहा कि आतंकवादियों के बारे में लगातार दस्तावेज सौंपे जाने के बावजूद पाकिस्तान ने कोई कार्रवाई नहीं की है।
