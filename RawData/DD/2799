 मोदी सरकार ने किसानों के लिए एक सुनिश्चित नकद सहायता देने की प्रधानमंत्री किसान सम्मान निधि योजना यानी PM-किसान से जुड़ना और आसान बना दिया है। अब किसान मोबाइल ऐप का इस्तेमाल कर पंजीकरण की स्थिति संबंधि सभी जानकारी ले सकते हैं।  
केन्‍द्रीय कृषि एवं ग्रामीण विकास मंत्री नरेन्‍द्र सिंह तोमर ने प्रधानमंत्री किसान सम्‍मान निधि योजना को व्‍यापक एवं महत्‍वाकांक्षी बताते हुए कहा कि इससे किसानों की आय बढ़ाने में मदद मिलेगी। उन्होंने इस योजना की पहली वर्षगांठ पर सोमवार को नई दिल्‍ली में आयोजित समारोह को संबोधित किया। उन्होने कहा कि प्रधानमंत्री ने वर्ष 2022 तक किसानों की आय दोगुनी करने का लक्ष्‍य तय किया है।
इस योजना के दायरे में आए लाभार्थियों की कुल संख्‍या लगभग 14 करोड़ है और सरकार का लक्ष्‍य चालू वित्‍त वर्ष के आखिर तक 12 लाख किसानों को कवर करना है। इस अवसर पर उन्होने पीएम-किसान मोबाइल एप' लॉन्‍च किया, जो किसानों को उनके लाभ से संबंधित अनेक तरह की सुविधाओं तक उनकी पहुंच सुलभ करायेगा।
