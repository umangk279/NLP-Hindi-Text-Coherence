दक्षिण यमन में सत्ता संघर्ष को समाप्त करने के लिए यमन की सऊदी समर्थित सरकार और दक्षिण अलगाववादियों के बीच हुआ समझौता, सऊदी अरब के क्राउन प्रिंस ने समझौते को बहु-आयामी संघर्ष समाप्त करने की दिशा एक व्यापक राजनीतिक समाधान बताते हुए स्वागत किया. 
दक्षिण यमन में सत्ता संघर्ष को समाप्त करने के लिए यमन की सऊदी समर्थित सरकार और दक्षिण अलगाववादियों ने कल एक समझौते पर हस्ताक्षर किए. सऊदी अरब के क्राउन प्रिंस ने इस बहु-आयामी संघर्ष को समाप्त करने की दिशा किए गए इस व्यापक राजनीतिक समाधान का स्वागत किया। इस समझौते से दक्षिण अलगाववादियों का यमन की नई कैबिनेट में शामिल होने का मार्ग प्रशस्त होगा और दक्षिणी सशस्त्र बल यमन सरकार के नियंत्रण में आ सकेंगे।
संयुक्त राष्ट्र ने कहा है कि यह समझौता यमन के गृह युद्ध को समाप्त करने की दिशा में एक महत्वपूर्ण कदम है। संयुक्त राष्ट्र के मुताबिक, इस संघर्ष ने देश को तबाह कर दिया है और अब तक कम से कम 7,000 नागरिकों की मृत्यु हुई है। दक्षिणी शहर आइडेन के निवासियों ने समझौते का स्वागत करते हुए कहा कि उन्हें उम्मीद है कि इससे लड़ाई का अंत होगा और यह भविष्य में पूर्ण शांति समझौते का मार्ग प्रशस्त करेगा।
