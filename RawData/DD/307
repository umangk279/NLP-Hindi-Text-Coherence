नेशनल टेस्टिंग एजेंसी द्वारा आज देश भर में मेडिकल संस्थानों में दाखिले के लिए राष्ट्रीय पात्रता एवं योग्यता परीक्षा यानी नीट का आयोजन किया जा रहा है। इस साल नीट परीक्षा के लिए करीब 16 लाख अभ्यर्थियों ने रजिस्ट्रेशन कराया है।  
एनटीए ने भी कोविड-19 महामारी के बीच परीक्षा को सुरक्षित ढंग से करवाने के लिए पूरे इंतजाम कर लिए हैं। परीक्षा को सोशल डिस्टेंसिंग के साथ कराने के लिए परीक्षा केंद्र 2,846 से बढ़ाकर 3,843 कर दिए गए हैं। एनटीए के अनुसार 99 फीसदी स्टूडेंट्स को उनकी पसंद के अनुसार केंद्र दिया गया है।
देश के 155 शहरों के 3862 परीक्षा केंद्रों पर नीट परीक्षा का आयोजन होगा। परीक्षा दोपहर 2 बजे शुरू होकर शाम 5 बजे तक चलेगी। नेशनल टेस्टिंग एजेंसी देश भर के मेडिकल और डेंटल कॉलेजों के एमबीबीएस और बीडीएस पाठ्यक्रमों में दाखिले के लिए नीट परीक्षा का आयोजन करती है। इस साल नीट परीक्षा के लिए 15.97 लाख अभ्यर्थियों ने रजिस्ट्रेशन कराया है।
कोरोना महामारी के चलते नीट परीक्षा का आयोजन पहले दो बार टल चुका है। नेशनल टेस्टिंग एजेंसी ने परीक्षा के दौरान सोशल distancing सुनिश्चित करने के लिए तमाम एहतियाती कदम उठाए हैं। इसी के मद्देनजर इस बार परीक्षा केंद्रों की संख्या में पिछले साल के मुकाबले क़रीब 50 फीसदी की वृद्धि की गई है।
साथ ही हर कमरे में परीक्षार्थियों की संख्या 24 से कम कर 12 कर दी गई है। इसके अलावा हर परीक्षा केंद्र को पूरी तरह सैनिटाइज करने की पर्याप्त व्यवस्था की गई है।
