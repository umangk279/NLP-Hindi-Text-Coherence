राष्ट्रपति रामनाथ कोविंद आज अमिताभ बच्चन को प्रतिष्ठित दादा साहब फाल्के पुरस्कार से सम्मानित करेंगे। राष्ट्रपति भवन में होने वाले एक समारोह में सदी के महानायक को भारतीय सिनेमा का सबसे बड़ा सम्मान दिया जाएगा। 
हिंदी फ़िल्म जगत के महानायक अमिताभ बच्चन को आज दादा साहेब फाल्के सम्मान से नवाजा जाएगा। राष्ट्रपति रामनाथ कोविंद राष्ट्रपति भवन में आयोजित होने वाले एक संक्षिप्त समारोह में अमिताभ बच्चन को साल 2018 का दादा साहब फाल्के पुरस्कार प्रदान करेंगे। फिल्म उद्योग में उल्लेखनीय योगदान के लिए अमिताभ को भारतीय फिल्म जगत के इस सर्वोच्च सम्मान से नवाजा जा रहा है।
