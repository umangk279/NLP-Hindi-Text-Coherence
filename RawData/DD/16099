विधि दिवस के दो दिवसीय समारोह के समापन सत्र पर कल प्रधानमंत्री नरेंद्र मोदी ने सम्बोधित किया।  इस अवसर पर पीएम ने कानून का लाभ , देश के पिछड़े , कमज़ोर वर्ग तक पहुंचाने की बात कही।  
 विधि दिवस पर पीएम मोदी समापन सत्र में शिरकत की। पीएम ने इस मौक़े पर संविधान निर्माताओं की इच्छा आशाओं के अनुरूप देश में आर्थिक-सामाजिक प्रगति, के लिए सभी संवैधानिक संस्थाओं को एक-दूसरे के सहयोग और संतुलन के साथ 2022 तक देश को 21वीं सदी का नया भारत बनाने की अपील की। साथ ही पीएम मोदी ने कहा कि ये संविधान की ही मज़बूत और संस्थाओं का संतुलन ही रहा कि 1975 में आपातकाल के बुरे दौर में भी देश में लोकतंत्र बना रहा।
हम भारत के लोग यही है भारतीय संविधान के प्रस्तावना की पहली लाइन और यही गवाह है सामाजिक क्रान्ति का। देश में चल रहे ढांचागत सुधारों, सरकार के नीतिगत फैसलों के ज़रिए लोगों के जीवन की छोटी-छोटी आसान होती मुश्किलों का ज़िक्र भी पीएम मोदी ने किया। उन्होने कहा कि पासपोर्ट से लेकर यूनिक पीएफ एकांउट की शुरूआत आने वाली पीढियों के अनुकूल है साथ ही उन्होने कहा कि व्यवस्था हमेशा देश हित में बननी चाहिए।
साथ पीएम मोदी ने न्याय को वंचित लोगों तक सुलभ बनाने के लिए अनुपयोगी क़ानूनों की ख़त्म किए जाने, देश में लोकअदालतों के ज़रिए कई मुक़दमों के आसान समाधान की बात कही। पीएम मोदी ने न्याय व्यवस्था का वीडियो कांफ्रेसिंग जैसी दूसरी अन्य तक़नीक़ों के ज़रिए आसानी के साथ कमज़ोर,पिछडे और ग़रीबों तक पहुंच बढ़ाने की बात कही। उन्होने देश के संसाधनों का ज़्यादा से ज़्यादा उपयोग करने के लिए देश में राष्ट्रीय और प्रदेश स्तर के चुनाव को एक साथ कराने पर भी ज़ोर दिया।
पीएम मोदी ने नऐ भारत के लिए हर मोर्चे पर नीतिगत फैसलों का ज़िक्र करते हुए कहा कि सुप्रीम कोर्ट के आदेश पर कालेधन पर लम्बित SIT का गठन भी सरकार का अहम फैसला था। पीएम मोदी ने संविधान को सामाजिक दस्तावेज बताया साथ ही उन्होने कहा कि देश संविधान हरेक परिस्थिति में प्रासंगिक है। उन्होने संविधान दिवस पर संविधान निर्माताओं को याद किया और उनकी आज़ाद भारत से प्रति आर्थिक-सामाजिक और न्यायायिक दृष्टि की सराहना की। 
