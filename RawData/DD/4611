 भुवनेश्वर के कलिंगा स्टेडियम में खेले गए ओलिंपिक क्वालीफायर के दूसरे मुक़ाबले में यूएसए से 1-4 से हारने के बावजूद भारतीय महिला हॉकी टीम ने 2020 टोक्यो ओलंपिक के लिए क्वालिपाई कर लिया। वहीं पुरूष हॉकी मुकाबला अब से कुछ देर बाद होगा। 
भारतीय महिला हॉकी टीम ने टोक्यो ओलिंपिक 2020 के लिए क्वालीफाई कर लिया है। भुवनेश्वर के कलिंगा स्टेडियम में खेले गए ओलिंपिक क्वालीफायर के दूसरे मुक़ाबले में भारतीय टीम को अमेरिका ने 4-1 से ज़रूर हराया लेकिन एग्रीगेट के आधार पर भारत ने 6-5 से जीत दर्ज कर टोक्यो ओलिंपिक का टिकट कटा लिया। गौरतलब है कि भारत ने पहले ओलिंपिक क्वालीफाइंग मुक़ाबले में अमेरिका की टीम को 5-1 से शिकस्त दी थी। दूसरे क्वालीफाइंग मुक़ाबले में अमेरिका ने बेहतरीन खेल दिखाते हुए एक समय 4-0 की बढ़त बना ली थी लेकिन  भारतीय टीम ने आख़िरी क्वार्टर में ज़बरदस्त खेल दिखाया और रानी रामपाल ने शानदार फील्ड गोल कर भारतीय टीम का न सिर्फ खाता खोला बल्कि एग्रीगेट के आधार पर भारतीय टीम को 6-5 से बढ़त दिला दी जो अंत तक बनी रही।
