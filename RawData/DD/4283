भाजपा उपाध्यक्ष श्यामा जाजू ने स्पष्ट किया कि दिल्ली में मुख्यमंत्री पद के उम्मीदवार के नाम पर संसदीय बोर्ड की बैठक में ही कोई फैसला  लिया जाएगा। इससे पहले हरदीप सिंह पुरी ने अपने ट्वीट में कहा मनोज तिवारी के नेतृत्व में भाजपा दिल्ली में भारी बहुमत से जीत दर्ज करेगी।     
दिल्ली में भाजपा के मुख्यमंत्री पद को लेकर कयासबाजी तेज हो गई है। एक कार्यक्रम के दौरान केंद्रीय मंत्री हरदीप सिंह पुरी के मनोज तिवारी के नाम का संकेत दिए जाने के बाद यह विवाद चरम पर पहुंच गया। हालांकि पार्टी की तरफ से साफ कर दिया गया है कि पार्लियामेंट्री बोर्ड की बैठक में ही इस बारे में फैसला लिया जाएगा।
केंद्रीय मंत्री हरदीप सिंह पुरी ने कहा दिल्ली में इस बार विधानसभा चुनाव मनोज तिवारी के नेतृत्व में लड़ा जाएगा। उन्होंने ट्वीट कर कहा कि दिल्ली में भाजपा विजय की ओर अग्रसर है। पार्टी ने अब तक मुख्यमंत्री पद के लिए किसी को नामित नहीं किया है।  मनोज तिवारी दिल्ली बीजेपी  के अध्यक्ष हैं। पार्टी उनके नेतृत्व में पूरे जोश से काम कर रही है। मेरे बयान का मतलब था कि भाजपा उनके नेतृत्व में भारी मतों से आगामी चुनाव जीतेगी।
भाजपा के दिल्ली प्रदेश अध्यक्ष मनोज तिवारी ने इस पूरे मामले पर अपना पक्ष रखा। 
