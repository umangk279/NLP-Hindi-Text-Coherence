चीन के ताईपे में 19 से 30 अगस्त तक आयोजित होने वाले 29वें विश्व यूनिवर्सिटी गेम्स के लिए गुरुवार को भारतीय टीम रवाना हुई। केन्द्रीय मानव संसाधन विकास मंत्री प्रकाश जावड़ेकर और केन्द्रीय सूचना एवं प्रसारण राज्य मंत्री राज्यवर्धन सिंह राठौड़ ने इस प्रतियोगिता में हिस्सा लेने जा रहे खिलाडियों के साथ मुलाकात की और उन्हे अपनी शुभकामनाए दीं।   
 ताइवान में 19 से 30 अगस्त को 29वें वर्ल्ड यूनिवर्सिटी गेम्स 2017 का आयोजन किया जाएगा। इन खेलों में भाग लेने के लिए भारतीय टीम गुरुवार को रवाना हुई। केन्द्रीय मानव संसाधन विकास मंत्री प्रकाश जावड़ेकर और केन्द्रीय सूचना एवं प्रसारण राज्य मंत्री राज्यवर्धन सिंह राठौड़ ने इस प्रतियोगिता में हिस्सा लेने जा रही ताईकोंडो और बैडमिंटन टीम को शुभकामनाए दी।
युवाओ के प्रेरणा स्रोत माने जाने वाले राज्यवर्धन सिंह राठौड़ ने खिलाडियों के साथ अपने पुराने खेल के अनुभव साझा किए और सभी खिलाडियों की जमकर  हौसला अफजाई की ताकि वो देश के लिए पदक लेकर जरुर लौटे। वही केन्द्रीय मंत्री प्रकाश जावड़ेकर ने कहा कि देश का खिलाडी जब खेलगा तभी देश खिलेगा।
वही खिलाडी भी अपनी तैयारियों से खुश दिखाई दिए और उन्होने ने माना कि ओलंपिक में जाने के लिए इस प्रतियोगिता में उन्हे अपना सौ प्रतिशतक देना ही होगा।
वर्ल्ड यूनिवर्सिटी गेम्स में विश्व भर के विभिन्न शिक्षण विश्वविद्यालयों के खिलाड़ी हिस्सा लेंगे। इन खेलों में जूड़ो, तलवारबाजी, शूटिंग, ताईक्वांडो, वूशु, एथलेटिक्स, टेबल टेनिस सहित अन्य कई खेल करवाए जाएंगे।
