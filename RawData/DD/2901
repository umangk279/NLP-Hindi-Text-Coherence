प्रधानमंत्री नरेन्‍द्र मोदी ने गुजरात के गांधीनगर में संयुक्‍त राष्‍ट्र जलवायु परिवर्तन संधि में शामिल देशों के सम्‍मेलन-सीओपी- 13 का आज वीडियो कान्‍फ्रेंसिंग के माध्‍यम से उद्घाटन किया। इस अवसर पर प्रधानमंत्री ने घुमन्‍तू प्रजातियों के संरक्षण पर भारत की प्रतिबद्धता को दोहराते हुए कहा कि वन्‍य जीवन और पर्यावरण का संरक्षण भारत की संस्‍कृति में शामिल है और हम सह-अस्तित्‍व को बढ़ावा देने में विश्‍वास रखते हैं। प्रधानमंत्री ने अपनी सरकार द्वारा वन्‍य जीवन के संरक्षण के लिए देश भर में किये जा रहे कार्यों की चर्चा की। 
भारत की ये प्राचीन संस्कृति सिर्फ इंसानों तक ही सीमित नहीं बल्कि इस दायरे में जड़ -चेतन  लेकर हर वो जीव जन्तु शामिल हैं जिसका सरोकार इस पृथ्वी से है.. कॉप 13 सम्मेलन का थीम 'इस ग्रह को जोड़ने वाली प्रवासी प्रजातियों का स्वागत है', हमारी अतिथि देवो भव: की परंपरा का बेहतरीन उदाहरण है। इसी परंपरा को आगे बढ़ाते हुए प्रधानमंत्री नरेन्द्र मोदी ने कहा कि कि भारत जलवायु संबंधी ऐसे कदमों का समर्थन करता है जो संरक्षण के मूल्यों, टिकाऊ जीवनशैली तथा हरित विकास मॉडल पर आधारित हों। उन्होंने कहा कि भारत ने मध्य एशिया हवाई मार्ग में प्रवासी पक्षियों को सुरक्षित रखने संबंधी राष्ट्रीय कार्ययोजना तैयार की है। साथ ही उन्होंने पर्यावरण को बैगर नुकसान पहुंचाए ही विकास को सुनिश्चित करने पर बल।
वीडियो कॉन्फ्रेंसिंग के ज़रिए जरिए गांधीनगर में सीओपी13 के प्रतिनिधियों को संबोधित पीएम मोदी ने का कि भारत उन चुनिंदा देशों में से एक है जो तापमान में वृद्धि को दो डिग्री सेल्सियस से नीचे रखने के पेरिस समझौते के लक्ष्य को पाने की दिशा में कदम उठा रहे हैं।
पीएम मोदी ने कहा कि भारत ने 2022 के तय समय से दो साल पहले ही य़का अपना लक्ष्य हासिल कर लिया है। भारत में अभी लगभग 2970 बाघ हैं। साथ ही उन्होंने कहा कि भारत दुनिया के सबसे विविध देशों में से एक है।
4-17 से 22 फरवरी तक चलने वाले  कॉप-13 का लोगो दक्षिण भारत की पारम्परिक कला 'कोलम' से प्रेरित है। लोगो में, अमूर फाल्‍कन, हम्‍पबैक व्‍हेल और समुद्री कछुओं जैसी मुख्‍य प्रवासी प्रजातियों को दर्शाने के लिए कोलम कला का उपयोग किया गया है। कॉप-13 का शुभंकर, "Gibi - द ग्रेट इंडियन बस्टर्ड" है। यह गंभीर रूप से लुप्तप्राय प्रजाति है, जिसे वन्यजीव संरक्षण अधिनियम, 1972 के तहत सर्वोच्च संरक्षण दर्जा दिया गया है। सम्‍मेलन में 130 देशों के प्रतिनिधि और वन्‍य जीव संरक्षण के क्षेत्र में काम करने वाले अंतरराष्‍ट्रीय गैर-सरकारी संगठन हिस्‍सा ले रहे हैं। कई राष्‍ट्रीय और अंतरराष्‍ट्रीय संगठन इस दौरान प्रदर्शनी स्‍थल में वन्‍य जीव संरक्षण क्षेत्र में सर्वश्रेष्‍ठ प्रणालियों का प्रदर्शन करेंगे।
  
