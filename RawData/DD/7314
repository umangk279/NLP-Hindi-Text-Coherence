काग्रेस का प्रचार भी जोर शोर से जारी है। राहुल गांधी के साथ ही उनकी बहन और पार्टी महासचिव प्रियंका गांधी वाड्रा धुंआधार रैलियां कर रहे हैं। राहुल गांधी ने रैलियां में  दावा किया कि उनकी पार्टी की  न्याय योजना से सबसे अधिक फायदा देश का बेरोजगार युवाओं को होगा। उधर दिल्ली में कांग्रेस ने  दावा किया कि राज्य में उसका सीधा मुकाबला सिर्फ बीजेपी से है और आम आदमी पार्टी मुकाबले में कहीं नहीं है। 
कांग्रेस की ओर से प्रचार की कमान  अध्यक्ष राहुल गांधी के साथ ही उनकी बहन और पार्टी महासचिव प्रियंका गांधी वाड्रा ने संभाल रखी है। राहुल गुरुवार को जहां राजस्थान के दौरे पर थे तो प्रियंका यूपी में लगातार रोड शो और जनसभाएं कर रही हैं। 
राजस्थान पहुंचे राहुल गांधी ने दावा किया कि उनकी पार्टी की  न्याय योजना से सबसे अधिक फायदा देश का बेरोजगार युवाओं को होगा। उन्होंने कहा कि इस योजना का फायदा न केवल देश के सबसे गरीब 25 करोड़ नागरिकों को बल्कि किसानों, छोटे दुकानदारों और सबसे अधिक बेरोजगार युवाओं को होगा। राहुल ने पीएम का धन्यवाद दिया कि उन्होंने बैंक खाते खोले और न्याय योजना का पैसा उन्हीं खातों में जाएगा।
बाद में राहुल गांधी ने अजमेर और कोटा में भी रैलियां की। राहुल ने कहा कि अगर कांग्रेस की सरकार बनती है तो 2019 में दो बजट पेश होंगे, एक आम बजट और दूसरा किसान का बजट  उन्होंने कहा कि सत्ता में आने पर कांग्रेस एक साल में 22 लाख युवाओं को वह सरकारी नौकरियां देगी जो पद फिलहाल खाली हैं।
वहीं प्रियंका गांधी की करें तो वो भी यूपी में धुंआधार रैलियां कर रही हैं। पहले उन्होंनें झांसी में  कांग्रेस समर्थित उम्मीदवार शिवशरण कुशवाहा के समर्थन में रोड शो किया। शो में बडी संख्या में कांग्रेस कार्यकर्ता पहुंचे।  रोड शो के दौरान प्रियंका गांधी ने मतदाताओं से हाथ हिलाकर अभिवादन किया। बाद में उन्होंने जालौन  में रोड शो और सभाएं की।
उधर दिल्ली में कांग्रेस ने  दावा किया कि राज्य में उसका सीधा मुकाबला सिर्फ बीजेपी से है और आम आदमी पार्टी मुकाबले में कहीं नहीं है। दिल्ली में कांग्रेस के सातों उम्मीदवार बृहस्पतिवार को एकसाथ मीडिया के सामने रूबरू हुए। कांग्रेस ने पूर्व मुख्यमंत्री शीला दीक्षित को उत्तर पूर्वी दिल्ली, प्रदेश कांग्रेस कमेटी के पूर्व अध्यक्ष अजय माकन को नयी दिल्ली, जेपी अग्रवाल को चांदनी चौक, राजेश लिलोठिया को उत्तर-पश्चिम दिल्ली, मुक्केबाज विजेंद्र सिंह को दक्षिणी दिल्ली, महाबल मिश्रा को पश्चिमी दिल्ली और अरविंदर सिंह लवली को पूर्वी दिल्ली से उम्मीदवार बनाया है। पार्टी ने कहा कि है  दिल्ली में गठबंधन नहीं होने के लिए सिर्फ और सिर्फ आप संयोजक अरविंद केजरीवाल जिम्मेदार हैं।
प्रचार के साथ ही आखिरी चरण के चुनाव के लिए नामांकन का काम भी जोरों पर है। हिमाचल में कांग्रेस के 2 उम्मीदवारों ने पर्चे  भरे मंडी संसदीय क्षेत्र से कांग्रेस प्रत्याशी आश्रय शर्मा ने  नामांकन भरा। तो वहीं हमीरपुर संसदीय क्षेत्र से कांग्रेस के लोकसभा प्रत्याशी रामलाल ठाकुर ने नामांकन पत्र भर दिया है।  
इस बीच कांग्रेस के एक प्रतिनिधिमंडल ने दिल्ली में एक चुनाव आयोग से मुलाकात की और पश्चिम बंगाल में चुनावी हिंसा की शिकायत की। 
