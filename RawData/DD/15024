उत्तर प्रदेश में शुरू हुआ 2 दिन का निवेशक सम्मेलन आज खत्म हो गया। कल पीएम मोदी ने इसकी शुरूआत की थी तो राष्ट्रपति ने आज इसका समापन किया। 
आज कई केन्द्रीय मंत्रियों ने शिरकत की तो विभिन्य क्षेत्रो पर सत्र भी आयोजित किये गये।
उत्तर प्रदेश में शुरू हुआ 2 दिन का निवेशक सम्मलेन गुरूवार को समाप्त हो गया। समापन समारोह में शिरकत करने लखनऊ पहुंचे राष्ट्रपति रामनाथ कोविंद ने कहा कि उत्तर प्रदेश में वो माहौल बन गया है कि लोग अब आकर यहां बेझिझक निवेश कर सकते है।
सम्मेलन के दूसरे दिन भी दिग्गजो का जमाबड़ा लगा रहा। उत्तर प्रदेश को कैसे विकास के पथ पर ले जाना है इसका खाका खीचने के लिये कई केन्द्रीयमंत्री भी लखनऊ पहुंचे और केन्द्र की योजनाओं के माध्यम से विकास की नई लकीर खीची। वित्तमंत्री अरुण जेटली ने कहा कि उत्तर प्रदेश में कानून व्यवस्था सुधार कर निवेश का बेहतर माहौल बनाया है जिसका फायदा पूरे राज्य को ही नही मिलेगा बल्कि देश को भी इसका फायदा होगा।
सम्मेलन में रक्षा मंत्री ने जहां यूपी में डिफेन्स कॉरीडोर के जल्द ही जमीन पर उतारे जाने की बात कही तो रेलमंत्री पीयूष गोयल ने जल्द ही झांसी में रेल के कोच बनाने का कारखाना लगाने का एलान किया।
यूपी में पहली बार हो रहे इस प्रकार के सम्मेलन से हुए फायदे का जिक्र करते हुए यूपी के सीएम योगी आदित्यनाथ ने कहा कि 1 हजार से ज्यादा एमओयू साईन हुए है जिनसे लाखो रोजगार के अवसर पैदा होगें।
सम्मेलन के आखिरी दिन राज्य के राज्यपाल राम नाईक ने भी संवोधित किया तो गुरूवार को सम्मेलन में कई प्रकार के सत्र आयोजित किये गये जिसमें तमाम क्षेत्रो के विशेषज्ञो ने भी अपनी बात रखी।
