ऑस्ट्रेलियन ओपन के पुरुष सिंगल्स का फ़ाइनल मुक़ाबला स्विटजरलैंड के रोजर फेडरर और क्रोएशिया के मारिन चिलिच के बीच खेला जाएगा. 
सेमीफ़ाइनल में फेडरर का सामना कोरिया के यिओन चुंग से था. फेडरर ने पहला सेट आसानी के साथ 6-1 से अपने नाम किया, जबकि दूसरे सेट में फेडरर 5-2 से आगे थे जब यिओन चुंग ने चोट के चलते मैच से हटने का फैसला किया.
वहीं इस मुक़ाबले से पहले खेले गए एक अन्य सेमीफ़ाइल मुक़ाबले में मारिन चिलिच ने ब्रिटेन के कायल एडमंड को मात देकर गुरुवार को ही फ़ाइनल में प्रवेश कर लिया है.
