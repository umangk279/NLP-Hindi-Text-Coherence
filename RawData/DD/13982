केरल में नीपा वायरस के संक्रमण से तीन लोगों की मौत। केंद्र ने कोझिकोड में एक विशेषज्ञ टीम को भेजा। इस वायरस संक्रमण से बचाव के लिए हर मुमकिन मदद का दिया भरोसा। 
केरल के कोझिकोड जिले में नीपा वायरस के कारण तीन लोगों की मौत  हो गई है और 10 अन्य लोगों की मौत में भी नीपा संक्रमण से मिलते जुलते लक्षण पाए गए हैं लेकिन अभी इन  मौतों में नीपा संक्रमण की पुष्टि नहीं हुई है. केंद्रीय मंत्री जे पी नड्डा ने राज्य सरकार की सहायता के लिए राष्ट्रीय रोग नियंत्रण केंद्र के निदेशक को निर्देश दिए हैं। स्थिति की समीक्षा के लिए डॉक्टरों की एक उच्च स्तरीय टीम भी कोजीकोड भेजी गई है. निपाह वायरस  से होने वाला संक्रमण एक ऐसा संक्रमण है जो अधिकतर  चमगादड़ और सूआर से इंसानों में फैलता है। इस वायरस से फैलने वाली बीमारी में मस्तिष्क की सूजन, बुखार, सिरदर्द, उनींदापन, विचलन, मानसिक भ्रम, कोमा जैसे लक्षण देखने को मिलते हैं। इनसे रोगी की मौत भी होने का खतरा बना रहता है। निपाह वायरस के रोगी 24-48 घंटों के भीतर कोमा में जा सकता है।
