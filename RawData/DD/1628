केंद्रीय वित्त मंत्री निर्मला सीतारामण ने नई दिल्ली में वीडियो कॉन्फ्रेंसिंग के माध्यम से न्यू डेवलपमेंट बैंक-एन.डी.बी के संचालक मंडल की विशेष बैठक में भाग लिया। 
वित्त मंत्री निर्मला सीतारामण ने बुनियादी ढांचे के विकास के वित्तपोषण में एन.डी.बी के योगदान की सराहना की। वित्‍तमंत्री ने कहा कि इससे भारत सहित सभी सदस्य देशों के विकास में सकारात्मक प्रभाव पड़ा है।
बैठक में एन.डी.बी. के ब्राजील के मार्कोस ट्रायजो को बैंक का नया अध्‍यक्ष चुना गया। वित्त मंत्री ने बैंक के निवर्तमान अध्यक्ष के. वी. कामथ के 2014 में ब्रिक्स नेताओं के दृष्टिकोण को साकार करने सहित अन्‍य कार्यों में उनकी भूमिका की प्रशंसा की। साथ ही उन्होंने कोविड​​-19 के समय में के.वी. कामथ द्वारा शुरू किये गये आपात ऋण कार्यक्रम का भी जिक्र किया।
