इसरो के लिए बेहद खास है आज का दिन। पीएसएलवी के 50वें मिशन के तहत इसरो भारत के रडार ईमेजिंग पृथ्वी निगरानी उपग्रह रिसैट-2बीआर1 और 9 अन्य विदेशी सैटेलाइट्स को पीएसएलवी-48 यान के जरिए श्रीहरिकोटा अंतरिक्ष केंद्र से करेगा प्रक्षेपित।     
इसरो के लिए आज बेहद खास दिन है। पीएसएलवी के 50वें मिशन के तहत इसरो आज भारत के रडार ईमेजिंग पृथ्वी निगरानी उपग्रह RISAT-2BR1 और 9 अन्य विदेशी सैटेलाइट्स को पीएसएलवी-48 यान के जरिए श्रीहरिकोटा अंतरिक्ष केंद्र से प्रक्षेपित करेगा। प्रक्षेपण के लिए उल्टी गिनती शुरू हो गई है।
इसरो ने कहा कि ध्रुवीय उपग्रह प्रक्षेपण रॉकेट (पीएसएलवी) का 50वां मिशन आज दोपहर तीन बजकर 25 मिनट पर उड़ान भरेगा। इस उपग्रह को कृषि, वन एवं आपदा प्रबंधन में सहायता उपलब्ध कराने के मकसद से तैयार किया गया है। 628 किलोग्राम भार वाला यह उपग्रह अपने साथ नौ छोटे उपग्रहों को भी ले जाएगा जिसमें इजराइल, इटली, जापान का एक-एक और अमेरिका के छह उपग्रह शामिल होंगे।
