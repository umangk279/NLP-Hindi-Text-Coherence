उत्‍तर प्रदेश के मुख्‍यमंत्री योगी आदित्‍यनाथ ने कोविड-19 के संक्रमण पर नियंत्रण के लिए जिलाधिकारियों, जिला पुलिस प्रमुखों, मुख्‍य चिकित्‍सा अधिकारियों और नगर निगम अधिकारियों सहित अन्‍य अधिकारियों की नियमित बैठक करने का निर्देश दिया है. 
मुख्यमंत्री ने कहा कि प्रभावी कार्य योजना बनाकर ही कोरोना संक्रमण को रोका जा सकता है. मुख्‍यमंत्री आज लखनऊ में कोविड-19 की स्थिति के बारे में एक उच्‍च-स्‍तरीय समीक्षा बैठक कर रहे थे.
सीएम योगी आदित्‍यनाथ ने कहा कि घर-घर जाकर चिकित्‍सा सर्वेक्षण, संपर्कों का पता लगाना, प्रभावी निगरानी और अधिक रैपिड एंटीजन जांच से ही कोविड से होने वाली मृत्‍यु-दर को प्रभावी ढंग से कम किया जा सकता है.
