बिहार के मोतिहारी में बॉयलर फटने से हुए एक दर्दनाक हादसे में 3 लोगों की मौत हो गई जबकि 4 से अधिक लोग घायल हो गए। 
घायलों को नजदीक के अस्पताल में भर्ती कराया गया है। मोतिहारी के सुगौली स्थित एक एनजीओ के किचन में यह हादसा हुआ है। दरअसल, किचन में स्कूली बच्चों के लिए मिड-डे मील तैयार किया जा रहा था। इसी दौरान बॉयलर फट गया।
हादसे से पूरे इलाके में हड़कंप मच गया। सुगौली में एस्टीम बॉयलर बिस्फोट मामले में मरने वालों के परिजनों को आपदा विभाग  से 4 लाख रूपये का मुआवजा देने का ऐलान किया गया है। मलवा का हटाने के बाद मरने वालों की संख्या बढ़ने की आशंका जताई जा रही है।
पुलिस घटनास्थल पर पहुंचकर हादसे की जांच कर रही है।
