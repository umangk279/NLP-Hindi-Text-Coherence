न्यूजीलैड ने भारत को दूसरे वनडे में 22 रन से हराकर तीन मैच की सीरीज़ में 2-0 की अजेय बढत बना ली है। ऑकलैंड में खेले गए दूसरे एकदिवसीय मैच में न्यूजीलैंड ने भारत के सामने जीत के लिए 274 रन का लक्ष्य रखा था लेकिन भारतीय टीम 251 रन पर आउट हो गई। न्यूज़ीलैंड के लिए पदार्पण करने वाले काइल जेमीसन को मैन ऑफ द मैच चुना गया। 
ऑकलैंड में खेले गए दूसरे वनडे में भारत ने टॉस जीता और पहले गेंदबाजी का फैसला किया। न्यूजीलैंड के सलामी बल्लेबाजों ने अच्छी शुरूआत की गप्टिल और निकल्स ने पहले विकेट के लिए 93 रन जोड़े। इस बीच हैनरी निकल्स 41 रन बनाकर चहल की गेंद पर एलबीडब्लू आउट हो गये। टॉम ब्लंडेल ने 22 रन का योगदान दिया वे शार्दुल ठाकुर की गेंद पर सैनी के हाथों कैच आउट हो गये जबकि मार्टिन गप्टिल रनआउट होकर पवैलियन लौट आये । मिडल ऑर्डर में एक बार फिर न्यूज़ीलैंड के सीनियर खिलाडी रॉस टेलर का बल्ला चला और वो 73 रन बनाकर नाबाद रहे। इस तरह निर्धारित 50 ओवर में न्यूजीलैंड ने 8 विकेट के नुकसान पर 273  रन बनाए. न्यूजीलैंड की तरफ से मार्टिन गप्टिल ने सर्वाधिक 79 रन का योगदान दिया। भारत को जीत के लिए 274 रन बनाने थे। वही रॉस टेलर 73 रन बनाने में सफल रहे।
इसके जवाब में भारत की शुरुआत अच्छी नहीं रही औऱ मयंक अग्रवाल 3 रन के निजी स्कोर पर बेनेट की गेंद पर टेलर के हाथों कैच आउट हुए जबकि अच्छी बल्लेबाजी कर रहे पृथ्वी शॉ 24 रन बनाकर जेमीसन की गेंद पर बोल्ड हो गये। वही कप्तान विराट कोहली को टिम साउथी ने बोल्ड कर दिया। कोहली ने 15 रन बनाए। के एल राहुल का बल्ला भी नहीं चला औऱ 4 रन बनाकर ग्रैंडहोम की गेंद पर बोल्ड हो गए। केदार जाधव ने 9 तो वहीं शार्दुल ठाकुर ने 18 रन का योगदान दिया। रविंद्र जडेजा औऱ नवदीप सैनी के बीच साझेदारी ने भारत के लिए उम्मीदें जगाईं लेकिन सैनी 45 रन बनाकर जेमीसन की गेंद पर बोल्ड हो गए।
रविंद्र जडेजा अपना अर्धशतक पूरा करने में कामयाब रहे लेकिन भारतीय टीम को जीत तक नहीं पहुंचा पाए।  भारतीय टीम 48.3 ओवर में 251 रन बनाकर आउट हो गई। न्यूज़ीलैंड ने तीन मैच की सीरीज़ में 2-0 की अजेय बढत बना ली है। सीरीज़ का आखरी मुकाबला 11 फरवरी को खेला जाएगा।
 
