अयोध्या मामले में आज 40वां दिन है। मुख्य न्यायाधीश रंजन गोगोई ने साफ कर दिया कि हर हाल में आज ही सुनवाई पूरी होगी। अहम बात ये भी है कि सुन्नी वक्क बोर्ड ने इलाहाबाद हाई कोर्ट के फैसले के खिलाफ अपनी अपील को वापस लेने के लिए हलफनामा दायर किया है।    
अयोध्या भूमि मामले में आज बहुत बड़ा दिन है। सुप्रीम कोर्ट में लगातार 40 दिन से हो रही सुनवाई आज शाम पांच बजे खत्म हो जाएगी। मुख्य न्यायाधीश रंजन गोगोई ने साफ कर दिया कि हर हाल में आज ही सुनवाई पूरी होगी। तय पक्षकारों के अलावा किसी को बोलने की इजाजत नहीं दी जाएगी। 5 सदस्यीय संविधान पीठ की अध्यक्षता कर रहे चीफ जस्टिस रंजन गोगोई ने कहा कि अब बहुत हो चुका सुनवाई आज ही यानी 16 अक्टूबर को खत्म होगी।
अहम बात ये भी है कि सुन्नी वक्क बोर्ड ने इलाहाबाद हाई कोर्ट के फैसले के खिलाफ अपनी अपील को वापस लेने के लिए हलफनामा दायर किया है। हालांकि उसके अलग हो जाने से मामले पर कोई असर नहीं पड़ेगा क्योंकि मामले में कई पक्षकार हैं। सुप्रीम कोर्ट में पिछले 40 दिनों से चल रही सुनवाई में रामलला ने कहा है कि मुस्लिम पक्ष ज़मीन पर अपना हक नहीं जमा सकता है, जबकि मुस्लिम पक्ष ने कहा है कि अखाड़ा सिर्फ बाहरी इलाके में हक की बात करता है लेकिन विवाद अंदर की जगह पर है। 
