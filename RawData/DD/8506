पाक मंत्री की हुर्रियत से बात पर भारत का एतराज, विदेश मंत्रालय ने कहा ये भारत के आंतरिक मामलों में दखल 
पाकिस्तानी विदेश मंत्री शाह महमूद कुरैशी की हुर्रियत कांफ्रेंस के नेता से टेलीफोन पर हुई बातचीत पर भारत ने कड़ा एतराज जताया है। मामले पर कड़ी प्रतिक्रिया देते हुए विदेश मंत्रालय के प्रवक्ता रवीश कुमार ने कहा कि ये भारत की संप्रुभता और अखंडता का उल्लंघन है और इसे भारत के आंतरिक मामलों में सीधा दखल माना जाएगा। भारत ने कहा है कि ऐसे प्रयासों को भारत कभी भी बर्दाश्त नहीं करेगा और दोबारा ऐसा होने पर पाक को परिणाम भुगतने होंगे।
