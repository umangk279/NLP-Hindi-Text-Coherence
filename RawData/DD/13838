सरकारी और निजी बैंकों के शीर्ष अधिकारी आज नई दिल्ली में वित्त पर संसद की स्थायी समिति को बढ़ती गैर-निष्पादित  परिसम्पत्ति  यानी एनपीए और बैंक धांधलियों पर जानकारी देंगे।  
यह बैठक भारतीय रिजर्व बैंक के गवर्नर उर्जित पटेल के कहने पर बुलाई गई है कि सार्वजनिक क्षेत्र के बैंको के समक्ष पेश आ रही चुनौतियों से निपटने के लिए केन्द्रीय बैंक के पास पर्याप्त अधिकार नहीं है। समिति ने पिछले महीने इस मुद्दे पर जानकारी लेने के लिए पटेल को बुलाया था।
