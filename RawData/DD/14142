बैंगलोर के लिए कप्तान विराट कोहली ने सबसे ज्यादा 39 रन बनाए। कोलिन डी ग्रांडहोम ने 33 और मनदीप सिंह ने नाबाद 21 रन बनाए। 
सनराइजर्स हैदराबाद ने सोमवार को इंडियन प्रीमियर लीग (आईपीएल) के 11वें संस्करण में राजीव गांधी अंतरार्ष्ट्रीय क्रिकेट स्टेडियम में खेले गए मैच में रॉयल चैलेंजर्स बैंगलोर को पांच रनों से हरा दिया। बैंगलोर के गेंदबाजों ने हैदराबाद को 2० ओवरों में 146 रनों पर ही ऑल आउट कर दिया था, लेकिन उसके बल्लेबाज इस आसान से लक्ष्य को हासिल नहीं कर पाए और 2० ओवरों में छह विकेट खोकर 141 रन ही बना सके। आरसीबी के लिए कप्तान विराट कोहली ने सबसे ज्यादा 39 रन बनाए। कोलिन डी ग्रांडहोम ने 33 और मनदीप सिंह ने नाबाद 21 रन बनाए। इससे पहले, हैदराबाद के लिए कप्तान केन विलियमसन ने 39 गेंदों में पांच चौके और दो छक्कों की मदद से56 रनों की पारी खेली। शाकिब अल हसन ने 32 गेंदों में पांच चौकों की मदद से 35 रन बनाए। बेंगलोर के लिए मोहम्मद सिराज ने तीन विकेट लिए। टिम साउदी ने दो विकेट अपने नाम किए।
