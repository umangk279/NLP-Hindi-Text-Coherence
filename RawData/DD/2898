भारत ने तुर्की के राष्ट्रपति के जम्मू-कश्मीर पर दिए गए बयान को लेकर तुर्की की सरकार के सामने दर्ज कराया कड़ा विरोध, कहा कश्मीर पर एर्दोआन का बयान दर्शाता है कि ना उन्हें इतिहास की कोई समझ है और ना ही कूटनीतिक आचरण की 
भारत ने तुर्की के राष्ट्रपति रजब तैयब इरदुगान के जम्मू कश्मीर में मौजूदा हालात पर चिंता जताने वाले बयान पर तुर्की को कड़े शब्दों में डिमार्शे भेजा है। विदेश मंत्रालय ने कड़े शब्दों में जारी बयान में कहा कि एर्दोआन के बयान में ना तो इतिहास की समझ झलकती है और ना ही कूटनीतिक आचरण दिखाई देता है। इसका तुर्की के साथ भारत के संबंधों में गहरा असर पड़ेगा।
 रवीश कुमार के मुताबिक, ‘‘हालिया घटनाक्रम ने अन्य देशों के आंतरिक मामलों में हस्तक्षेप करने की तुर्की की प्रवृत्ति का एक और उदाहरण पेश किया है। भारत इसे पूरी तरह अस्वीकार्य करता है।’’
