चीन में कल कोरोनावायरस को कोई नया मामला सामने नहीं आया। वुहान में पिछले साल अंतिम महीने में पहला मामला आने के बाद पहली बार कल कोई नया मामला सामने नहीं आया। 
राष्ट्रीय स्वास्थ्य आयोग ने कल जारी एक बयान में कहा कि इसके मुकाबले गुरुवार को चार नए मामले सामने आए थे। आयोग ने कहा कि दो नए संदिग्ध मामले- एक शंघाई में और एक उत्तरी पूर्वी प्रांत जिलिन में सामने आया है। नये बिना लक्षण वाले मामलों में भी कमी दर्ज की गई, एक दिन पहले 35 मामले थे जो कम होकर 28 हो गए।
चीन में मार्च के बाद से लोगों की आवाजाही पर पाबंदी के कारण स्थानीय संक्रमण के मामलों में काफी कमी दर्ज की गई है।
