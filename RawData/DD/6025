प्रधानमंत्री नरेंद्र मोदी ने भाजपा सांसदों के अभ्यास वर्ग का किया उद्धाटन, अनुशासन स्थापित करना है दो दिवसीय प्रशिक्षण कार्यशाला का उद्देश्य। सांसदों को विभिन्न अहम मामलों पर भी दिया जाएगा प्रशिक्षण। 
प्रधानमंत्री नरेंद्र मोदी ने भाजपा सांसदों के अभ्यास वर्ग का उद्धाटन किया। दो दिवसीय प्रशिक्षण कार्यशाला का उद्देश्य अनुशासन स्थापित करना और पार्टी के सांसदों को विभिन्न महत्वपूर्ण मामलों पर प्रशिक्षण देना है।
भाजपा के सांसदों की कार्यशाला में उद्घाटन सत्र को मिलाकर दो दिन में कुल 9 सत्र होंगे। उद्घाटन सत्र के बाद पहले सत्र में भाजपा के कार्यकारी अध्य्क्ष जे पी नड्डा ने संबोधन किया, जबकि शाम को भाजपा अध्य्क्ष अमित शाह संबोधित करेंगे।
दो दिनों की सांसदों की कार्यशाला के समापन सत्र को पीएम मोदी संबोधित करेंगे। अलग अलग सत्रों के दौरान भाजपा की विचारधारा ,संसदीय प्रक्रिया ,नये भारत की संकल्पना, संघटन ,सांसदों के अनुभवों ,सोशल मीडिया आदि  जुड़े विषयो पर चर्चा होगी। 
दो दिवसीय प्रशिक्षण कार्यशाला में अलग-अलग विषयों पर कई सत्र होंगे उनमें सांसदों का संसद के अंदर और बाहर कैसा व्यवहार होना चाहिए उसके बारे में बताया जायेगा। उसके साथ साथ जनता के बीच जाकर कैसे जनसरोकार के मुद्दों के माध्यम से जनता से जुड़ना चाहिए उस पर भी जानकारी दी जाएगी।
जनप्रतिनिधियों को अपने अपने क्षेत्रों की समस्याओं को संसद में कैसे रखना चाहिए उंसको लेकर भी बात की जाएगी और जनता के बीच रहकर उनके काम करते हुए पार्टी की विचारधारा को कैसे आगे बढ़ाना है उस पर भी अभ्यास वर्ग में जानकारी दी जाएगी।
