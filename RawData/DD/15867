भारत की सामुद्रिक सीमाओं की रक्षा के लिए नौसेना की पनडुब्बी आईएनएस कलवरी का मुबंई में जलावतरण किया गया। समुद्र में पनडुब्बी लॉन्च के मौक़े पर प्रधानमंत्री नरेन्द्र मोदी मौजूद रहे। मेक इन इंडिया के तहत बनी यह पनडुब्बी दुश्मन की नजरों से बचकर सटीक निशाना लगाने में सक्षम है। इस मौक़े पर रक्षा मंत्री निर्मला सीतारमण और नौसेना प्रमुख एडमिरल सुनील लांबा भी मौजूद रहे।   
आईएनएस कलवरी इसके जलावतरण के मौक़े पर प्रधानमंत्री नरेन्द्र मोदी मुबंई के नौसेना बेस मझगांव डॉकयार्ड पहुंचे। इसके बाद औपचारिक रूप से इस अत्याधुनिक,लंबी दूरी तक मार करने वाली समरीन को पीएम मोदी ने राष्ट्र की सुरक्षा को मज़बूत बनाने के लिए समर्पित किया। आईएनएस कलवरी न्यूक्लियर और बैलेस्टिक मिसाइल से लैस। देश की ज़मीं पर ये समुद्री सीमाओं की निगहेबानी करेगी । फ्रांस के सहयोग से बनी ये स्कॉर्पिन श्रेणी की सवमरीन 6 पनडुब्बियों में से पहली पनडुब्बी है। इसे बनाने में 12लाख मानव कार्य दिवस लगे हैं। इसके ज़रिेए देश में रक्षा क्षेत्र में भारत में निर्माण और भारतीय कंपनियों का रक्षा क्षेत्र अंतराष्ट्रीय पहचान बनाने की शुरुआत है। प्रधानमंत्री ने देश दुनिया में बढ़ती आर्थिक गतिविधियों ख़ासकर हिन्द महासागर में भारत की सामरिक शक्ति को बढ़ाने पर ज़ोर दिया। उन्होने साथ ही कहा कि राष्ट्र और सामरिक नीति का प्रमुख अंग मानवता भी है। उन्होने कहा कि भारतीय सेना पड़ोसी मुल्कों की आपातकाल में FIRST RESPONDER के तौर पर मदद करने के लिए हमेशा तैयार है। भारत की रक्षा क्षेत्र में बढ़ती ताक़त वैश्विक सहयोग के साथ 21वीं सदी में हिन्द महासागर की सुरक्षा में भारतीय नौसेना के अहम ज़िम्मेदारी के लिए दक्षता बढ़ाने पर ज़ोर दिया। हिंद महासागर की हमारी सरकार की नीतियों में विशेष जगह है। ये अप्रोच, हमारे विजन में झलकती है। मैं इसे एक स्पेशल नाम से बुलाता हूं- S. A. G. A. R.- "सागर" यानि सेक्योरिटी एंड ग्रोथ फॉर ऑल इन द रीजन प्रधानमंत्री ने देश की सुरक्षा को लेकर कई नीतिगत फैसलों का ज़िक्र किया। उन्होने रक्षा क्षेत्र में प्रत्यक्ष विदेशी निवेश सहित देश की सुरक्षा में लगे सभी जवानों,सेनाओं,पुलिस बलों के साहस और सचेतना को सराहा। साथ ही उन्होने सेनाओं के तक़नीक़ी विकास और इन्हे आधुनिक बनाने पर ज़ोर दिया। प्रधानमंत्री ने कहा कि ये देश की सुरक्षा नीति की सफलता है कि सीमाओं के साथ ही आन्तरिक मोर्चों पर भी शांति और स्थिरता में पिछले तीन सालों में बड़ी क़ामयाबी मिली है। इस अवसर पर हर उस व्यक्ति का आभार व्यक्त करता हूं जिसने देश की सुरक्षा में अपना जीवन समर्पित कर दिया है। ये हमारा ही कमिटमेंट था जिसके कारण कई दशकों से लंबित 'One Rank One Pension' का वायदा हकीक़त में बदल चुका है साथ ही प्रधानमंत्री ने उम्मीद जताई कि देश जल्द ही रक्षा क्षेत्र में आत्मनिर्भर बनेगा। इसी कड़ी में 17 साल बाद कलवरी का नौसेना को मिलना पानी के भीतर भारत की समुद्री सीमाओं की रक्षा में निश्चित तौर पर एक नया आयाम है।
