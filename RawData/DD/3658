इस बीच यूक्रेन का एक विमान तेहरान हवाई अड्डे के पास दुर्घटनाग्रस्त हो गया जिसमें 167 यात्री और 9 चालक दल के सदस्य सवार थे। विमान में सवार सभी यात्रियों और चालक दल सदस्यों की मौत हो गई है, यूक्रेन ने इस बात की पुष्टि की है। आशंका है कि यह दुर्घटना तकनीकी खराबी के कारण हुई है। 
नागरिक उड्डयन विभाग के प्रवक्ता कासिम बिनियाज ने बताया कि विमान ने ईरान की राजधानी तेहरान के  इमाम खमनेई अंतरराष्ट्रीय हवाई अड्डे से उड़ान भरी और तभी उसके एक इंजन में आग लग गई इसके बाद विमान के पायलट ने नियंत्रण खो दिया, जिससे वह जमीन पर आ गिरा।
हवाई अड्डे के फ्लाई डाटा से पता चला है कि यूक्रेन का बोइंग 737-800  विमान  बुधवार सुबह रवाना हुआ था इसके तत्काल बाद इसने डाटा भेजना बंद कर दिया। 
