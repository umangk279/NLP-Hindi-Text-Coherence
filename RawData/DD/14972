अप्रैल में ऑस्ट्रेलिया में होने वाले राष्ट्रमंडल खेलो के लिए भारतीय खिलाड़ी पूरी तरह से तैयार है।  खेलों में भारत के 227 खिलाड़ी भाग लेंगे। यह राष्ट्रमंडल खेलों के इतिहास में भारत का दूसरा सबसे बड़ा दल होगा। इस अवसर पर केंद्रीय खेल मंत्री राज्यवर्धन सिंह राठौर और आईओए अध्यक्ष नरेंद्र बत्रा ने भारतीय दल के उद्घाटन एवं समापन समारोह की ड्रेस के साथ खेलने की किट का अनावरण किया। 
ऑस्ट्रेलिया के गोल्ड कोस्ट में चार से 15 अप्रैल तक होने वाले राष्ट्रमंडल खेलों में भारत का 227 सदस्यीय भारी भरकम दल पदको के लिए अपनी दावेदारी पेश करेगा। भारतीय ओलंपिक संघ के अध्यक्ष डा. नरेंद्र धु्व बत्रा ने केंद्रीय खेल मंत्री राज्यवर्धन सिंह राठौर और खिलाड़ियों की मौजूदगी में सोमवार को एक कार्यक्रम में यह घोषणा की। इस दल में 123 पुरुष और 104 महिला खिलाड़ी शामिल है। 
यह राष्ट्रमंडल खेलों के इतिहास में भारत का दूसरा सबसे बड़ा दल होगा। भारतीय दल में एथलेटिक्स में सबसे ज्यादा 37 और हॉकी में 36 खिलाड़ी होंगे। इस कार्यक्रम में रेमंड को भारतीय दल का आधिकारिक स्टाइल पार्टनर और शिव नरेश स्पोर्ट्स को आधिकारिक किट पार्टनर घोषित किया गया। इस अवसर पर राठौर और बत्रा ने भारतीय दल के उद्घाटन एवं समापन समारोह की ड्रेस तथा खेलने की किट का अनावरण किया। 
ओलिंपिक, राष्ट्रमंडल और एशियाई खेलों जैसे बड़े खेल आयोजनों के उद्घाटन समारोह में जहां पहले भारतीय महिला खिलाडियों को पारम्परिक परिधान साडी के साथ वेस्टर्न ब्लेजर पहनना पडता था लेकिन अब उनका ड्रेस कोड बदल दिया गया है। राष्ट्रमंडल खेलों के उद्घाटन समारोह में अब भारतीय एथलीट इस नए ड्रेस कोड में दिखाई देंगे। खेल मंत्री राठौर ने भारतीय खिलाडयिों को राष्टमंडल खेलों के लिए अपनी शुभकामनाएं देते हुए उम्मीद जताई कि वे पिले राष्टमंडल खेलों के मुकाबले इस बार बेहतर प्रदर्शन करेंगे।   
कार्यक्रम में बैडमिंटन स्टार एचएस प्रणय, हॉकी कप्तान मनप्रीत सिंह और रानी रामपाल, महिला गोलकीपर सविता पूनिया, निशानेबाज जीतू राय, मनु भाकर, अनुराज सिंह और स्टार जिमनास्ट दीपा करमाकर मौजूद थे। इन सभी खिलाडयिों को किट प्रदान की गई। हालांकि दीपा अपनी चोट से न उबर पाने के कारण इन खेलों हिस्सा नहीं ले पाएंगी।
