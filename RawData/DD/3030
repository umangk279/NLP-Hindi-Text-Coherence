केंद्रीय मंत्री मुख्तार अब्बास नकवी ने मध्य प्रदेश के इंदौर में हुनर हाट का किया उद्घाटन, कहा, शिल्पकारों के आर्थिक सशक्तीकरण के लिए हुनर हाट मेगा मिशन। 
केंद्रीय अल्पसंख्यक कार्य मंत्री, मुख्तार अब्बास नकवी ने कहा कि देश भर में अल्पसंख्यक कार्य मंत्रालय द्वारा आयोजित किए जा रहे "हुनर हाट", जरूरतमंद मास्टर कारीगरों और शिल्पकारों के आर्थिक सशक्तीकरण के लिए एक "मेगा मिशन" साबित हुए हैं। उन्होंने ये बातें मध्यप्रदेश के इंदौर में, मध्यप्रदेश के राज्यपाल लालजी टंडन के साथ "हुनर हाट" का उद्घाटन करने के बाद एक सभा को संबोधित करते हुए कहा।
केंद्रीय मंत्री ने कहा कि "हुनर हाट" की सफलता का अंदाजा इसी बात से लगाया जा सकता है कि पिछले 3 वर्षों में लगभग 3 लाख जरूरतमंद मास्टर कारीगरों, शिल्पकारों और पाक-कला विशेषज्ञों को "हुनर हाट" के माध्यम से रोजगार प्रदान किया गया है। इन लाभार्थियों में बड़ी संख्या में महिला कारीगर भी शामिल हैं।
नकवी ने कहा कि अगले 5 वर्षों में पूरे देश में लगभग 100 "हुनर हाट" का आयोजन किया जाएगा, जिससे माध्यम से लाखों कारीगरों और शिल्पकारों और उनसे जुड़े लोगों को रोजगार के अवसर प्राप्त होंगे।
