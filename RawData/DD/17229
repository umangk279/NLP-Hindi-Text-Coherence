शिक्षाविद और देश के दूसरे राष्ट्रपति डॉ. सर्वपल्ली राधाकृष्णन के जन्म दिवस पर मंगलवार क देशभर में शिक्षक दिवस मनाया गया। राष्ट्रपति, उपराष्ट्रपति और प्रधानमंत्री ने इस मौके पर शिक्षा क्षेत्र में डॉ. राधाकृष्णन के योगदान को याद किया। नई दिल्ली के विज्ञान भवन में शिक्षक दिवस के मौके पर आयोजित कार्यक्रम में देशभर के शिक्षकों को राष्ट्रीय पुरस्कार से सम्मानित किया गया। 
 शिक्षक दिवस के मौके पर देशवासियों ने पूर्व राष्ट्रपति डॉ. सर्वपल्ली राधाकृष्णन को याद किया। राष्ट्रपति रामनाथ कोविंद ने राष्ट्रपति भवन में डॉ. राधाकृष्णन को श्रद्धासुमन अर्पित किए। वहीं इस मौके पर हर साल की तरह इस साल भी देशभर के शिक्षकों को राष्ट्रीय पुरस्कार प्रदान किए गए। उपराष्ट्रपति एम. वेंकैया नायडू ने विज्ञान भवन में आयोजित कार्यक्रम में 319 शिक्षकों को राष्ट्रीय पुरस्कार देकर सम्मानित किया।
