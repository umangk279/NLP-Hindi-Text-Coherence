आज गुरुनानक देवजी की 550वीं जयंती पर देश और दुनियाभर में उत्साह,  प्रकाश पर्व पर पर राष्ट्रपति, उपराष्ट्रपति समेत  प्रधानमंत्री मोदी ने दी लोगों को बधाई, केंद्रीय मंत्री प्रकाश जावडेकर नांदेड़ नांदेड़ के प्रकाश पर्व समारोह में शामिल।  
सिख धर्म के संस्थापक और सिखों के पहले गुरू गुरुनानक देव की 550वीं जयंती आज है। इस मौके पर देश और दुनिया के तमाम हिस्सों में प्रकाश पर्व मनाया जा रहा है। गुरु नानक देव को एक गुरू के तौर पर देखा जाता है। जिन्हें मानने वाले किसी एक धर्म के ही लोग शामिल नहीं हैं। गुरुनानक देव जी को मुस्लिम समुदाय भी फकीर के तौर पर पूजता है।
प्रधानमंत्री नरेंद्र मोदी ने देशवासियों को शुभकामनाएं देते हुए कहा है कि आज का दिन श्री गुरु नानक देव जी के न्यायपूर्ण, समावेशी और सौहार्दपूर्ण समाज के सपने को पूरा करने के लिए खुद को फिर से समर्पित करने का दिन है। 
गुरुनानक देवजी ने अपनी यात्ना में तिब्बत का भी रुख किया था। वहां से वापस श्रीनगर आने के लिए जब वे निकले तो लेह के पास नदी किनारे उन्होंने डेरा डाला था। लेह में दुनिया के सबसे ऊंचे गुरूद्वारों में से एक श्री पत्थर साहिब गुरुद्वारे में आज जबरदस्त रौनक देखी जा रही है। करीब 12 हजार फुट की ऊंचाई पर लेह से कारगिल की ओर जाने वाली सड़क पर आस्था का ये एक अद्भुत स्थान है। इसकी तस्वीरें हमारे संवाददाता रमेश चंद्र ने भेजी है। 
वैसे तो प्रकाश पर्व का आयोजन हर साल किया जाता है लेकिन ये प्रकाश पर्व कुछ ख़ास है और इसका सबसे बड़ा कारण है कि भारत और पाकिस्तान के बीच करतारपुर कॉरिडोर को खोल दिया गया है। करतारपुर जहां गुरुनानक देव ने अपने आखिरी 18 साल बिताए। 
राष्‍ट्रपति रामनाथ कोविंद  श्री नानकदेव की तपोभूमि सुल्‍तानपुर लोधी में आयोजित मुख्‍य कार्यक्रम में शामिल हुए। 
