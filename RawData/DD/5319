प्रधानमंत्री नरेंद्र मोदी ने कहा, 22 सितंबर को अमेरिका के ह्यूस्टन में होने वाले 'हाउडी मोदी' कार्यक्रम के लिए लोगों में है खासा उत्साह। अपने संबोधन के लिए लोगों से मांगे सुझाव। प्रधानमंत्री मोदी के साथ मंच साझा करेंगे अमरीकी राष्ट्रपति डोनाल्ड ट्रंप।  
देशों के आपसी रिश्तों में अहम नींव साबित होते हैं देशों से जुड़ी अवाम. इस तथ्य की अहमियत रेखांकित होगी जब 22 सितंबर को अमेरिका में प्रधानमंत्री नरेंद्र मोदी 50 हज़ार से ज़्यादा भारतीय-अमेरिकी लोगों को संबोधित करेंगे. इस ऐतिहासिक कार्यक्रम से दोनो देशों के रिश्तों में एक नया अध्याय भी जुड़ेगा जब दुनिया के सबसे पुराने और सबसे बड़े लोकतांत्रिक देशों के राष्ट्राध्यक्ष अमेरिका के ह्यूस्टन शहर में 'हाउडी मोदी! शेयर्ड ड्रीम्स, ब्राइट फ्यूचर्स' यानी साझा सपने, उज्‍जवल भविष्‍य के बारे में. इस कार्यक्रम में एक ही मंच पर भारतीय मूल के अमेरिकी लोगों को संबोधित करेंगे. इसके संबंध में पीएम मोदी ने ट्वीट किया- अमेरिका के राष्ट्रपति का यह फैसला भारत और अमेरिका के बीच खास दोस्ती का संकेत है। ह्यूस्टन में उनके साथ अमेरिकी राष्ट्रपति का मौजूद होना अमेरिकी समाज और अर्थव्यवस्था में भारतीय समुदाय के योगदान को मान्यता देता है। 22 सितंबर को ह्यूस्टन में आयोजित कम्युनिटी प्रोग्राम में डॉनल्ड ट्रंप भी होंगे, इससे वो काफी खुश हैं।
प्रधानमंत्री नरेंद्र मोदी ने 'हाउडी मोदी' कार्यक्रम में अपने संबोधन के लिए देशवासियों से नमो ऐप पर सुझाव मांगे हैं। प्रधानमंत्री ने ट्विटर पर लिखा है कि 'हाउडी मोदी' को लेकर लोगों में ख़ासा उत्साह देखा जा रहा है। उन्होंने कहा कि कुछ सुझावों को वे अपने संबोधन में शामिल करेंगे। अमेरिका के ह्यूस्टन में 22 सितंबर को होने वाले इस कार्यक्रम में प्रधानमंत्री मोदी भारतीय समुदाय के लोगों को संबोधित करने वाले हैं। हाउडी मोदी कार्यक्रम में अमेरिकी राष्ट्रपति डोनाल्ड ट्रंप भी प्रधानमंत्री मोदी के साथ लोगों को संबोधित करेंगे। एनआरजी स्टेडियम में होने वाले कार्यक्रम ‘हाउडी मोदी! शेयर्ड ड्रीम्स, ब्राइट फ्यूचर’ के लिए रिकार्ड संख्या में लोगों ने पंजीकरण कराया है।
सूचना प्रसारण मंत्री प्रकाश जावडेकर ने इस मौके पर खुशी जताई और कहा कि इससे भारत और अमेरिका के बीच रिश्तों की एक नई गर्माहट आएगी. वहीं विशेषज्ञ भी इसे ऐतिहासिक बताते हुए इसे अमरीका द्वारा भारत के बढ़ते कद की स्वीकार्यता करार दे रहे हैं. इस कार्यक्रम में अमेरिकी कॉंग्रेस के वरिष्ठ नेता भी शिरकत करेंगे. अमेरिकी विशेषज्ञ भी इस ट्रॅंप के इस कार्यक्रम में शिरकत करने के निर्णय का स्वागत कर रहे हैं.
यूएस इंडिया स्ट्रॅटेजिक आंड पार्ट्नरशिप फोरम के अध्यक्ष मुकेश आघी का कहना है की "राष्ट्रपति ट्रंप का ह्यूस्टन के कार्यक्रम में शामिल होने से ये ठोस संदेश जाएगा की कश्मीर का मुद्दा भारत और पाकिस्तान के बीच का द्विपक्षीय मामला है और अनुच्छेद 370 भारत का आंतरिक मामला है। इससे ये भी संदेश जाएगा की ट्रंप प्राशासन को पाकिस्तान या उसके प्रधानमंत्री इमरान ख़ान द्वारा किए जा रहे शोर से कोई फ़र्क नहीं पड़ता".
वाइट हाउस की मीडिया सचिव स्टेफिनी ने भी बयान जारी कर कहा कि दोनों नेताओं की यह संयुक्त रैली भारत और अमेरिका के रिश्तों को मजबूत करने का अहम मौका होगी। दोनों के बीच की इस साल की तीसरी मीटिंग होगी। पिछले ही महीने फ्रांस में जी-7 समिट के दौरान दोनों नेता मिले थे। 
प्रधानमंत्री नरेंद्र मोदी और अमेरिकी राष्ट्रपति डोनल्ड ट्रॅंप की जी 7 के इतर हुई बैठक भी बेहद सौहार्दपूर्ण रही थी. जी7 से पहले भी दोनों नेताओं के बीच फ़ोन पर आधे घंटे बात हुई थी. दोनों नाताओं की जी-20 के इतर भी मुलाकात हुई थी. हाल के वर्षों में अमेरिका और भारत के व्यापारिक, रक्षा-सुरक्षा संबंधों में मज़बूती स्पष्ट है. इस कार्यक्रम से इन रिश्तों में और गहराई की उमीद जताई जा रही है.
