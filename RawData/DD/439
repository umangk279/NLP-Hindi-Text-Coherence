पूर्व राष्ट्रपति प्रणब मुखर्जी के निधन पर भारत ही नही बल्कि पूरे विश्व में शोक की लहर है । पड़ोसी देश बांग्लादेश ने प्रणब दा की मृत्यु पर एक दिन के राष्ट्रीय शोक की घोषणा की है।  
बांग्लादेश सरकार के मुताबिक 2 सितंबर यानी बुधवार को एक दिन का शोक होगा। इस दिन राष्ट्रीय ध्वज भी झुका रहेगा। बांग्लादेश की प्रधानमंत्री शेख हसीना ने पीएम नरेंद्र मोदी को पत्र लिखकर अपने देश की जनता की तरफ से शोक संवेदना व्यक्त की।
प्रधानमंत्री हसीना ने लिखा कि प्रणब मुखर्जी बांग्लादेश के सच्चे मित्र थे और बांग्लादेशी लोगों का बहुत प्यार, सम्मान उन्हें हासिल था। उन्होंने दोनों देशों के बीच संबंधों को मजबूत करने में उनके दृढ़ समर्थन और योगदान को याद किया।
बांग्लादेश ने 2013 में पूर्व राष्ट्रपति प्रणब मुखर्जी को बांग्लादेश मुक्तियुद्ध सम्मान सम्मानित किया था।
