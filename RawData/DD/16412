पनामा पेपर्स के बाद अब "पैराडायज पेपर्स" ने किया दुनिया भर में ऑफशोर कंपनियों और टैक्स हेवन का खुलासा। सूची में दुनिया भर के 120 सेज्यादा नेताओं का नाम शामिल। कर चोरी के मकसद से मॉरीशस में शेल कंपनी का इस्तेमाल करने वाले लोगों में बड़ी राजनैतिक और शाही हस्तियों केनाम भी। 
  इंटरनैशनल कॉन्सोर्टियम ऑफ इंवेस्टिगेटिव जर्नलिस्ट्स ने 'पैराडाइज पेपर्स' नामक दस्तावेजों की छानबीन कर बड़ा खुलासा किया है। इस खुलासे के जरिये उन फर्मों और फर्जी कंपनियों के बारे में बताया गया है जो दुनिया भर में अमीर और ताकतवर लोगों का पैसा विदेशों में भेजने में उनकी मदद करते हैं। 
ICIJ और दुनियाभर के 96 मीडिया संस्थानों ने मिलकर इन दस्तावेजों की जांच की है। इसमें 120 से अधिक नेताओं की गतिविधियों का भी खुलासा हुआ है। इस खुलासे के मुताबिक बड़े राजनेता और हस्तियों ने करों में चोरी के मक़सद से मॉरीशस और सिंगापुर में स्थित फर्जी कंपनियों में अपना पैसा लगाया है। 
