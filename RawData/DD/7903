छत्तीसगढ़ में कल शाम बस्तर संभाग के दंतेवाड़ा जिले में आईईडी विस्फोट में केंद्रीय रिजर्व पुलिस बल का एक जवान शहीद हो गया और छह अन्य घायल हो गए।  
छत्तीसगढ़ में कल शाम बस्तर संभाग के दंतेवाड़ा जिले में आईईडी विस्फोट में केंद्रीय रिजर्व पुलिस बल का एक जवान शहीद हो गया और छह अन्य घायल हो गए। नक्सलियों ने अरनपुर इलाके में सीआरपीएफ टीम को निशाना बनाते हुए इन धमाकों को अंजाम दिया। यह टीम तलाशी अभियान पर थी। नक्सलियों द्वारा घात लगाकर सुरक्षाकर्मियों पर हमला किया गया जिसका सुरक्षाकर्मियों ने मुहतोड़ जवाब दिया। गोलाबारी के बाद माओवादी जंगल की ओर भाग गए। यह सीआरपीएफ की  231 बटालियन की टीम थी, जो आदिवासी बस्तर क्षेत्र में नक्सल विरोधी अभियानों में तैनात थी। घायल जवानों को इलाज के लिए राज्य की राजधानी रायपुर भेजा गया है।
