छोटी दीवाली को नर्क चतुर्दशी भी कहा जाता है 
देश भर में रोशनी के त्यौहार दीवापली की धूम है। आज छोटी दीपावली है, जिसे दिवाली से एक दिन पहले मनाया जाता है। इसे नर्क चतुर्दशी या नरक चौदस के नाम से जाना जाता है।  छोटी दिवाली के दिन भी दिवाली की ही तरह पूजा-पाठ और दीप जलाए जाते हैं और मृत्यु के देवता यमराज की पूजा की जाती है। इस दिन यमराज की पूजा कर गलतियों से बचने के लिए उनसे माफी मांगी जाती है। दीवाली से दो दिन पहले यानी धनतेरस से ही बाज़ारों में खासी रौनक देखने को मिल रही है। खासकर मां लक्ष्मी और गणेश की मूर्तियां, घर की सजावट के लिए फूलों और सजावट के सामान को खरीदने के लिए लोगों की भारी भीड़ बाज़ारों में उमड़ रही है।
