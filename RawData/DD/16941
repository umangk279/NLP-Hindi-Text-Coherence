भारत में शिशु मृत्यु दर (आईएमआर) में उल्लेखनीय कमी दर्ज की गई है। हाल ही में जारी एसआरएस बुलेटिन के मुताबिक 2016 में भारत के आईएमआर में तीन अंकों (8 प्रतिशत) की गिरावट दर्ज की गई है। 2015 में जन्मेे 1000 बच्चों में से 37 बच्चों की मृत्यु् हो गई थी। यह आंकड़ा 2016 में घटकर 34 के स्तर पर आ गया है। 
 इसके पिछले वर्ष देश के आईएमआर में दो अंकों की गिरावट दर्ज की गई थी। इतना ही नहीं, भारत में जन्मे कुल बच्चों की संख्या में भी उल्लेरखनीय कमी देखने को मिली है, जो पहली बार घटकर 25 मिलियन के स्तर से नीचे आई है। 2015 की तुलना में 2016 के दौरान भारत में 90,000 कम नवजात शिशुओं की मृत्यु हुई। 2015 में 9.3 लाख नवजात शिशुओं की मृत्यु होने का अनुमान है, जबकि 2016 में 8.4 लाख नवजात शिशुओं की मृत्यु हुई थी।
