ब्रिटेन की प्रधानमंत्री टेरेजा मे ने कंज़र्वेटिव पार्टी के नेता के तौर पर विश्वास मत किया हासिल, टेरेजा मे के पक्ष में 200 में से 117 मत पड़े. 
ब्रिटेन की प्रधानमंत्री टेरीज़ा मे ने कंज़र्वेटिव पार्टी के नेता के तौर पर विश्वास मत हासिल कर लिया है. बुधवार को हुए मतदान में टेरीज़ा मे को 200 में से 117 वोट मिले. इसका मतलब यह है कि पार्टी के अंदर अगले एक साल तक टेरीज़ा मे के नेतृत्व को चुनौती नहीं दी जा सकेगी. अगर सांसदों ने नेतृत्व परिवर्तन का फ़ैसला लिया होता तो टेरीज़ा को पद छोड़ने के लिए मजबूर होना पड़ सकता था.
मे की ब्रेग्ज़िट नीति से नाराज़ उनकी पार्टी के 48 सांसदों ने अविश्वास प्रस्ताव पेश किया था. ब्रिटेन में ब्रेग्ज़िट मुद्दे पर 23 जून 2016 को जनमत संग्रह हुआ था जिसमें ब्रिटेन के मतदाताओं ने यूरोपीय यूनियन से अलग होने के पक्ष में मतदान किया था
