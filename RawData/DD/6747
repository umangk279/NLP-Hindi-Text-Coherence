चक्रवात 'वायु' के रविवार को रुख बदलकर गुजरत के कच्छ तट पर कम तीव्रता के साथ 17-18 जून के बीच दस्तक देने की संभावना, मौसम विभाग के साथ गुजरात सरकार की स्थिति पर पैनी नज़र, सरकार ने कहा, लोगों को घबराने की नहीं है ज़रूरत, बरती जा रही है सभी ज़रूरी सावधानियां। 
चक्रवात 'वायु' का फिर से अपना मार्ग बदलने और गुजरात के कच्छ तट पर दस्तक देने की संभावना है। 'वायु के 16 जून को रुख बदलने और 17-18 जून को कच्छ में दस्तक देने की संभावना है'। गुजरात सरकार के मुताबिक तूफान कम तीव्रता के साथ दस्तक देगा।
सरकार ने कहा है कि  घरबाने की कोई बात नहीं है। गुजरात सरकार स्थिति की गंभीरता से निगरानी कर रही है और  तूफान को लेकर सभी आवश्यक सावधानियां बरती जा रही है। यह चक्रवात या 'डीप डिप्रेशन' के तौर पर तट पर दस्तक दे सकता है। सरकार ने चक्रवात के मार्ग बदलने की संभावना के बारे में चेतावनी जारी की है।
गौरतलब है कि चक्रवात वायु को गुरुवार को ही गुजरात तट पर दस्तक देनी थी लेकिन इसने बुधवार और गुरुवार की दरमियानी रात को अपना मार्ग बदल लिया था।
 
