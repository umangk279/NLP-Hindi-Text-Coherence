नेपाल की दो दिवसीय यात्रा पर काठमांडू पहुंचे विदेश सचिव विजय गोखले ने नेपाल के प्रधानमंत्री केपी शर्मा ओली और विदेश मंत्री प्रदीप कुमार ग्यावली से मुलाकात की।  
विदेश सचिव ने अपने नेपाली समकक्ष शंकर दास बैरागी के साथ भी बैठक की जिसमें विभिन्न द्विपक्षीय मुद्दों पर विस्तार से चर्चा हुई है। साथ ही मोतिहारी-अमलेखगंज तेल पाइपलाइन, रेलवे और आर्न हाइड्रो पावर परियोजना सहित विभिन्न परियोजनाओं की प्रगति की समीक्षा भी हुई। पुलवामा में पिछले महीने हुए आतंकी हमले के मद्देनजर आतंकवाद से निपटने के मुद्दे पर भी दोनों विदेश सचिवों के बीच चर्चा हुई।  
 
 
 
