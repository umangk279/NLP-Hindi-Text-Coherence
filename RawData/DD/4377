गौतबाया राजपक्षे सोमवार को श्रीलंका के नए राष्ट्रपति के रूप में शपथ लेंगे. शनिवार को हुए चुनाव में राजपक्षे ने अपने मुख्य प्रतिद्वंदी साजित प्रेमदासा को हराकर बड़ी जीत हासिल की थी. 
साजित प्रेमदासा ने चुनावों में हार स्वीकार कर ली है. राजपक्षे को देश के ज्यादातर सिंहली बहुल इलाकों का समर्थन मिला है, जबकि प्रेमदासा श्रीलंका के पूर्वी और उत्तरी क्षेत्रों में रहने वाले अल्पसंख्यक तमिल समुदाय के बीच लोकप्रिय रहे.
प्रधानमंत्री नरेंद्र मोदी ने श्रीलंका के राष्ट्रपति चुनाव में जीत दर्ज करने पर गोटबाया राजपक्षे को ट्वीट कर बधाई दी.
प्रधानमंत्री ने ट्वीट किया, “राष्ट्रपति चुनावों में आपकी जीत पर बधाई. मैं दोनों देशों और नागरिकों के बीच घनिष्ठ और भ्रातृ संबंधों को गहरा करने के लिए शांति, समृद्धि और साथ ही क्षेत्र में सुरक्षा के लिए आपके साथ मिलकर काम करने की आशा करता हूं. मैं श्रीलंका के लोगों को चुनाव के सफल आयोजन के लिए भी बधाई देता हूं.”
