किंग्स्टन टेस्ट में भारत ने वेस्टइंडीज़ के आगे जीत के लिए 468 रन का लक्ष्य रखा । जवाब में तीसरे दिन का खेल खत्म होने तक वेस्टइंडीज़ ने बनाए दो विकेट पर 45 रन। भारत ने अपनी दूसरी पारी 4 विकेट पर 168 रन पर की थी घोषित ।   
भारत ने किंग्सटन टेस्ट में अपनी पकड़ और मज़बूत कर ली है। तीसरे दिन वेस्टइंडीज़ को पहली पारी में 117 रन पर समेटने के बाद, टीम इंडिया ने कैरिबियाई टीम को फॉलोऑन देने के बजाए बल्लेबाज़ी करना बेहतर समझा और दूसरी पारी में 4 विकेट पर 168 रन बनाकर पारी घोषित कर दी। इस तरह पहली पारी से मिली 299 रन की बढ़त के आधार पर भारत ने वेस्टइंडीज़ के आगे 468 रन का लक्ष्य रखा जिसका पीछा करते हुए कैरिबियाई टीम ने तीसरे दिन का खेल ख़त्म होने पर 2 विकेट पर 45 रन बना लिए। वेस्टइंडीज़ को अभी भी जीत के लिए 423 रन की दरकार है और टीम के 8 विकेट बाकी है।
