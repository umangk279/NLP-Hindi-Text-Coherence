न्यूजीलैंड ने 2019 आईसीसी विश्व कप के लिए 15 सदस्यीय टीम की घोषणा कर दी है। न्‍यूजीलैंड की टीम में तीन तेज गेंदबाज ट्रेंट बोल्‍ट, मैट हेनरी और लोकी फर्ग्‍यूसन समेत ऑलराउंडर कॉलिन डी ग्रैंडहोम और जिमी नीशम को शामिल किया गया है। 
न्यूज़ीलैंड ने अगले महिने के अंत में शुरू होने वाले आईसीसी विश्व कप के लिए 15 सदस्यीय टीम की घोषणा कर दी है। इंग्‍लैंड एंड वेल्‍स में 30 मई से आयोजित होने वाले क्रिकेट के इस महाकुंभ के लिए सबसे पहले संभावितों की घोषणा करने वाली न्‍यूजीलैंड पहली टीम है। केन विलियमसन की अगुवाई वाली इस टीम मे विकेटकीपर बल्‍लेबाज टॉम ब्‍लंडेल को शामिल किया गया है। उन्हे अनुभवी टॉम लॉथम के रिजर्व विकेटकीपर के रूप में चुना गया है । उन्हें टिम सिफर्ट की जगह मौका मिला है। सिफर्ट घरेलू क्रिकेट खेलने के दौरान चोटिल हो गए थे।
अनुभवी लेग स्पिनर ईश सोढ़ी भी विश्‍व कप के लिए संभावित टीम में अपनी जगह बनाने में सफल रहे हैं। न्‍यूजीलैंड की टीम में तीन तेज गेंदबाज ट्रेंट बोल्‍ट, मैट हेनरी और लोकी फर्ग्‍यूसन को रखा गया है जबकि टीम में ऑलराउंडर की भूमिका में कॉलिन डी ग्रैंडहोम और जिमी नीशम होंगे। विश्व कप के लिए चुनी गई टीम में रॉस टेलर, केन विलियम्सन, टिम साउदी और मार्टिन गप्टिल और ट्रेंट बोल्ट को विश्व कप में खेलने का अनुभव है।
रॉस टेलर का ये चौथा विश्व कप है। वो ऐसा करने वाले न्‍यूजीलैंड के सातवें क्रिकेटर होंगे। वही  केन विलियम्सन , टिम साउदी और मार्टिन गप्टिल ये तीसरा विश्व कप होगा। न्‍यूजीलैंड की 15 सदस्‍यीय टीम इस प्रकार है- केन विलियमसन (कप्‍तान), टॉम ब्‍लंडेल, ट्रेंट बोल्‍ट, कोलिन डी ग्रैंडहोम, लोकी फर्ग्‍यूसन, मार्टिन गप्टिल, मैट हेनरी, टॉम लाथम, कॉलिन मुनरो, जिमी नीशम, हेनरी निकोल्‍स, मिचेल सैंटनर, ईश सोढ़ी, टिम साउदी, रॉस टेलर। 
वर्ल्ड कप में न्यूजीलैंड का पहला मुकाबला श्रीलंका के खिलाफ 1 जून को कार्डिफ के मैदान पर होगा। विश्व कप से पहले टीम को क्राइस्टचर्च में 2 दिवसीय अभ्यास कैंप में हिस्सा लेना है। इसके बाद टीम ऑस्ट्रेलिया का दौरा करेगी जहां उन्हे 3 अन ऑफिशियल मैच खेलने है। 
 
