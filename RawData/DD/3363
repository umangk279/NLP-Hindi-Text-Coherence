उत्तर भारत में ठंड का प्रकोप जारी है. पहाड़ी राज्यों में भारी बर्फबारी की वजह से दिल्ली-एनसीआर में भी शीत लहर और सर्दी बरकरार है. 
दिल्ली में सुबह घना कोहरा छाया रहा. हालांकि मंगलवार को दिल्ली में तापमान में बढोतरी दर्ज की गई थी, जबकि शाम होते-होते मौसम फिर से ठंडा हो गया. पड़ोसी राज्य उत्तर प्रदेश, हरियाणा और पंजाब में भी ठंडी हवाएं चल रही हैं.
हिमालय क्षेत्र में पश्चिमी विक्षोभ की सक्रियता के कारण जम्मू-कश्मीर, हिमाचल प्रदेश और उत्तराखंड के पहाड़ी क्षेत्रों में बर्फबारी और मैदानी इलाकों में बारिश हो रही है. हिमाचल प्रदेश के मनाली, शिमला और धर्मशाला में ताजा बर्फबारी दर्ज की गई है. वहां सड़कों पर कई कई इंच बर्फ जमा हो गई. बर्फबारी होने से आम जीवन प्रभावित प्रभावित हुआ है, हालांकि बर्फबारी होने से पर्यटकों के चेहरे खिले हुए हैं.
