फीफा विश्व कप में रोनाल्डो की हैट ट्रिक की बदौलत पुर्तगाल ने स्पेन से 3-3 से ड्रॉ किया। ईरान ने मोरक्को को हराया, जबकि उरुग्वे ने इजिप्ट को दी मात।   
फीफा विश्व कप में ग्रुप बी मुकाबले में पुर्तगाल  ने आखरी समय में रोनाल्डो के गोल की मदद से  स्पेन के खिलाफ 3-3 से  ड्रा खेला। स्पेन ने शुरुआत में ही  पुर्तगाल के कप्तान क्रिस्टियानो रोनाल्डो को गलत तरिके से गिराया जिसका स्पेन को खामियाज़ा भुगतना पड़ा। पुर्तगाल को मिली पेनाल्टी को क्रिस्टियानो रोनाल्डो ने बेकार नहीं जाने दिया और तीसरे मिनट में गोल कर अपनी टीम को 1-0 से आगे कर दिया. स्पेन के लिए ये गोल गहरे आघात की तरह रहा।
24वें मिनट में स्पेन ने वापसी की और डिएगो कोस्टा ने पुर्तागल के खेमें सेंध लगाते हुए शानदार गोल कर स्कोर 1-1 से बराबर कर दिया। हॉफ टाइम से ठीक पहले क्रिस्टियानो रोनाल्डो अपना और टीम का दूसरा गोलकर स्कोर 2-1 कर दिया।  स्पेन के लिए डिएगो कोस्टा ने 55वें मिनट में अपना दूसरा गोल दागकर स्कोर 2-2 कर दिया। नाचो ने स्पेन को 58वें मिनट में 3-2 से आगे कर दिया। आखिरी मिनटों में क्रिस्टियानो रोनाल्डो के शानदार गोल और इस फीफा विश्व कप की पहली हैट्रिक की मदद से पुर्तगाल ने सबसे चर्चित मुकाबले में स्पेन को 3-3 से बराबरी पर रोक दिया. स्पेन की टीम 88वें मिनट तक 3- 2 से आगे थी लेकिन गेरार्ड पीके की गलती से पुर्तगाल को फ्री-किक मिली जिसे रोनाल्डो ने गोल में बदलकर यह अहम मुकाबला ड्रॉ कराया। 
