स्टेट एसोसिएशन के उम्मीदवार के रूप में बीसीसीआई एसजीएम में हिस्सा लेने पर एन श्रीनिवासन और निरंजन शाह को सुप्रीम कोर्ट ने नोटिस जारी किया है। गौरतलब है कि क्रिकेट प्रशासकों की समिति (COA) ने अपनी रिपोर्ट में कहा था कि निरंजन शाह और एन श्रीनिवासन जैसे अयोग्य पदाधिकारी अपने निजी हितों के चलते लोढा समिति के सुधार लागू करने में बाधा पैदा कर रहे हैं। 
 भारतीय क्रिकेट कंट्रोल बोर्ड के पूर्व अध्यक्ष एन श्रीनिवासन और पूर्व सचिव निरंजन शाह की मुश्किलें बढ़ गई है। क्रिकेट प्रशासकों की समिति यानि सीओए की चौथी स्टेटस रिपोर्ट पर विचार करते हुए सुप्रीम कोर्ट ने इन दोनों को भारतीय क्रिकेट कंट्रोल बोर्ड की विशेष आम सभा में बतौर राज्य प्रतिनिधि हिस्सा लेने के लिए नोटिस जारी किया है। जिसका जवाब श्रीनिवासन और निरंजन शाह को  24 जुलाई तक देना है।
