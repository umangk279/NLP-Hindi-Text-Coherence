उन्नाव रेप केस के दोषी विधायक कुलदीप सेंगर की सजा पर शुक्रवार को फैसला आने वाला है। सेंगर को अपहरण और दुष्कर्म का दोषी पाया गया है, सजा पर बहस के दौरान सीबीआई ने कोर्ट से अधिकतम सजा की मांग की है। 
उन्नाव दुष्कर्म मामले में कुलदीप सेंगर की सजा पर दिल्ली की एक अदालत आज सुनवाई करेगी। सेंगर को अपहरण और दुष्कर्म का दोषी पाया गया है। सजा पर बहस के दौरान सीबीआई ने कोर्ट से अधिकतम सजा की मांग की है, जबकि बचाव पक्ष ने सेंगर के सामाजिक जीवन का हवाला देते हुए कम से कम सजा की मांग रखी है।
इस मामले में दिल्ली की तीस हजारी अदालत ने कुलदीप सिंह सेंगर को धारा 376 और पॉक्सो के सेक्शन 6 के तहत 16 दिसंबर को दोषी ठहराया था। सजा पर बहस के लिए अदालत ने पहले 17 दिसंबर और फिर 20 दिसंबर का दिन तय किया। कोर्ट ने भी कहा कि वह इस मामले में जल्दबाजी में कोई फैसला नहीं करना चाहता है।
