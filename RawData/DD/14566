कर्नाटक के तीन दिवसीय दौरे पर गई चुनाव आयोग की टीम ने राज्य में चुनाव से जुड़ी तैयारियों का लिया जायज़ा। दौरे के आखिरी दिन आज चुनाव आयोग की टीम विभिन्न राजनैतिक दलों के साथ बैठक कर मीडिया को देगी जानकारी। 
कर्नाटक विधानसभा चुनाव की तैयारी का जायजा लेने के लिए मुख्‍य निर्वाचन आयुक्‍त ओम प्रकाश रावत के नेतृत्‍व में निर्वाचन आयोग की पूरी टीम राज्य के दौरे पर है। तीन दिवसीय दौरे के आखिरी दिन आज चुनाव आयोग की टीम विभिन्‍न राजनीतिक दलों के साथ बैठक करेगी। कर्नाटक विधानसभा चुनाव में पहली बार सखी या पिंक बूथ स्थापित किए जायेंगे। 
इसके अलावा दिव्यांग मतदाताओं के लिए प्रत्येक मतदान केंद्रों पर व्हील चेयर, मैग्निफाइंग ग्लास और अन्य अत्याधुनिक सुविधाएं मौजूद रहेंगी। साथ ही इस बार चुनाव आयोग ने आदिम जनजातियों को मतदान के प्रति जागरूक बनाने की भी कोशिश की है. 224 सदस्‍यों वाली कर्नाटक विधानसभा के लिए 12 मई को एक ही चरण में वोट डाले जाएंगे। मतगणना तीन दिन बाद 15 मई को होगी।
