काले धन के खिलाफ रंग लाई सरकार की मुहिम, साल 2018 में स्विस बैंक में जमा सभी भारतीयों के गोपनीय खातों की जानकारी सरकार को उपलब्ध कराई जाएगी।    
भारत और स्विट्जरलैंड के बीच हुए समझौते के अनुसार स्विस बैंक खाते वाले भारतीयों का विवरण आज से कर अधिकारियों को उपलब्‍ध होना शुरू हो जाएगा। केन्‍द्रीय प्रत्‍यक्ष कर बोर्ड सीबीडीटी के मुताबिक काले धन के खिलाफ यह महत्‍वपूर्ण कदम होगा और इससे स्विस बैंकों में गुप्‍त खातों को लेकर गोपनीयता के युग का अंत हो जायेगा।
सीबीडीटी ने कहा है कि दोनों देशों के बीच वित्‍तीय लेखों के आदान प्रदान के तहत पहली सितम्‍बर से सूचनाएं मिलनी प्रांरभ हो जाएंगी। स्विट्जरलैंड में रह रहे भारतीयों के बारे में वर्ष 2018 के लिए सूचना आज से मिलने लगेगी। 
