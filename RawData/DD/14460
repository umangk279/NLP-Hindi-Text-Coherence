केन्द्रीय अन्वेषण ब्यूरो ने यूको बैंक के पूर्व अध्यक्ष और प्रबंध निदेशक अरुण कौल समेत 5 लोगों के खिलाफ मामला दर्ज किया है।  
पांचों पर छह सौ इक्कीस करोड़ रुपये के फर्जी ऋण देने का आरोप है, जिसके कारण बैंक को सात सौ सैंतीस करोड़ रुपये का नुकसान हुआ है।सीबीआई ने कल दिल्ली और मुंबई में 10 स्थानों पर छापे मारे। सीबीआई ने इरा इंजीनियरिंग इंफ्रा इंडिया लिमिटेड, कंपनी के सीएमडी, दो चार्टेड अकाउंटेंट और अऩ्य अज्ञात व्यक्तियों के खिलाफ भी मामला दर्ज किया है।आरोप है कि इऩ लोगों ने आपराधिक साजिश रच कर यूको बैंक के साथ धोखाधड़ी की और बैंक ऋण की राशि में हेर-फेर की। कोलकाता स्थित बैंक में 2010 और 2015 के बीच सीएमडी रहे अरुण कौल ने आरोपी कंपनी को ऋण लेने में कथित रूप से मदद की थी।
