भारत के सुरक्षा बेडे में जमीन से लंबी दूरी के लक्ष्यों को निशाना बनाने वाली अग्नि मिसाइलें काफी पहले से मौजूद है। न्यूक्लियर वॉरहेड ढो सकने में सक्षम फाइटर एयरक्राफ्ट्स भी थे कमी केवल समुद्र से परमाणु हमले के मोर्चे पर थी जिसे देश की पहली स्‍वदेश निर्मित परमाणु पनडुब्‍बी आर्इएनएस अरिहंत ने पूरा किया । 
भारत ने रक्षा के क्षेत्र में एक नया इतिहास रच दिया है । जमीन और  हवा से परमाणु हमला करने में सक्षम होने के बाद भारत अब समुद्र से भी  परमाणु हमला करने में सक्षम देश बन गया है । इस बड़ी उपलब्धि को हासिल करने वाला भारत दुनिया का छठां देश बन गया है । अमेरिका , रुस ,चीन , ब्रिटेन और फ्रांस के बाद भारत ऩाभिकीय त्रिकोण पूरा करने वाली छठी महाशक्ति बन गया है । प्रधान मंत्री नरेन्द्र मोदी ने सोमवार को भारत के स्ट्रेटजिक स्ट्राईक न्युकिल्यर सबमरीन यानी नाभिकीय पनडुब्बी INS अरिहन्त के अधिकारियों और कर्मियों से मुलाकात की। INS अरिहन्त हाल ही में अपनी पहली गश्त से वापस लौटा है । पीएम ने INS अरिहन्त के कर्मीदल तथा अभियान से जुड़े सभी व्यक्तियों को बधाई दी। उन्होंने यह भी कहा कि यह उपलब्धि भारत को उन गिने-चुने देशों की अग्रिम पंक्ति में  खड़ी करती है जो SSBN को डिज़ाइन करने, उसे बनाने और उसके संचालन करने की क्षमता रखते हैं। रक्षा मंत्री निर्मला सीतारमण ने इसे बडी उपलब्धि बताते हुए इससे जुड़ी टीम को बधाई दी है ।INS अरिहन्त के अपनी पहली निवारण गश्त पूरा करने के साथ ही भारत ने अपना ऩाभिकीय त्रिकोण पूरा कर लिया है ।इससे भारत उन चुनिंदा देशों में शामिल हो गया है जो स्ट्रेटजिक स्ट्राईक न्युकिल्यर सबमरीन का डिजाइन बनाने , निर्माण करने और संचालित करने में सक्षम हैं । पीएम मोदी के नेतृत्व में इस शानदार सफलता को हासिल करने वाली पूरी टीम को हार्दिक बधाई ।
गृहमंत्री राजनाथ सिंह ने भी इसे बडी सफलता करार देते हुए ट्वीट किया कि 
भारतीय नौसेना के बहादुर सैनिकों को INS अरिहंत पर पहली निवारण गश्त सफलता पूर्वक पूरी करने और नाभिकीय त्रिकोण को पूरा करने पर बहुत बहुत बधाई । ये अवसर देश के लिए  मील का पत्थऱ है और साथ ही  भारत के सामरिक और रणनीतिक हितों के लिहाज से भी दूरगामी परिणाम देने वाला है ।
 वहीं वित्त मंत्री अरुण जेटली ने भी इसे अहम बताते हुए टिवटर पर लिखा कि
भारत ने INS अरिहंत की पहली निवारण गश्त सफलता पूर्वक तय करते हुए नाभिकीय त्रिकोण पूरा किया है । आज 130 करोड़ भारतीयों और हमारे सैन्य बलों के लिए महान गौरव का दिन है
भारत के नाभिकीय त्रिकोण के पूरा होने से से दुश्मन देशों से मुकाबला करने के लिए भारत को और भी ताकतवर बना दिया है ।  आईएनएस अरिहंत पूरी तरह से स्वदेशी है और डीआरडीओ के साथ ही कुछ संस्थाओं ने इसे मिलकर तैयार किया है । समुद्र के अंदर से ही  परमाणु मिसाइल दागने में सक्षम INS अरिहंत का वजन करीब 6000 टन है । अरिहंत में तमाम मिसाइलें तैनात हैं जो लंबी दूर तक मार करने में सक्षम हैं । फिलहाल देश की सुरक्षा और मजबूत हुई है और पीएम मोदी ने साफ कर दिया है कि भारत शांति का पक्षधर है । वो किसी को छेड़ता नहीं है लेकिन अगर कोई छेडता है तो फिर उसे छोड़ता नहीं है ।
