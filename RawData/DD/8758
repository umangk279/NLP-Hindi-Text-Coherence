सीबीआई के निदेशक आलोक वर्मा का तबादला कर दिया गया है। तीन सदस्यीय समिति ने इस तबादले की सिफारिश की  
आलोक वर्मा का सीबीआई निदेशक पद से तबादला कर दिया गया है।  आलोक वर्मा को  अग्निशमन, सिविल डिफेंस और होम गार्ड्स का महानिदेशक बनाया गया है। प्रधानमंत्री नरेंद्र मोदी की अध्यक्षता में कल उच्चस्तरीय समिति की बैठक में सीबीआई निदेशक आलोक वर्मा को लेकर ये फैसला किया गया। समिति के अन्य सदस्यों में कांग्रेस नेता मल्लिकार्जुन खड़गे और जस्टिस एके सीकरी शामिल थे। जस्टिस सीकरी देश के चीफ जस्टिस रंजन गोगोई की तरफ से उपस्थित हुए। यह अहम बैठक दो घंटे से अधिक समय तक चली।  नए डायरेक्टर की नियुक्ति होने या अगले आदेश  तक CBI के अपर निदेशक एम. नागेश्वर राव निदेशक का कामकाज देखेंगे
