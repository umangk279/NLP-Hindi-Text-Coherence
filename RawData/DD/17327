डोकलाम विवाद के सुलझने के फौरन बाद ही चीन के राष्ट्रपति के निमंत्रण पर प्रधानमंत्री नरेंद्र मोदी 3 से 5 सितंबर तक चीन की यात्रा पर रहेंगे। प्रधानमंत्री का यह दौरा 9वें ब्रिक्स शिखर सम्मेलन से जुड़ा है, जिसमें प्रधानमंत्री शिरकत करेंगे।  
 ब्रिक्स सम्मेलन में मोदी के हिस्सा लेने के लिए जाने की घोषणा ऐसे समय में हुई है जब इस सम्मेलन से पहले सोमवार को ही डोकलाम के मुद्दे पर भारत और चीन के बीच दो महीने से भी अधिक समय से जारी गतिरोध खत्म हो गया था और दोनों देशों ने इस विवादित क्षेत्र से अपने सैनिक हटा लिए थे।
