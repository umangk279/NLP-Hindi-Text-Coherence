अंतरराष्ट्रीय सौर गठबंधन के तेजी से विस्तार का किया आह्वान। स्पेन में कॉप 25 की बैठक से इतर केंद्रीय पर्यावरण मंत्री प्रकाश जावडेकर ने महज़ चार सालों में 83 से ज्यादा देशों के अंतरराष्ट्रीय सौर गठबंधन से जुड़ने पर जताई खुशी।  
भारत ने जीवाश्म ईंधन पर निर्भरता को कम करने के लिए अंतरराष्ट्रीय सौर गठबंधन के तेजी से विस्तार का आह्वान किया है। स्पेन में कॉप-25 के इतर मंत्रिस्तरीय बैठक में केंद्रीय पर्यावरण, वन और जलवायु परिवर्तन मंत्री प्रकाश जावडेकर ने ख़ुशी जताते हुए कहा कि केवल चार वर्षों में ही अंतरराष्ट्रीय सौर गठबंधन में शामिल होने वाले देशों की संख्या 83 हो गई है। उन्होंने कहा की इस संख्या को और तेजी से बढ़ाये जाने की ज़रूरत है।
केंद्रीय पर्यावरण, वन और जलवायु परिवर्तन मंत्री प्रकाश जावडेकर ने कहा कि भारत 2022 तक 100 गीगावॉट सौर ऊर्जा का लक्ष्य हासिल करने जा रहा है। उन्होंने सभी देशों के लिए इसकी ज़रूरत पर बल देते हुए कहा कि जलवायु परिवर्तन पर संयुक्त राष्ट्र फ्रेमवर्क कन्वेंशन का लक्ष्य न केवल कोयले का बल्कि सभी प्रकार के जीवाश्म ईंधन का उपयोग कम से कम करना करना है। 
