39वें अंतर्राष्ट्रीय व्यापार मेला में हॉल नम्बर 12 में सजे बिहार पवेलियन लोगों को काफी आकर्षित कर रहा है। लोगों की दिलचस्पी मिथिला पेंटिंग, मंजुशा पेंटिंग की कला को देखने औऱ खरीदने में काफी ज्यादा है। इसके साथ ही पवेलियन में सबसे ज्यादा जो लोगों के लिए आकर्षण का केंद्र है वह है बिहार की सिक्की आर्ट, टेराकोटा, स्टोन क्राफ्ट और टिकुली कला का लाइव प्रदर्शन।  
सिक्की आर्ट का जीवंत प्रदर्शन मुन्नी देवी और रूबी देवी कर रही हैं। इनके पास 50 रुपये से लेकर 1500 रुपये तक के सामान हैं, इनमें चूडी, गुल्लक, फूलदानी आदि है। इसके साथ ही स्टोन क्राफ्ट का जीवंत प्रदर्शन बिहार के कैमूर जिले के संतोष गुप्ता द्वारा किया जा रहा है। इनके पास 50 रुपये से लेकर 3500 रुपये तक के सामान हैं, जिनमें हाथी के अंदर हाथी बनाना, कछुआ, पानी रखने के लिए कोस्टर आदि है।
इसके साथ ही मधुबनी पेंटिंग (मिथिला पेंटिंग) के स्टाल पर भी लोगों की काफी भीड़ दिख रहा है साथ ही लोग यहां खरीदारी भी कर रहे है। मिथिला पेंटिग की कलाकार सुनीता झा बताती हैं कि उन्होंने महात्मा गांधीजी के 150वीं जयंती के उपर उन्होंने क्रमबद्ध रूप से गाधीजी के उपर पेंटिंग बनाया है जो कि दर्शकों को काफी लुभा रहा है। इसके सात ही बिहार के लोकप्रिय कला मंजुशा पेंटिंग के सिल्क साड़ी एवं मंजुशा पेंटिंग के अन्य नायाब उत्पाद लोगों को खूब आकर्शित कर रहा है एवं  बिहार पवेलियन में आने वाले मंजुशा पेंटिंग से बनी उत्पाद का जमकर खरीदारी कर रहे हैं। स्टाल पर मंजुशा पेंटिंग वाली सिल्क साड़ी , कप एवं टेबल कैलेण्डर लागों को खूब पसंद आ रहा है। बिहार पवेलियन मे भागलपुर के मोहद्दीनगर से आये मंजुशा पेंटिंग के स्टाॅल वैश्णवी कला केन्द्र के संचालक पति-पत्नी की जोड़ी अंजना कुमारी एवं सुभाश पंडित यहाॅं आने वाले लागों को  मंजुशा पेंटिंग के प्रति रूझान को देख काफी खुश हैं।
इसके साथ ही लोग बिहार पवेलियन के अंदर औऱ बाहर सेल्फी ले रहे हैं। यहां युवा जोडे, कपल ज्यादा से ज्यादा सेल्फी लेते दिख जाएंगे। इसके साथ ही कुछ लोग जो फोटोग्राफी के शौकीन हैं वो आपको फोटोग्राफी करते हुए नजर आएंगे।
इसके साथ ही बिहार पवेलियन के फूड कोर्ट में भी लोग मिस्टर लिट्टीवाले के लिट्टी चोखा का आनंद उठा रहे हैं।
 
 .. संवाददाता राजेश राज की रिपोर्ट
