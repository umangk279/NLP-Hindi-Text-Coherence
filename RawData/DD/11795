इसरो आज पीएसएलवी- सी- 42 का प्रक्षेपण करेगा, सतीश धवन अंतरिक्ष केन्द्र से इसका प्रक्षेपण किया जाएगा।    
भारतीय अंतरिक्ष अनुसंधान संगठन (इसरो) आज श्रीहरिकोटा से अपने ध्रुवीय उपग्रह प्रक्षेपण यान - पी.एस.एल.वी.- सी.42 का प्रक्षेपण करेगा। सतीश धवन अंतरिक्ष केन्द्र के प्रथम प्रक्षेपण स्थल से रात 10 बजकर 8 मिनट पर इसे प्र‍क्षेपित किया जाएगा। यह दो पर्यवेक्षी उपग्रह नोवा एस.ए.आर. और एस.1-4 को अंतरिक्ष में ले जाएगा। ये दोनों उपग्रह ब्रिटेन की सर्रे सेटेलाइट टेक्नोलॉजी लिमिटेड के हैं। 
