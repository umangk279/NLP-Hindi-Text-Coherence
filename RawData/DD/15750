राज्यसभा की 24 सदस्यीय प्रवर समिति ने मोटर वाहन (संशोधन) विधेयक, 2017 पर अपनी रिपोर्ट प्रस्तुत कर दी है। समिति ने "एक राष्ट्र, एक परमिट, एक कर" प्रणाली का प्रस्ताव दिया है और विधेयक को शीघ्र पारित करने की सिफारिश की है। 
इसे सड़क परिवहन मंत्रालय की एक बड़ी उपलब्धि के रूप में देखा जा रहा है। सड़क परिवहन औऱ राजमार्ग मंत्री नितिन गडकरी ने उम्मीद जताई है कि यह विधेयक चालू सत्र में पारित हो जाएगा। इस विधेयक का उद्देश्य क्षेत्रीय परिवहन कार्यालयों में व्याप्त भ्रष्टाचार को दूर करना है। समिति ने विक्रेताओं से वाहनों का पंजीकरण करने और उनका उत्पादन नहीं करने की सिफारिश की है। समिति ने यातायात पुलिसकर्मियों और आरटीओ अधिकारियों के लिए शरीर में पहनने योग्य कैमरों की सिफारिश की है जो मोटर वाहन अधिनियम को लागू करने के लिए भ्रष्टाचार की जांच करेंगे और प्रवर्तन एजेंसियों की मनमानी को दूर करने का काम करेंगे। कमिटी ने अपने रिपोर्ट में कहा है कि शराब पीकर गाड़ी चलाने पर अधिकतम सजा 7 साल तक होनी चाहिए।
