पीएम नरेंद्र मोदी ने ट्विटर पर अपने नाम के पहले चौकीदार जोड़ लिया है. ट्विटर पर अब उनका नाम 'चौकीदार नरेंद्र मोदी' हो गया है. 
पीएम मोदी के साथ-साथ बीजेपी अध्यक्ष अमित शाह, रेल मंत्री पीयूष गोयल और बीजेपी की आईटी सेल के प्रमुख अमित मालवीय ने भी ट्विटर पर अपने नाम के आगे 'चौकीदार' लगा लिया है. इसके अलावा जेपी नड्डा, रमन सिंह, पूनम महाजन समेत कई बड़े नेताओं ने भी अपने नाम के आगे चौकीदार लगाया है. पार्टी के तमाम नेता अपने ट्विटर हैंडल में नाम के पहले चौकीदार लगा रहे हैं
‘मैं भी चौकीदार’ अभियान को देश भर में समर्थन: प्रकाश जावडेकर
केंद्रीय मंत्री एवं वरिष्ठ बीजेपी नेता प्रकाश जावडेकर ने कहा है कि ‘मैं भी चौकीदार’ अभियान को देशभर में जोरदार समर्थन मिल रहा है. शनिवार को प्रधानमंत्री नरेंद्र मोदी ने इस अभियान की शुरुआत की थी. उन्होंने कहा कि देश की जनता ने कांग्रेस की नकारात्मक राजनीति को नकार दिया है.
बीजेपी के वरिष्ठ नेता प्रकाश जावडेकर ने कहा है कि कांग्रेस प्रधानमंत्री नरेंद्र मोदी से डरी हुई है, क्योंकि मोदी सरकार क्रिश्चियन मिशेल जैसे बिचौलिये को पकड़ कर वापस ला रही है. उन्होंने कहा कि कांग्रेस पार्टी के गिरते राजनीतिक स्तर में इसकी झलक देखी जा सकती है.
