कर्नाटक में भाजपा 104 सीटों के साथ सबसे बड़े दल के रूप में उभरी है, सत्तारूढ़ कांग्रेस को झटका लगा है, जहां कांग्रेस को 78 सीटों पर संतोष करना पड़ा, वहीं जेडीएस के खाते में 38 सीटें आई।     
कर्नाटक में 222 विधानसभा सीट के पूरे नतीजे आने अभी बाकी है लेकिन अधिकतर रुझान आ चुके हैं। जिसके अनुसार भाजपा 104 सीटों के साथ सबसे बड़ी पार्टी बनकर उभरी है। जबकि कांग्रेस 78 सीट पर जीत दर्ज करती हुई दिख रही है। लेकिन सबसे बड़ी बात ये है कि कर्नाटक में जेडीएस इस समय किंगमेकर की भूमिका में है। यहां 38 सीटों पर जेडीएस का कब्जा होता दिख रहा है और अन्य के खाते में 2 सीट आ रही है।
सबसे बड़ी पार्टी होने के नाते बीजेपी नेता येदियुरप्पा के नेतृत्व में सरकार बनाने का दावा पेश करेंगे। भाजपा अध्यक्ष अमित शाह के निर्देश पर पार्टी के तीन बड़े नेता प्रकाश जावड़ेकर, धर्मेंद्र प्रधान और जेपी नड्डा बेंगलुरू पहुंच रहे हैं। इस बीच कांग्रेस में भी खलबली मची हुई है। कांग्रेस ने जेडीएस को समर्थन देने का ऐलान कर दिया है और कहा है कि वो जेडीएस नेता कुमारस्वामी को मुख्यमंत्री बनाने के लिए तैयार हैं। खास बात ये कि जेडीएस ने भी कांग्रेस पार्टी का प्रस्ताव मंजूर कर लिया है। यानी हर पल कर्नाटक की सियासी हलचल तेज होती जा रही है। देखना दिलचस्प होगा कि कर्नाटक में किसकी सरकार बनती है।
