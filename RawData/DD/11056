हिमाचल प्रदेश के लाहौल स्फीति में फंसे आईआईटी रूड़की के करीब 50 छात्रों को भारतीय वायु सेना ने सुरक्षित बचाया। करीब 500 लोग अभी भी इस इलाके में फंसे। मौसम विभाग ने आज मौसम साफ रहने की जताई संभावना। 
हिमाचल प्रदेश की लाहौल घाटी में भारी बर्फबारी के बाद फंसे आईआईटी-रूड़की के करीब 50 छात्रों को भारतीय वायुसेना के हेलीकॉप्टरों ने बचा लिया है। पूरी ट्रेकिंग टीम को सिसु स्थित सेना के आधार शिविर में ले जाया गया है। कुछ विदेशियों समेत लगभग 500 लोगों के कोकसार और बारालाचा क्षेत्रों में फंसने की खबर है। हांलाकि अधिकारियों ने बताया है कि ये सभी सुरक्षित हैं और आईएएफ के हेलीकॉप्टरों के ज़रिए इन लोगों को बचाने की कोशिश जारी है। मौसम विभाग ने राज्य में आज मौसम साफ रहने की संभावना जताई है।
