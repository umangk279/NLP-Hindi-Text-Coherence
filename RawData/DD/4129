कर्नाटक में 15 विधानसभा सीटों पर उपचुनाव आज, कांग्रेस के 14 और जनता दल (एस) पार्टी के तीन बागी विधायकों की अयोग्यता के कारण हो रहा है उपचुनाव. 
कर्नाटक में आज 15 विधान सभा सीटों पर मतदान होंगे। विधानसभा सीटों पर  होने वाले उपचुनाव के लिए पुख्ता इंतजाम किये हैं। चार हजार से अधिक मतदान केन्द्र बनाये गये हैं जिनमें से महिलाओं के लिए 39 सखी केन्द्र, विकलांगों के लिए 13 और जनजातीय क्षेत्रों के लिए तीन मतदान केन्द्र बनाये गये हैं। सुचारू मतदान के विशेष इंतजाम किये हैं। सुरक्षा के लिए हज़ारों की संख्या में सुरक्षाबलों की तैनाती हुई है। मतदान सुबह सात बजे शुरू होकर शाम छह बजे तक चलेगा। 
