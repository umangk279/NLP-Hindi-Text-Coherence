मेक्सिको की दवा कंपनियों के मालिकों का प्रतिनिधित्व करने वाले एक समूह ने दावा किया है कि कि इस्तेमाल के बाद कचरे में फेंके गए सर्जिकल मास्क को कुछ लोग दोबारा साफ करके बेच रहे हैं।  
मेक्सिको की दवा कंपनियों के मालिकों का प्रतिनिधित्व करने वाले एक समूह ने सोमवार को कहा कि उसे खबर मिली है कि इस्तेमाल के बाद कचरे में फेंके गए ‘सर्जिकल फेस मास्क’ को कुछ लोग दोबारा साफ करके बेच रहे हैं। लातिन अमेरिका के कई देशों से ऐसी खबरें है क्योंकि बिना लाइसेंस के कई रेहड़ी पटरी वाले यहां सड़कों पर मास्क बेच रहे हैं।
कोरोना वायरस के कारण मास्क की मांग पिछले कुछ महीनों में काफी बढ़ गई है और कुछ शहरों में इसे पहने बिना घर से निकलना मना है। ‘मेक्सिकन फार्मेसी ओनर्स यूनियन’ ने लोगों से मास्क फेंकने से पहले उन्हें टुकड़ों में काटने का सुझाव दिया है। एक दूसरे का मास्क लगाने या उसे दोबारा इस्तेमाल करने से संक्रमण का खतरा बढ़ जाता है।
