भारत के स्टार भाला फेंक एथलीट नीरज चोपड़ा का एशियन गेम्स से पहले शानदार प्रदर्शन जारी रखते हुए फिनलैंड में स्वर्ण पदक जीता, नीरज ने 85.69 मीटर तक भाला फेंक कर चीनी ताइपे के खिलाड़ी को पछाड़ा। 
भारत के स्टार भाला फेंक एथलीट नीरज चोपड़ा ने फिनलैंड में सावो खेलों में शानदार प्रदर्शन करते हुए स्वर्ण पदक हासिल किया। नीरज ने चीनी ताइपे के चाओ सुन चेंग को हराकर गोल्ड पर कब्जा किया। दोनों खिलाड़ी यहां एशियाई खेलों की तैयारियों में जुटे हैं। राष्ट्रमंडल खेलों के मौजूदा स्वर्ण पदकधारी नीरज ने फिनलैंड के लापिनलाहटी में 85.69 मीटर के थ्रो से पहला स्थान हासिल किया। चेंग ने 82.52 मीटर का थ्रो फेंका, वह दूसरे स्थान पर रहे। तेईस वर्षीय चेंग एकमात्र एशियाई हैं जिन्होंने 90 मीटर से दूर तक भाला फेंका है। नीरज का व्यक्तिगत सर्वश्रेष्ठ और राष्ट्रीय रिकार्ड 87.43 मीटर का है, जो उन्होंने मई में दोहार में डायमंड लीग प्रतियोगिता के पहले चरण के दौरान हासिल किया थ। नीरज इस सत्र में एशियाई सूची में शीर्ष पर चल रहे हैं।
