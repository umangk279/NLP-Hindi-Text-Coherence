आईसीसी विश्व कप में भारतीय खिलाड़ियो ने शानदार प्रदर्शन किया था। टीम ने सेमीफाइनल तक के सफर में खेल के हर क्षेत्र में विपक्षी टीम को मात देने में सफलता पाई। टीम के खिलाड़ियो ने निजी तौर पर कई उलब्धियां पाई। रोहित शर्मा एक विश्व कप में सबसे अधिक 5 शतक लगाने वाले बल्लेबाज बने तो वही कप्तान कोहली ने विश्व कप में लगातार 5 अर्धशतक बनाने का विश्व रिकॉर्ड बनाया। वही शमी हैट्रिक लेने वाले दूसरे भारतीय बने।  
भारतीय क्रिकेट टम भले ही विश्व कप के सेमीफाइनल में हार कर प्रतियोगिता से बाहर हो गई हो लेकिन टीम और व्यक्तिगत तौर पर खिलाड़ियो के लिए विश्व कप काफी खास रहा । भारतीय टीम ने ग्रुप दौर में शानदार प्रदर्शन करते हुए अंक तालिका में ऑस्ट्रेलिया और इंग्लैंड जौसी टीमो को पीछे छोड़कर शीर्ष स्थान हसिल किया। इस दौरान टीम ने चिर प्रतिद्वन्धी पाकिस्तान के खिलाफ विश्व कप में अपने जीत के सिलसिले को भी जारी रखा। उन्होने प्रतियोगिता के इतिहास में पाकिस्तान को 7वीं बार हरने में सफलता पाई। खिलाड़ियो के लिए भी ये  विश्व कप काफी व्यक्तिगत उपलब्धियां लेकर आया। । 
रोहित शर्मा लगाए 5 शतक
भारतीय टीम के उप कप्तान रोहित शर्मा ने एक विश्व कप में सबसे अधिक शतक लगाने का रिकॉर्ड अपने नाम किया। उन्होने इस विश्व कप में 5 शतक लगाए। इसमे से 3 शतक उन्होने लगातार 3 मैचो में लगाए। इसी के साथ उन्होने एक विश्व कप में सबसे अधिक शतक लगाने के कुमार संगाकारा के रिकॉर्ड को तोड़ा। उन्होने विश्व कप में 648 रन बनाए। रोहित अगर इस वर्ल्ड कप में 26 और रन बना लेते तो वह सचिन का 16 साल पुराना रिकॉर्ड तोड़ सकते थे। 
कोहली के लगातार 5 अर्धशतक
टीम इंडिया के कप्तान विराट कोहली वर्ल्ड कप में बेहतरीन फॉर्म में दिखाई दे रहे हैं। लगातार 5 मैचों में 5 अर्धशतक लगाने का कारनामा कर डाला। कोहली वर्ल्ड कप के इतिहास में लगातार पांच पारियों में 50 से ज्यादा का स्कोर करने वाले पहले कप्तान बने। उन्होने लगातार वर्ल्ड कप के 5 मैचों में 50 से ज्यादा रन बनाने के मामले में ऑस्ट्रेलियाई कप्तान आरोन फिंच को पीछे छोड़ दिया है। आरोन फिंच ने इसी वर्ल्ड कप में बतौर कप्तान 4 पारियों में 50 से ज्यादा रन बनाए थे। कोहली भारत की ओर से लगातार पांच पारियों में 5 अर्धशतक लगाने वाले पहले खिलाड़ी बन गए हैं। 
शमी ने लगाई हैट्रिक
भारतीय टीम के तेज गेंदबाज मोहम्मद शमी ने अफगानिस्तान के खिलाफ हैट्रिक लेकर अपना नाम इतिहास के पननो में लिखवा दिया। शमी ने आखिरी ओवर में हेट्रिक लगा भारत को 11 रन जीत दिलाई । वो विश्व कप में हैट्रिक लगाने वाले भारत के दूसरे गेंदबाज बन गए हैं। साथ ही वह विश्व कप में हैट्रिक लगाने वाले कुल नौवें गेंदबाज भी हैं। शमी ने मैच के आखिरी ओवर की तीसरी गेंद पर मोहम्मद नबी, फिर अफताब आलम और फिर मुजीब उर रहमान को आउट कर अपने वनडे करियर की पहली हैट्रिक लगाई।  शमी से पहले 1987 में चेतन शर्मा ने भारत के लिए विश्व कप में पहली हैट्रिक लगाई थी। 
 
