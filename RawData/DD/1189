खालिस्तानी संगठनों से जुड़े 9 लोगों को आतंकवादी घोषित किए जाने के कुछ ही दिन बाद केंद्र सरकार ने रविवार को ऐलान किया कि अलगाववादी गतिविधियों का समर्थन करने को लेकर प्रतिबंधित संगठन 'सिख्स फॉर जस्टिस से जुड़ी 40 वेबसाइट ब्लॉक कर दी गई है। 
इलेक्ट्रॉनिक्‍स और सूचना प्रौद्योगिकी मंत्रालय ने गैरकानूनी गतिविधियां निवारण अधिनियम के प्रावधानों के अंतर्गत अवैध संगठन सिख फॉर जस्टिस की चालीस वेबसाइटों को बंद कर दिया है। संगठन ने अपने उद्देश्यों के समर्थकों का पंजीकरण करने का अभियान चला रखा है।
केंद्रीय गृह मंत्रालय की सिफारिशों के अनुरूप इलेक्ट्रॉनिक मंत्रालय ने आईटी अधिनियम 2000 के प्रासंगिक प्रावधानों के तहत इन वेबसाइटों पर रोक लगाने के आदेश जारी किए हैं।
