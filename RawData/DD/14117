पनामा दौरे पर उपराष्ट्रपति वेंकैया नायडू ने राष्ट्रपति जुआन कार्लोस वेरेला रोड्रिगुएज़ से उनके आधिकारिक आवास पर मुलाकात की। पनामा के राष्ट्रपति और उपराष्ट्रपति इसाबेल डे सेंट मालो डी अल्वाराडो ने उपराष्ट्रपति वेंकैया नायडू का स्वागत किया। 
विदेश यात्रा पर गए उपराष्ट्रपति वेंकैया नायडू कल पनामा पहुंचे। उपराष्ट्रपति ने पनामा के राष्ट्रपति जुआन कार्लोस वेरेला रोड्रिगुएज़ से उनके आधिकारिक आवास पर मुलाकात की। पनामा के राष्ट्रपति और उपराष्ट्रपति इसाबेल डे सेंट मालो डी अल्वाराडो ने उपराष्ट्रपति वेंकैया नायडू का स्वागत किया। उपराष्ट्रपति वेंकैया नायडू ने अपने पनामा दौरे पर इंजीनियरिंग के एक आधुनिक नमूने पनामा नहर का दौरा किया। इस दौरे पर पनामा के राष्ट्रपति और उपराष्ट्रपति भी मौजूद थे।
उप-राष्ट्रपति वेंकैया नायडू ने मध्य अमेरिकी देश पनामा के दौरे पर पनामा नहर का दौरा किया। इस दौरान वहां के राष्ट्रपति जुआन कार्लोस वेरेला रोड्रिगुएज़ और उप-राष्ट्रपति इसाबेल डे सेंट मालो डे अल्वारडो भी मौजूद थी। उप-राष्ट्रपति ने पनामा नहर के निर्माण में लगे मानवीय कौशल और साहस की प्रशंसा की। पनामा के राष्ट्रपति ने भी वैश्विक स्तर पर मजबूत संबंध बनाने में पनामा नहर की भूमिका की चर्चा की। इस नहर के मुख्य कार्यकारी अधिकारी ने वर्तमान आर्थिक माहौल में इस नहर के बढ़ते महत्व को रेखांकित किया।
पनामा नहर की शुरूआत 1914 में हुई थी। ये नहर अटलांटिक और प्रशांत महासागर को जोड़ता है। ये पिछली सदी के आधुनिक इंजनीयरिंग नमूनों में से एक है। इस नहर ने पनामा को सेवा क्षेत्र के एक प्रमुख आर्थिक केंद्र के रूप में मध्य अमेरिकी क्षेत्र में स्थापित किया।
