हिमाचल प्रदेश विधानसभा चुनाव के लिए हमीरपुर जिले के नादौन से वर्तमान विधायक विजय अग्निहोत्री और मंडी जिला के धर्मपुर सीट से भाजपा विधायक महिंदर सिंह ने भारतीय जनता पार्टी के प्रत्याशियों के तौर पर नामांकन दाखिल किया। 
 9 नवंबर को एक चरण मे होने वाले चुनाव के लिए 23 अक्टूबर तक नामांकन दाखिल किया जा सकता है। हालांकि नामांकन भरने के पहले दिन सोमवार को एक भी पर्चा नहीं भरा गया। दोनों मुख्य दल भाजपा और कांग्रेस अपने-अपने उम्मीदवारों की सूची को अंतिम रूप देने में लगे हुए हैं।
