फिलीपींस में मध्‍य सेबू प्रांत में व्‍यापक भूस्‍खलन की घटना में कई मकान ध्‍वस्‍त हो गए, जिसमें कम से कम 21 लोगों की मृत्‍यु हो गयी।  
भूस्‍खलन से दो गांव में लगभग तीस मकान जमींदोज हो गए। मलबे से सात घायलों को बचाया गया है। कम से कम 64 व्‍यक्ति अब भी लापता हैं। भूस्‍खलन की यह घटना फिलीपींस के कई उत्‍तरी प्रांत में मांगखूट तूफान से हुई मौत और भयानक तबाही के बीच हुई है जहां लोग अभी भी इससे उबर नहीं पाए हैं। इस कृषि क्षेत्र में शनिवार को आई प्राकृतिक आपदा से कम से कम 88 लोगों की मौत हो गयी और साठ से अधिक लापता हैं। उत्‍तर में सोने की खदान वाले शहर इटोगोन में भूस्‍खलन के बाद वहां व्‍यापक तलाशी अभियान चलाया जा रहा है जिसमें दर्जनों लोगों की मृत्‍यु की आशंका है। 
