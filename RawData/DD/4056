न्यूजीलैंड में पर्यटकों में लोकप्रिय एक द्वीप पर अचानक ज्वालामुखी फटने से पांच लोगों की मौत हो गई। ज्वालामुखी फटने के कारण उठे गुबार में आठ लोग लापता भी हो गए हैं।  
पुलिस ने बताया कि लापता लोगों के बचने के कोई संकेत नहीं हैं। इन लापता पर्यटकों में ऑस्ट्रेलिया, अमेरीका, ब्रिटेन, चीन और मलेशिया के पर्यटक शामिल हैं। इनके साथ न्यूज़ीलैंड के गाइड भी थे। न्यूजीलैंड की प्रधानमंत्री जेसिंडा आर्डर्न ने इस घटना पर देश की तरफ से शोक व्यक्त किया है।
पुलिस बचाव अभियान चलाने की संभावना पर विचार कर रही है क्योंकि ज्वालामुखी के फिर से फटने की आशंका बनी हुई है।
