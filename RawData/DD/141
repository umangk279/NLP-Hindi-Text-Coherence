गृहमंत्री अमित शाह ने रविवार को पूर्वोत्‍तर राज्‍यों में पर्यटन को बढ़ावा देने के लिए डेस्‍टीनेशन नॉर्थ ईस्‍ट- 2020 कार्यक्रम का उद्घाटन किया। इसका उद्देश्‍य पूर्वोत्‍तर क्षेत्र में पर्यावरण अनुकूल पर्यटन, संस्‍कृति, धरोहर और व्‍यापार जैसी विभिन्‍न क्षमताओं को उजागर करना है। 
इस अवसर पर शाह ने कहा कि पूर्वोत्‍तर क्षेत्र की संस्‍कृति बेजोड़ है और वहां के लोगों ने इसे संरक्षित किया है। उन्‍होंने इस क्षेत्र की बेजोड़ संस्‍कृति को भारतीय संस्‍क़ृति का आभूषण बताया। गृहमंत्री ने कहा कि नरेन्‍द्र मोदी सरकार क्षेत्र में विकास का ढ़ांचा मज़बूत करने पर ध्‍यान केंद्रित कर रही है और भविष्‍य में यह विश्‍व में पर्यटन का महत्‍वपूर्ण स्‍थल होगा। उन्‍होंने कहा कि इस क्षेत्र के विकास के लिए शांति महत्‍वूर्ण है और सरकार ढांचा निर्माण के साथ शांति कायम करने पर भी ध्‍यान दे रही है। पूर्वोत्‍तर क्षेत्र विकास मंत्री डॉ. जितेन्‍द्र सिंह ने इस अवसर पर अपने संबोधन में कहा कि कोविड-19 के बाद इस क्षेत्र के स्‍वर्ण युग की शुरुआत होगी। उन्‍होंने कहा कि यह क्षेत्र पर्यटन और व्‍यापार के महत्‍वपूर्ण लक्ष्‍यों में से एक होगा। उन्‍होंने कहा कि पूर्वोत्‍तर नए भारत के निर्माण में अग्रणी भूमिका अदा करेगा। इस अवसर पर पूर्वोत्‍तर राज्‍यों के मुख्‍यमंत्री भी उपस्थित थे। 
यह कार्यक्रम पूर्वोत्‍तर क्षेत्र विकास मंत्रालय का एक वार्षिक आयोजन है जिसका उद्देश्‍य वहां के लोगों को देश के अन्‍य भागों के और करीब लाकर राष्‍ट्रीय एकता को बढ़ावा देना है। इस कार्यक्रम का मुख्‍य विषय 
चार दिन के इस उत्‍सव में पूर्वोत्‍तर राज्‍यों और इस क्षेत्र के पर्यटन स्‍थलों के बारे में दृश्‍य-श्रव्‍य प्रेजेंटेशन के ज़रिए सुप्रसिद्ध उद्यमियों और महत्‍वपूर्ण उपलब्‍धियां हासिल करने वालों के संदेश प्रस्‍तुत किए जाएंगे। इसके अलावा इस क्षेत्र के पारम्‍परिक फैशन और स्‍थानीय उत्‍पादों की वर्चुअल प्रदर्शनी भी आयोजित की जाएगी। 
