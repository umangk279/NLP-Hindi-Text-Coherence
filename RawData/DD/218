भारतीय नौसेना के लिए अपनी उत्कृष्ट सेवा देने के बाद युद्धपोत आईएनएस विराट अपनी आखिरी यात्रा पर निकल पड़ा. इस दौरान इसने देश की रक्षा में कई अहम पड़ाव पार किए. आईएनएस विराट ने करीब 30 साल तक भारतीय नौसेना को अपनी सेवाएं दीं, 
शनिवार को अपने आखिरी सफर पर निकले आईएनएस विराट को साल 2017 में युद्धपोत से डिकमिशंड कर दिया गया था. शनिवार को यह मुंबई से गुजरात के अलंग स्थित जहाज तोड़ने वाले यार्ड के लिए रवाना हो गया. साल 2017 में सेवानिवृत्त होने के बाद आईएनएस विराट को अलंग के श्रीराम ग्रुप ने नीलामी में खरीदा था.
भारत से पहले ब्रिटेन की रॉयल नेवी में यह अपनी सेवाएं दे चुका था. विराट ने देश के लिए कई बार महत्वपूर्ण भूमिका निभाई है. विराट ने श्रीलंका में 2001 के ऑपरेशन पराक्रम में भी अहम भूमिका निभाई थी.
