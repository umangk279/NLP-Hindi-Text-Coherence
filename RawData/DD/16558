उत्तर प्रदेश के मुख्यमंत्री योगी आदित्यनाथ आगरा के दौरे पर हैं। उन्होंने सबसे पहले यमुना नदी पर नगला पैमा गांव में रबर चेकडैम का शिलान्यास किया। उसके बाद ताजमहल के पश्चिमी गेट पर झाडू लगाई। 
  मुख्यमंत्री ने ताजमहल के पीछे कछपुरा गांव में 19 करोड़ की योजनाओं की भी आधारशिला रखी। उनके साथ मंत्री और स्थानीय भाजपा सांसद और विधायक भी हैं। ताजमहल के पश्चिमी गेट पर योगी आदित्यनाथ ने झाडू लगाई। उत्तर प्रदेश के उपमुख्यमंत्री डॉ. दिनेश शर्मा, पर्यटन मंत्री रीता बहुगुणा जोशी भी उनके साथ हैं। विधायक योगेन्द्र उपाध्याय और चौधरी उदयभान सिंह भी झाड़ू लगाते दिखाई दिए। इस दौरान कड़ी सुरक्षा रही। 
