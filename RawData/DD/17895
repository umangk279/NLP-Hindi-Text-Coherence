महिलाओं के क्रिकेट विश्वकप के सेमीफानइल मैच में आज भारत का मुकाबला ऑस्ट्रेलिया के साथ होगा। मैच में जो भी जीतेगा उसका सामना फाइनल में मेज़बान इंग्लैंड के साथ होगा। 
 आत्मविश्वास से भरी भारतीय टीम आईसीसी महिला विश्व कप के दूसरे सेमीफाइनल में गुरुवार को ऑस्ट्रेलिया के खिलाफ उतरेगी. उसका इरादा छह बार के चैंपियन को हराकर खिताब की ओर अगला कदम आगे बढाने का होगा. 
आज के मुकाबले में जीतने वाली टीम इंग्लैण्ड के खिलाफ विश्वकप फाइनल खेलेगी। डिफेंडिंग चैंपियन आस्ट्रेलिया अब तक छह बार विश्वकप जीत चुकी है। 
भारत का सर्वश्रेष्ठ प्रदर्शन साल 2005 में रहा है जब टीम इंडिया रनरअप रही थी। इस विश्वकप में भी भारतीय टीम ने लाजवाब खेल दिखाया है और कई मैच एकतरफा अंदाज में जीते हैं। डर्बी के मैदान पर भी भारत का रिकॉर्ड अच्छा रहा है। यहां टीम ने विश्वकप में चार मैच खेले हैं और चारों जीते हैं। 
