सेना प्रमुख के पद से मंगलवार को सेवानिवृत्ति के बाद जनरल बिपिन रावत कल नवगठित चीफ ऑफ डिफेंस स्टाफ का पदभार संभालेंगे। लंबे समय से सीडीएस के पद की माँग की जा रही थी...लाल किले से पी एम ने भी इस पद के सृजन का एलान किया था...वहीं जनरल मनोज मुकुंद नरावने ने आज 28वें सेना प्रमुख के रूप में पदभार ग्रहण किया।  
लगभग 2 दशक के इंतज़ार के बाद देश को मिल गया है पहला चीफ ऑफ डिफेंस स्टाफ ... सैन्य मामलों के लिए सरकार ने नए विभाग का गठन किया है  जिसकी अगुवाई देश के पहले चीफ ऑफ डिफेंस स्टाफ जनरल बिपिन रावत करेंगे. मंगलवार को जनरल बिपिन रावत सेना प्रमुख के पद से रिटायर हो गए .....रिटायरमेंट से पहले जनरल रावत ने नेशनल वॉर मेमोरियल पहुंचकर शहीदों को श्रद्धांजलि दी और बतौर सेना प्रमुख आखिरी बार परेड की सलामी ली। इस दौरान जनरल रावत ने नॉर्दर्न, ईस्टर्न, वेस्टर्न मोर्चे पर तैनात जवानों को शुभकामनाएं दी। बर्फीले इलाकों में तैनात जवानों को भी शुभकामनाएं दी और कहा कि ये अपनी जान की परवाह किए बिना देश की सेवा में लगे हैं और अपने परिवार को छोड़कर सीमा पर हर समय तैनात रहते हैं। 
जनरल बिपिन रावत नए साल के पहले दिन बुधवार को सीडीएस का पदभार ग्रहण करेंगे...62 साल के बिपिन रावत 65 साल की उम्र पूरी होने तक चीफ ऑफ डिफेंस स्टाफ के पद पर बने रह सकते हैं..सीडीएस अत्यंत महत्वपूर्ण पद है जो
क्या होगा सीडीएस का काम :
- तीनों सेनाओं के बीच तालमेल करेंगे बेहतर  
सुरक्षा विशेषज्ञों ने जनरल बिपिन रावत को सीडीएस बनाए जाने का स्वागत किया है..
1999 में करगिल युद्ध के बाद कारगिल समीक्षा समिति ने, फिर 2001 में रक्षा क्षेत्र में सुधार पर गठित ग्रुप ऑफ मिनिस्टर्स ने तथा अन्य समितियों ने भी सरकार को चीफ आफ डिफेंस स्टाफ के पद के सृजन का सुझाव दिया था.. इसी साल 15 अगस्त को प्रधानमंत्री नरेंद्र मोदी ने लाल किले की प्राचीर से चीफ ऑफ डिफेंस स्टाफ का नया पद बनाने का ऐलान किया था ..
वहीं..जनरल मनोज मुकुंद नरावणे ने नए सेना प्रमुख के पद की जिम्मेदारी संभाल ली है। वह देश के 28वें सेना प्रमुख बन गए हैं..जनरल नरावणे सितम्बर में सेना उप प्रमुख बनने से पहले सेना के ईस्टर्न कमान के प्रमुख थे, जो चीन के साथ लगती करीब चार हजार किलोमीटर लंबी सीमा की देखभाल करती है। अपने 37 साल के सेवा काल में लेफ्टिनेंट जनरल नरावने जम्मू-कश्मीर और पूर्वोत्तर में कई महत्वपूर्ण पदों पर रहे...
देश में नए सेना प्रमुख और पहले सीडीएस की नियुक्ति के साथ भारत नये साल में देश के रक्षा परिदृश्य में नई मज़बूती के साथ कदम रख रहा है..
