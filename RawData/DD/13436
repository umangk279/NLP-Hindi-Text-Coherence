रक्षामंत्री निर्मला सीतारमण ने कांग्रेस पर जमकर निशाना साधा है. राहुल गांधी के कांग्रेस के मुस्लिम पार्टी होने के कथित बयान पर उन्होंने कहा कि कांग्रेस पार्टी को भारत के लोगों के सवालों का जवाब देना होगा. 
निर्मला सीतारमण ने कहा कि राहुल का ये बयान पूरी तरह से भारत के संविधान के खिलाफ है और कांग्रेस 2019 का चुनाव धर्म के आधार पर लड़ना चाहती है. उन्होंने कहा कि कांग्रेस अध्यक्ष मुस्लिम बुद्धिजीवियों से मुलाकात करते हैं और कहते हैं कि मुस्लिम और दलितों की जरूरत है. निर्मला सीतारमण ने कहा कि कांग्रेस खतरनाक सांप्रदायिक कार्ड खेल रही है. 
