फ्रेंच ओपन सुपर सीरीज़ बैंडमिंटन में पी वी सिंधू ने चीन की चेन यूफेई को क्वार्टरफाइनल में हराया। सेमीफाइनल में जापान की अकाने यामागूची से होगा सामना। पुरुष एकल वर्ग में किदांबी श्रीकांत का मुकाबला आज एच एस प्रणाय से। 
 भारतीय बैडमिन्टन खिलाड़ी पीवी सिंधू ने फ्रेंच ओपन सुपर सीरीज के महिला एकल के सेमीफाइनल में प्रवेश कर लिया है। कल खेले गए क्वार्टरफाइनल मैच में उन्होंने चीन की चेन यूफी को हराया। दुनिया की नंबर दो महिला खिलाड़ी पीवी सिंधु शुरू से मैच पर हावी रहीं। पहला सेट उन्होंने 21-14 से आसानी से जीत लिया। दूसरे सेट में यूफी ने थोड़ा जोर लगाया। लेकिन सिंधू ने दूसरा सेट भी 21-14 से जीत मैच अपने नाम कर लिया। दुनिया की 10 वें नंबर की चेन यूफी ने सिंधु को डेनमार्क ओपन के पहले राउंड में हराकर टूर्नामेंट से बाहर किया था। लेकिन इस मैच में सिंधू यूफी पर भारी पड़ीं।
