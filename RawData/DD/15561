दिल्ली-पानीपत हाइवे पर सिंघु बॉर्डर के पास रविवार तड़के हुई एक कार दुर्घटना में चार लोगों की मौत हो गई, जबकि 2 गंभीर रूप से घायल हो गए. 
गंभीर रूप से घायलों में दिल्ली के नांगलोई के सक्षम यादव भी हैं, जो दो बार वेटलिफ़्टिंग के वर्ल्ड चैम्पियन रह चुके हैं. दुर्घटनाग्रस्त कार से इनकी किट मिली है, जिससे लगता है कि ये लोग कहीं खेलने जा रहे थे.
हादसा तड़के तकरीबन 4 बजे हुआ. प्रारंभिक जानकारी के अनुसार घने कोहरे में स्विफ्ट डिजायर कार का संतुलन बिगड़ने के कारण ये हादसा हुआ. कार डिवाइडर और खंभे से टकराकर बुरी तरह से क्षतिग्रस्त हो गई. ये टक्कर इतनी ज़बरदस्त थी कि गाड़ी की छत उड़ गई.
