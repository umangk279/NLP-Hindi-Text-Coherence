देश भर में जोश-ओ-खरोश के साथ ईद-उल-अज़हा   का त्यौहार मनाया जा रहा है। ये त्योहार पैग़म्बर हज़रत इब्राहीम के क़ुर्बानी के जज़्बे की याद में मनाया जाता है।  
 देशभर में आज यानि 2 सितंबर को ईद-उल-जुहा यानि बकरीद मनाई जा रही है। ये दिन पैग़म्बर हज़रत इब्राहीम और उनके बेटे हज़रत इस्माईल के क़ुर्बानी के जज़्बे की याद में मनाया जाता है।
मुसलमानों का मानना है कि हज़रत इब्राहीम अल्लाह की राह में अपने बेटे की क़ुरबानी करने को तैयार हो गए थे, अपनी सबसे ज़्यादा प्यारी चीज़ को क़ुर्बान करने के इसी जज़्बे को हर साल ईदुल अज़हा पर याद किया जाता है।
राष्‍ट्रपति रामनाथ कोविंद, उपराष्‍ट्रपति एम. वेंकैया नायडू और प्रधानमंत्री नरेंद्र मोदी ने ईद-उल-जुहा पर लोगों को शुभाकामनाएं दी हैं। 
