रूस में कोरोना वायरस के 7,099 नए मामले सामने आने के साथ ही देश में इस बीमारी के मरीजों की संख्या एक लाख से अधिक हो गयी। रूस में इस बीमारी के कारण एक हजार से ज्यादा लोगों की मौत हो चुकी है। 
रूस के स्वास्थ्य अधिकारियों ने बृहस्पतिवार को बताया कि 7,099 नए मामले सामने आने के बाद कुल मामलों की संख्या 106,498 हो गयी। संक्रमित लोगों की संख्या और अधिक हो सकती है क्योंकि कई मरीजों में इस रोग के लक्षण नहीं दिख रहे हैं। रूस के बड़े हिस्से में मार्च के अंत से लॉकडाउन लागू है और लोगों को घरों पर रहने का आदेश दिया गया है। इस बीच रूसी राष्ट्रपति व्लादिमीर पुतिन ने लॉकडाउन को 11 मई तक बढ़ा दिया है।
