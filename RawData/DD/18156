इसरो के सैटेलाइट जीसैट-17 का गुरुवार को फ्रेंच गुयाना से प्रक्षेपण किया गया। एक महीने से भी कम की अवधि में यह तीसरा अहम प्रक्षेपण है। 
फ्रेंच गुयाना के कोरू से बुधवार आधी रात के बाद एरियनस्पेस रॉकेट के जरिए भारत के आधुनिक संचार उपग्रह जीसैट-17 का प्रक्षेपण किया गया।  भारतीय अंतरिक्ष अनुसंधान संगठन इसरो ने कहा कि एरियन-पांच प्रक्षेपण यान के जरिए 29 जून को भारतीय समयानुसार तड़के दो बजकर 29 मिनट पर जीसैट-17 का प्रक्षेपण किया गया है। जीसैट-17 का भार करीब 3,477 किलोग्राम है। 
यह उपग्रह सामान्य सी बैड, विस्तारित सी बैंड और एस बैंड में विभिन्न संचार सेवाएं उपलब्ध कराएगा। भारत का आधुनिकतम संचार उपग्रह जीसैट-17 गुरुवार को एरियनस्पेस के एक भारी रॉकेट के जरिए सफलतापूर्वक प्रक्षेपित किया गया. यह प्रक्षेपण फ्रेंच गुयाना के कौओरू से किया गया। 
लगभग 3477 किलोग्राम के वजन वाले जीसैट-17 में संचार संबंधी विभिन्न सेवाएं देने के लिए नॉर्मल सी-बैंड, एक्सटेंडेड सी-बैंड और एस-बैंड वाले पेलोड हैं। इसमें मौसम संबंधी आंकड़ों के प्रसारण वाला यंत्र भी है और उपग्रह की मदद से खोज एवं बचाव सेवाएं उपलब्ध करवाने वाला यंत्र भी है।  अब तक ये सेवाएं इनसैट उपग्रह उपलब्ध करवा रहे थे।
