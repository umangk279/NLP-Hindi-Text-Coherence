अभिनेता अभिषेक बच्चन की कोरोना टेस्ट रिपोर्ट नेगेटिव आने के बाद शनिवार को उन्हें मुम्बई के नानावती अस्पताल से छुट्टी मिल गई। 
कोविड-19 संक्रमण से उबरने के बाद अभिषेक ने चिकित्सा कर्मियों का आभार व्यक्त किया। बीती 11 जुलाई को संक्रमण की पुष्टि होने के बाद अस्पताल में भर्ती हुए अभिनेता ने इंस्टाग्राम पर अपने जांच संक्रमण मुक्त होने की ख़बर साझा की। इससे पहले उनके पिता अमिताभ, पत्नी ऐश्वर्या और और उनकी बेटी भी कोरोना को मात दे घर वापस लौट चुके हैं।
