भारतीय जिम्नास्ट दीपा कर्माकर ने जर्मनी के कोटबस में चल रहे आर्टिस्टिक जिम्नास्टिक विश्व कप के तीसरे दिन वॉल्ट स्पर्धा में कांस्य पदक जीत लिया है. 
त्रिपुरा की 25 वर्षीय दीपा ने 14.316 का स्कोर करके कांस्य हासिल किया. उन्होंने क्वॉलिफिकेशन में 16 जिम्नास्टों में छठे स्थान पर रहकर फाइनल में जगह बनाई थी. ब्राजील की रेबेका एंड्रेड को स्वर्ण और अमेरिका की जेड कारे को रजत पदक मिला.
घुटने की चोट के कारण दीपा एशियाई खेलों में वाल्ट फाइनल नहीं खेल सकी थीं. बैलेंस बीम वर्ग में दीपा का स्कोर 11.066 रहा और वह 23वें स्थान पर रहीं. इस जीत के साथ दीपा 2022 में होने वाले टोक्यो ओलिंपिक में क्वालीफाई करने के करीब पहुंच गई हैं.
