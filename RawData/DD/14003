राष्ट्रपति राम नाथ कोविन्द ने रविवार को मोहाली स्थित भारतीय विज्ञान शिक्षा एवं अनुसंधान संस्थान के सातवें दीक्षांत समारोह में मुख्य अतिथि के तौर पर शिरकत की. राष्ट्रपति ने आईआईएसईआर के छात्रों से विज्ञान की मदद से देश के सामने खड़ी समस्याओं से निपटने का आह्वान किया. 
राष्ट्रपति ने शोधकर्ताओं से जलवायु परिवर्तन और सस्ती चिकित्सा सुविधा के क्षेत्र में अनुसंधान करने का आह्वान किया. पंजाब के मोहाली में भारतीय विज्ञान शिक्षा एवं अनुसंधान संस्थान के दीक्षांत समारोह को संबोधित करते हुए उन्होंने वैज्ञानिकों से कृषि उत्पादन की चुनौतियों और पानी की कमी से निपटने को कहा.
