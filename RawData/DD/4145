तमिलनाडु में, राज्य के विभिन्न हिस्सों में सामान्य से भारी बारिश जारी है। भारी बारिश के मद्देनजर, तमिलनाडु के पेरामबलूर, रामनाथपुरम, सिवागंगई, पुदुकोट्टई, अरियालुर, तिरुवरूर और तूतीकोरिन जिलों में मंगलवार को सभी स्कूलों में छुट्टी घोषित की गयी थी।  
बारिश के कारण 12 स्थानों पर हुए भूस्खलन के बाद नीलगिरी जिले में कुन्नूर-मेट्टुपालयम राजमार्ग पर वाहनों का आवागमन बाधित हो गया। इस बीच, चेन्नई के मौसम कार्यालय ने आज दक्षिण और पश्चिम तमिलनाडु में कुछ स्थानों पर हल्की से मध्यम बारिश और  उत्तरी भागों और पुडुचेरी में अलग-अलग स्थानों पर हल्की से मध्यम बारिश की संभावना जताई है।
तमिलनाडु के शिवगंगा से भी लगातार बारिश ने कई जगहों पर जल जमाव ने आम जनजीवन को रोक सा दिया है। वहीं, सोमवार को कोयंबटूर में बारिश के कारण एक मकान की दीवार गिरने के 17 लोगों की मौत के बाद मंगलवार को पुलिस ने लापरवाही के आरोप में उस मकान मालिक को गिरफ्तार कर लिया। मंगलवार को ही तमिलनाडु के मुख्यमंत्री ई. पलानीस्वामी कोयंबटूर में उन पीड़ित परिवारों से मुलाकात की जिनकी सोमवार को एक मकान की दीवार गिरने से मौत हो गई थी। मुख्यमंत्री ने पीड़ित परिवारों के लिए 6 - 6 लाख की और मदद राशि की घोषणा की, सरकार ने पहले ही हर परिवार के लिए 4 - 4 लाख की मदद की घोषणा की थी।  29 नवंबर के बाद से तमिलनाडु में बारिश से संबंधित विभिन्न घटनाओं में करीब 27 लोगों की मौत हो चुकी है। लेकिन इस बीच बचाव कार्यों में काफी तेज़ी आई देखने को मिल रही है। 
कर्नाटक की बात करें तो हुबली उन इलाकों में से रहा जहां भारी बारिश ने यातायात से लेकर आम जनजीवन काफी प्रभावित हुआ है। इसके अलावा दूसरे राज्यों की बात करें तो कई एजेंसियों का कहना है कि अरब सागर में एक कम दबाव का क्षेत्र बन रहा है, जो 3 दिसंबर से 5 दिसंबर तक मुंबई सहित गोवा और राज्य के दूसरे तटीय इलाकों में बारिश करा सकता है।
