रिश्तों को मजबूत करने की दिशा में उत्तर कोरिया ने 2 साल बाद दक्षिण कोरिया के साथ हॉटलाइन की शुरू, कहा दक्षिण कोरिया में होने वाले शीतकालीन ओलंपिक में प्रतिनिधिमंडल भेजने पर करेंगे विचार। 
उत्तर कोरिया ने कहा कि वह दक्षिण कोरिया के साथ हॉटलाइन सम्पर्क को दोबारा बहाल करेगा। उत्तर कोरिया के शीर्ष नेता किम जोंग उन ने दोनों देशों के बीच बेहतर रिश्ते की वकालत की थी और सुझाव दिया था कि उनका देश शीतकालीन ओलंपिक में हिस्सा ले सकता है जिसके बाद दक्षिण कोरिया ने उच्च स्तरीय बातचीत का प्रस्ताव रखा था।
उत्तर कोरिया ने यह फैसला दक्षिण कोरियाई एकीकरण मंत्रालय की ओर से इच्छा जाहिर करने पर लिया गया है। मंत्रालय ने हॉटलाइन संपर्क चैनल को फिर से खोलने आवश्यकता जताई थी। गौरतलब है कि हॉटलाइन संपर्क माध्यम फरवरी, 2016 में बंद कर दिया गया था। 
