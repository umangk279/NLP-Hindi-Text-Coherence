अफ्रीकी देशों की यात्रा के दूसरे पड़ाव में उपराष्ट्रपति एम. वेंकैया नायडू पहुंचे सिएरा लियोन। विदेशी मामले और अंतरराष्ट्रीय सहयोग मंत्री ने की उपराष्ट्रपति से मुलाकात। उपराष्ट्रपति आज सिएरा लियोन के राष्ट्रपति जूलियस माडा बायो के साथ करेंगे बैठक। भारतीय समुदाय को भी करेंगे संबोधित।   
उपराष्ट्रपति एम. वेंकैया नायडू अफ्रीका के 2 देशों की यात्रा के तहत दूसरे पड़ाव में सिएरा लियोन पहुंच गए हैं। लुंगी अंतरराष्ट्रीय हवाई अड्डे पर सिएरा लियोन के उपराष्ट्रपति डॉ. मोहम्मद जुल्डे जल्लो ने उपराष्ट्रपति नायडू का स्वागत किया। इस मौके पर उपराष्ट्रपति को गार्ड ऑफ ऑनर दिया गया। इसके बाद उपराष्ट्रपति सिएरा लियोन की राजधानी फ्रीटाउन पहुंचे जहां सिएरा लियोन की विदेशी मामले और अंतरराष्ट्रीय सहयोग मंत्री नबीला फरीदा ट्यूनिस ने उपराष्ट्रपति से मुलाकात की।
आज उपराष्ट्रपति सियरा लियोन गणराज्य के राष्ट्रपति जूलियस माडा बायो के साथ मुलाकात करेंगे। बाद में उनके साथ प्रतिनिधिमंडल स्तर की वार्ता होगी। दोनों पक्षों के बीच कुछ समझौते भी होने की उम्मीद है। उपराष्ट्रपति भारतीय समुदाय को भी संबोधित करेंगे।  
